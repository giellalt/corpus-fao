<document xml:lang="fao" id="no_id"><header><title/><genre code="science"/><author><unknown/></author><year>2020</year><wordcount>14909</wordcount><conversion_status type="standard"/><availability><license type="standard"/></availability><multilingual/><origFileName>frodi-2020-nummar-1.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="kal">ISSN1395-00459 771395004003</p>
<p xml:lang="vep">ÓSASEV - NÝSKRÁSETT</p>
<p xml:lang="isl">PLANTA Í FØROYUM</p>
<p xml:lang="sme">MÁ LOYSA SEG</p>
<p xml:lang="nob">HJÁ ØLLUM AT</p>
<p xml:lang="vep">AVLÚSA LAKSIN</p>
<p xml:lang="vep">KÚLULAKSUR – EITT</p>
<p xml:lang="isl">NÝTT LAKSASLAG Í</p>
<p xml:lang="hbs">FØROYUM</p>
<p xml:lang="deu">UNGAR KVINNUR</p>
<p xml:lang="isl">VALDU STÓRBÝIN1 / 2020 26. ÁRG.KR. 48,-</p>
<p xml:lang="deu">FØROYA FRÓÐSKAPARFELAG</p>
<p>GEVUR FRØÐI ÚT © Føroya Fróðskaparfelag og høvundarnir.</p>
<p>Frøði er fólksligt vísindablað, sum kemur út tvær ferðir árliga.</p>
<p xml:lang="swe">Upplag 1.300</p>
<p xml:lang="kal">ISSN 1395-0045</p>
<p>Forsíðumynd: Gomul mynd av Keypmannahavn</p>
<p><em type="italic">Loyvt er at endurgeva út Frøði, um víst verður til heimildina. Verða heilar greinir endurgivnar, má avtala gerast. </em></p>
<p xml:lang="isl">AVGREIÐSLA Jarðfeingi, J. Paturssonargøta 32-34</p>
<p xml:lang="pol">Postsmoga 3059</p>
<p>FO-110 Tórshavn</p>
<p xml:lang="nob">Tlf. 357000teldupostur: frodi@jf.fo</p>
<p>RITSTUÐLAR Fróðskaparsetur Føroya</p>
<p>Tjóðskjalasavnið</p>
<p>Tjóðsavnið</p>
<p>Landsbókasavnið</p>
<p xml:lang="nob">Havstovan</p>
<p>Heilsufrøðiliga Starvsstovan</p>
<p>Jarðfeingi</p>
<p xml:lang="nno">Umhvørvisstovan</p>
<p>NÝGGIR HALDARAR kunnu tekna seg hjá avgreiðsluni.</p>
<p>ELDRI ÚTGÁVUR AV FRØÐI fáast við at venda sær til avgreiðsluna.</p>
<p>GREINIR TIL BLAÐIÐ Fólksligar, vísindaligar greinir kunnu sendast ritstjórnini. Skrivlig høvundaleið-beining fæst frá avgreiðsluni.</p>
<p>LÝSINGAR TIL FRØÐI Er áhugi fyri at lýsa í blaðnum, setið tykkum tá í samband við avgreiðsluna, telefon 357000fax 357001teldupostur: frodi@jf.fo</p>
<p xml:lang="nob">LÝSINGARPRÍSUR Heil síða:kr. 5.000,-</p>
<p>Hálv síða:kr. 3.000,-</p>
<p>RITUMBOÐSRÁÐIÐ Erling Isholm, Fróðskaparsetur Føroya</p>
<p>Erla Olsen, Fróðskaparsetur Føroya</p>
<p>Sámal Tróndur Johansen, Tjóðskjalasavnið</p>
<p>Bjørg Mikkelsen, Heilsufrøðiliga</p>
<p>Starvsstovan</p>
<p xml:lang="sma">Maria Dam, Umhvørvisstovan</p>
<p>Lis Mortensen, Jarðfeingi</p>
<p>Eilif Gaard, Havstovan</p>
<p xml:lang="deu">GRAFISK FRAMLEIÐSLA</p>
<p xml:lang="nno">OG PRENT: Føroyaprent</p>
<p xml:lang="isl">SAMSKIPARI Helgi Jacobsen</p>
<p>RITSTJÓRN Zakaris Svabo Hansen <em type="italic">ábyrgd </em></p>
<p>Birgitta Andreasen</p>
<p xml:lang="nno">Erling Isholm</p>
<p>Katrin Hoydal</p>
<p xml:lang="isl">Kim Bergkvist</p>
<p xml:lang="kal">FRÓÐSKAPARFELAG FØROYA Heimasíða: www.frodskaparfelag.fo</p>
<p>Limagjald: 300 krónur um árið, at gjalda á konto í Eik Banka 9181-495.171.0</p>
<p xml:lang="eng">SWIFT code: EIKBFOTF,</p>
<p xml:lang="nno">Iban-no: F056 9181 0004 9517 19</p>
<p><em type="italic">Minnist til at viðmerkja navn. </em>1 / 2020 </p>
<p>Sjey vitandi høvundar hvør á sínum øki skriva hesaferð hugtakandi greinar um viðkomandi og áhugaverd evni. Evnini taka víðan sveip frá forkunnugum plantuvøkstri, nýggjum svimjandi gestum og greining av nátaeggum til týdningin at halda eftirlit við laksalúsatølum, aftur í tíð til Føroyinga søgu, til føroyskar kvinnur í Keypmannahavn í 19. øld og fram aftur í nútíðina til grundarlagið undir 21. aldar førleikakrøvum í undir vísing.</p>
<p>Laksalúsin kostar alivinnuni hundraðtals milliónir. Í grein um, hvussu vinnan kann tálma lúsini, hava Tróndur J. Kragesteen og aðrir granskarar við einum myndli funnið fram til, at alibrúk í einum ali netverki, har samband er ímillum ali brúkini, forvinna mest við at nýta eitt lut falsliga lágt viðgerðar markvirði. Hin vegin forvinnur eitt avbyrgt alibrúk mest við at snýta og nøra at sær sjálvum við einum lutfalsliga høgum viðgerðar mark virði.</p>
<p>Tað er ikki vanligt at finna nýggjar plantur í Føroyum, men í 2018 kom Jens-Kjeld Jensen fram á Ósasev í Hvalba. Ósasev er helst ikki nøkur nýggj planta í Føroyum, men eingin hevur áður givið sær far um hana. Vit kenna nú 11 sløg av sevi í Føroyum. Ósasev vaksa m.a. í granna-londunum Íslandi og Stóra bretlandi umframt í hinum Norðurlondum.</p>
<p>Seint í 1800-talinum fóru fleiri ungar kvinnur til danska høvuðsstaðin. Tær tóku av møguleikanum at koma burtur úr heimbygdini at uppliva nakað annað. Hagtøl fyri tíðina um aldaskiftið vísa, at kvinnur vóru longu í meiriluta millum føroyskar útisetar í Danmark í 1901. Lív S.A. Simonsen skrivar upplýsandi grein um, hví føroyskar kvinnur valdu stórbýin.</p>
<p>Í 2017 frættist, at sílaveiðufólk høvdu fingið fimm kúlulaksar, og seinni eru fleiri funnir. Orsakað av økta títtleikanum av kúlu laksi í Føroyum heitti Havbúnaðarfelagið á Fiskaaling um at kanna hetta fyribrigdið nærri, serstakliga fyri at vita um tað bendir á, at kúlulaksurin gýtir í Føroyum. Kirstin Eliasen og Unn Vagnsdóttir Johannesen skriva um kúlu laks og hesa verkætlanina.</p>
<p>Talgilda frambrotið, vit hava upplivað farnu árini, hevur flutt skúla og samfeløg frá læringardiskursinum, sum eyðkennir eitt ídnaðarsamfelag, til ein diskurs, sum eyðkennir vitanar samfelagið. Vár í Ólavsstovu skrivar um, at hetta paradigmuskiftið frá formligari faktavitan til førleikar at viðgera fakligar spurningar er grundarlag undir 21. aldar førleikakrøvunum, sum serliga OECD og Unesco brúka sum leiðvísara til eftirmetingar og tilrættislegging av framtíðar undirvísing. Hon nevnir m.a., at lívlong læring og dygdarundirvísing til allar heimsins borgarar eru hornasteinur í altjóðagjørda framtíðarsamfelagnum.</p>
<p>Nátar verpa vanliga bara eitt egg, men tað kemur fyri, at tvey egg verða funnin í nátareiðrum. Hetta hevur reist fleiri spurningar um nøringina hjá náta. Sjúrður Hammer og Jens-Kjeld Jensen skriva um tvær mótstríðandi frágreiðingar upp á hesar óvanligu tví-eggja urptirnar.</p>
<p>Andras Mortensen viðger Føroyinga søgu sum keldu og nevnir, at Føroyinga søga sum søgulig kelda er avbjóðandi, tí frásøgnin er tíðarskeiv og at partar av henni tí eru ósannir. Eitt nú meta søgufrøðingar, at karmarnir fyri tí lýsta slagnum av skattainnkrevjing undir leiðslu av sýslumonnum ikki skaptust fyrr enn seinni. Ósonnu pettini eru m.a. um, hvussu Tróndur í Gøtu vann sær ríkidømi á marknaði á Háloyri og um uppvøksturin hjá Sigmundi Bestissyni og Tóri Beinissyni í teimum norsku skógunum.</p>
<p><em type="bold">Frøði </em>hesaferð! </p>
<p xml:lang="isl"><em type="bold">Innihald </em>2 FRØÐI HESAFERÐ4 NÆR ER SKYNSAMAST AT VIÐGERA FYRI LAKSALÚS- OG „TRAGEDY OF COMMONS“ Í ALINETVERKUM </p>
<p>Tróndur J. Kragesteen11 ÓSASEV - NÝSKRÁSETT PLANTA Í FØROYUM</p>
<p xml:lang="nob">Jens-Kjeld Jensen14 UNGAR KVINNUR VALDU STÓRBÝIN</p>
<p>Lív S. A. Simonsen20 KÚLULAKSUR – EITT NÝTT LAKSASLAG Í FØROYUM</p>
<p>Kirstin Eliasen og Unn Vagnsdóttir Johannesen24 SKÚLIN Í TALGILDA ALTJÓÐAGJØRDA HEIMINUM</p>
<p>Vár í Ólavsstovu32 VERPUR NÁTI TVEY EGG?</p>
<p>Sjúrður Hammer og Jens-Kjeld Jensen36 FØROYINGA SØGA SUM KELDA</p>
<p xml:lang="nob">Andras Mortensen3 &gt;</p>
<p xml:lang="deu">FRØÐI 1/2020</p>
<p><em type="bold">Tróndur Kragesten </em>trondurk@fiskaaling.fo PhD í aliverkfrøði Fiskaaling </p>
<p><em type="bold">Lús og avlúsing </em>Serliga tvær sjólýs eru til stóran ampa fyri ali vinnuna norðan fyri mið kringin. Tær eru laksa lúsin (Lepeophtheirus salmonis) og seiða lúsin (Caligus elongatus). Um okkara leiðir er tað serliga laksa lúsin, sum er til ampa fyri ali vinnuna. </p>
<p>Roknað verður við, at laksalúsin, hereftir: lús, kostar altjóða alivinnuni einastaðni millum 1,7 og 7,2 milliardir krónur árliga (Costello, 2009; Abolofieat at al., 2017). Fyri at halda skil á lúsini hava flestu alilond álagt alivinnuni, nær ið eitt alibrúk skal viðgera fiskin fyri lús. Eitt nú hevur Noreg eitt laksalúsaviðgerðarmarkvirði, hereftir: viðgerðarmark, á 0,2 kynsbúnar lýs pr. laks í tíðarskeiðinum, tá ið vill laksur fer niðan í áirnar, og annars talið 0,5 kynsbúnar lýs pr. laks (Anon, 2012).</p>
<p>Føroyar hava havt eitt væl hægri viðgerðarmark á 1,5 kynsbúnar lýs pr. laks síðani 2017. Eftir ætlan verður tað lækkað niður í 0,5 í juni 2021.</p>
<p>Endamálið við at hava eitt lutfalsliga lágt við-gerðar mark í Noregi er, at laksalúsin í alivinnuni hevur ringa ávirkan á vill laksastovnin (Krkosek et al., 2007; Kristoffersen, 2018). Og vøksturin í allari laksa framleiðslu í Noregi er í løtuni stýrdur eftir, júst hvussu nógv lúsin í alivinnuni ávirkar vill laksastovnin (Vollset, 2017).</p>
<p>Laksur tolir væl at hava lús, og í eini granskingar- roynd hjá Jacobsen &amp; Gaard (1997) hevði meginparturin av tí fiskaða villlaksinum, ið var tveir sjóvetrar gamal, um 22 kynsbúnar lýs pr. laks.</p>
<p>Taranger et al., (2015) meta, at smolt minni enn 150 g ikki er í lívsvanda, fyrr enn tað hevur yvir 0,3 lýs pr. gramm smolt, og laksur størri enn 150 gramm er ikki í lívsvanda, fyrr enn hann hevur meira enn 0,15 lýs pr. gramm.</p>
<p>Tað merkir, at eitt 200 gramm smolt tolir at hava umleið 20 lýs, áðrenn tað er í lívsvanda, og ein 5 kg tøkuklárur laksur klárar at hava 750 lýs, áðrenn hann er í lívsvanda. Her skal tó viðmerkjast, at trivnaðurin hjá laksinum sjálvandi versnar, jú fleiri lýs hann fær, og jú nærri hann kemur markinum, verri livir hann.</p>
<p>Samanumtikið sigur hetta okkum, at viðgerðar-</p>
<p xml:lang="isl"><em type="bold">NÆR ER SKYNSAMAST AT VIÐGERA FYRI LAKSALÚS OG „TRAGEDY OF COMMONS“ Í ALINETVERKUM </em></p>
<p>Í nútímans laksaaling á sjónum er tað alneyðugt at hava tamarhald á laksalúsini. Við einum laksalúsapopulatiónsmyndli funnu vit fram til, at mest lønandi hátturin at hava tamarhald á laksalúsini í einum saman tvinnaðum ali netverki er at hava eitt lutfalsliga lágt lúsa mark virði, meðan tað loysir seg betur at hava eitt hægri markvirði, um talan er um avbyrgdan alara.</p>
<p xml:lang="deu">FRØÐI 1/2020&gt;4</p>
<p>NÆR ER SKYNSAMAST AT VIÐGERA FYRI LAKSALÚS OG „TRAGEDY OF COMMONS“ Í ALINETVERKUMmarkið, vit hava nú, er ikki skaðiligt fyri alda laksin. Vit kunnu so spyrja, hví vit í Føroyum skulu seta viðgerðarmarkið enn longri niður?</p>
<p>Sum mótargument verður ført fram, at lægri við-gerðar mark kann hava við sær fleiri viðgerðir, sum er verri fyri bæði fiskin og umhvørvið. Og at viðgerðirnar eru kostnaðarmikar og kunnu tí føra við sær minni fíggjarligt avkast.</p>
<p>Okkara gransking hinvegin vísir, at besta fíggjarliga úrslitið fæst, um øll alibrúk í einum øki, sum er saman bundið, halda seg til eitt lutfalsliga lágt viðgerðar mark.</p>
<p><em type="italic">Hugtakið Tragedy of the commons lýsir støðuna, tá ið einstaklingar ella felagsskapir skulu býta eitt felags tilfeingi. „Tragedy” er tað, sum hendir, tá ið einstaklingurin bara hugsar um at sæta sær sjálvum og harvið ger ímóti tí, sum skuldi verið best fyri allar partar í felagsskapinum (Hardin. 1968). </em></p>
<p><em type="bold">Búskaparlívfrøðiligi lúsafrymilin </em>Fyri at kanna, hvussu ymist við gerðarmark ávirka fíggjarliga vinningin hjá einum alibrúki, gjørdu vit ein konseptuellan búskaparlívfrøðiligan frymil, ið er eitt samanspæl ímillum tríggjar „undir” frymlar: fíggjarliga frymilin, ið er bundin saman við einari laksalúsapopulatión, dynamikkfrymilin og ein laksavøkstur-frymil (mynd 1). </p>
<p>Fíggjarligi frymilin roknar út, hvussu stórt avkast eitt ali brúk hevur pr. laks og tíð, har talið av av lúsingum, støddin og mongdin av laksi eru tikin við.</p>
<p>Laksalúsa-populatións-dynamikk-frymilin er ein røð av tíðarstillaðum munarlíkningum („delayed differential eqaution”), ið roknar vøksturin hjá lús í ein um ali brúki og nær og hvussu nógvar lúsaviðgerðir skulu til fyri at hava tamar hald á laksa lúsini.</p>
<p>Laksa vakstrar frymilin er lutfalsliga ein fald ur frymil, ið roknar út, hvussu skjótt laksurin veksur og hvussu nógvur laksur doyr.</p>
<p>Í okkara simuleringum høvdu vit eisini nakrar 5 &gt;</p>
<p xml:lang="deu">FRØÐI 1/2020</p>
<p>NÆR ER SKYNSAMAST AT VIÐGERA FYRI LAKSALÚS OG „TRAGEDY OF COMMONS“ Í ALINETVERKUMfyritreytir: i) laksur verður tikin, tá hann vigar 5 kg ella er meira enn 1000 dagar gamal, ii) brakklegging er 60 dagar, iii) ein viðgerð drepur 95 % av øllum laksalúsastigum, ið eru á fiski, drepur 0,5 % at tí viðgjørda laksinum og ger, at laksurin steðgar við at vaksa í 10 dagar og iiii) laksurin verður settur út við umleið 125 døgum ímillum hvørt alibrúk. Viðvíkjandi nærri útgreining av frymlinum, sí Kragesteen et al. (2019).</p>
<p><em type="bold">Ymisk alinetverk </em></p>
<p>Vit kannaðu ymisk alinetverk ella samb ands matrisur, ið umboða ymisk øki, har aling er. Vit ganga út frá, at alinetverkið hevur fimm alibrúk og at øll alibrúk hava somu sjálvsmittu: a) avbyrgd alibrúk, t.e. bara sjálvsmitta og annars einki hydro dynamiskt samband við nakað annað alibrúk, sum t.d. tað fyrsta alibrúkið í einum nýggjum øki, b) eins samband ímillum øll alibrúk, c) sambandið minkar við frástøðu frá alibrúkinum, d) sykliskt einsrættað samband sum t.d. ein oyggj við einum jøvnum streymi rundan um oynna e) ein stongd einsrættað matrisa, sum t.d. ein fjørður, har streymurin fer javnt út ígjøgnum fjørðin í erva (sí mynd 2).</p>
<p>Sjálvsmitta ella samband er her allýst sum prosent-parturin av lúsum, ið setir seg aftur á sama alibrúk. Samband ella smitta ímillum alibrúk merkir her prosentvísi parturin av lúsalarvum frá einum alibrúki, ið seta seg á eitt annað alibrúk í t.d. einum øðrum firði.</p>
<p><em type="bold">Skynsamasta viðgerðarmarkvirðið </em>Tá við koyrdu simulatión av omanfyri nevndu alinetverkum, sóu vit tvey týðilig mynstur. Um tú ert ein avbyrgdur alari, loysir tað seg best fíggjaliga at bíða sum longst við at viðgera fiskin fyri lús (mynd 4, bláa linjan). </p>
<p>Men ert tú í einum alinetverki, har samband er ímillum alibrúkini (mynd 4), loysir tað seg best at avlúsa tíðliga. Um talan er um stongd, einsrættað samband (t.d. ein stóran fjørð), er ikki stórur munur at viðgera tíðliga ella at bíða (mynd 4, grønan linjan).</p>
<p>Vit síggja eisini, at tað ikki loysir seg at viðgera við einum ov lágum ella ov høgum lúsa mark virði. Hetta kemst av, at eitt ov lágt viðgerðar markvirði, ið er undir tí natúrliga smittutrýstinum (sum tú einki fært gjørt við), hevur við sær, at eitt alibrúk skal viðgera sera ofta, og tað er kostnaðarmikið.</p>
<p>Um tú harafturímóti nýtir eitt ov høgt lúsa mark-virði, fer fiskurin at trívast illa og vaksa seinni. Neyðugt verður eisini við fleiri við gerðum, tí tíðin á sjónum verður longd ella fiskurin má takast við minni vekt o.s.fr. Úrs litið verður munandi minni fíggar ligur vinningur (mynd 4).</p>
<p>Um vit hygga nærri at hesum simuleringum og nú bara hyggja at avbyrgdum ali brúkum og alibrúkum við eins sambandi og nú stilla natúrliga smittutrýstið frá villlaksafiski frá 1 lús pr. 1000, 100 og 10 dagar, so síggja vit, at hjá einum avbyrgdum alibrúki, har natúrliga smittutrýstið er ein lús pr. 1000 dag (10-3), sleppur eitt alibrúk heilt undan viðgerðum, um markvirðið er yvir 0,3 kynsbúnar lýs pr. laks (mynd 5a, flata bláa linjan). Um smittutrýstið er hægri enn hetta, so loysir tað seg best, um markvirðið er ímillum 2 og 10 kynsbúnar lýs pr. laks.</p>
<p>Í einum alinetverki við eins sambandi ímillum ali brúkini verður viðgerðar markið, nær ið tað fíggjarliga loysir seg best at viðgera, hægri, jú størri natúrliga smittu trýstið er (mynd 4b). Hetta hendir, tí jú størri lúsa trýstið er uttanífrá, jú skjótari kemur lúsin upp á eitt hægri stig. Og jú longri viðgerðar markvirðið kemur undir hetta stigið, jú fleiri viðgerðir mugu til fyri at halda seg til markvirðið.</p>
<p>Tá vit hyggja at ymiskum styrkjum av smittu-sambandi ímillum alibrúk, síggja vit, at tá smittusambandið er 2,5% ella meira, hevur sjálvsmittan lítið at týða fyri, nær tað er skynsamast at viðgera laksin fyri lús (mynd 5). Eisini sæst, at eitt avbyrgt <em type="italic">„Um ein alari ikki heldur seg til lúsamarkið, smittar hann til restina av alifeløgunum og tey alifeløgini mugu avlúsa meira enn annars.” </em></p>
<p><em type="bold">Mynd 1. </em><em type="italic">Boksdiagramm av búskaparlívfrøðiliga frymlinum </em></p>
<p xml:lang="deu">FRØÐI 1/2020&gt;6</p>
<p>NÆR ER SKYNSAMAST AT VIÐGERA FYRI LAKSALÚS OG „TRAGEDY OF COMMONS“ Í ALINETVERKUMalibrúk hevur ein týðiligan topp, sum sigur, nær tað er skynsamast at viðgera (mynd 5a og b). Men hesin toppurin flatar út og verður næstan burtur, tá ið sjálvsmittan verður ov høg (mynd 5c).</p>
<p><em type="bold">Tragedy of the Commons </em>Vit hugdu at, hvat hendi, um eitt ella fleiri alibrúk ikki fylgdu einum lágum viðgerðarmarkvirði, men í staðin nýttu eitt væl hægri virði. </p>
<p>Í okkara simulatiónsroynd søgdu vit, at øll alibrúk, 5 tilsamans, fingu álagt at fremja eina viðgerð, um talið á lúsum fór upp um 0,1 kynsbúna lús pr. laks. Síðani hugdu vit at fíggjarliga avkastinum av øllum alinetverkinum, um 1, 2, 3, 4 ella 5 alibrúk ikki fylgdu reglunum og heldur framdu eina viðgerð, tá talið fór upp um 10 kynsbúnar lýs pr. laks (mynd 6).</p>
<p>Her sæst týðuliga, at eitt alibrúk, ið „snýtir”, fær munan di hægri fíggjarligan vinning, sammett við restina av alinetverkinum. Hesin munurin minkar, jú fleiri alibrúk ikki fylgja ásetta viðgerðarmarkinum.</p>
<p>Eisini sæst, at alt alinetverkið forvinnur mest, um øll alibrúkini fylgja ásetta viðgerðarmarkinum, meðan netverkið forvinnur minst, tá ið umleið helvtin ikki fylgir ásetta viðgerðarmarkinum og ikki tá eingin fylgir markinum, sum ein annars kundi hildið (mynd 6). Hettar merkir, at alibrúk eru í einum „Tragedy of the Commons”, tá eitt samanbundið alinetverk verður stýrt við einum lágum viðgerðarmarkvirði.</p>
<p><em type="bold">Niðurstøður </em>Samanumtikið vísir okkara gransking, at alibrúk í einum alinetverki, har samband er ímillum alibrúkini, forvinna mest við at nýta eitt lutfalsliga lágt við-gerðmarkvirði, t.e. ímillum umleið 0,001 til 0,5 kynsbúnar lýs pr. laks. </p>
<p>Hinvegin forvinnur eitt avbyrgt ella einsamalt ali brúk mest við at nýta eitt lutfalsliga høgt viðgerðar markvirði. Við at stilla við einum lágum viðgerðar markvirði vístu vit tó á, at hetta skapar eitt „Tragedy of the Commons” umhvørvi, sum leggur upp til, at lúsareguleringin má vera sterk.</p>
<p><em type="bold">Mynd 2. </em>Matrisur, ið lýsa, hvussu sambandið er ímillum alibrúk í einum alinetverki. (a) Avbyrgd alibrúk. (b) Eins samband ímillum alibrúkini. (c) Minkandi samband við frástøðu frá alibrúkinum ella diffusivt. (d) Sykliskt einsrættað samband t.d. ein oyggj við einum jøvnum streymi rundan um oynna. (e) Einsrættað samband, t.d. ein fjørður, har streymurin fer javnt út ígjøgnum fjørðin í erva. </p>
<p><em type="bold">Mynd 3. </em>a) Tal av viðgerðum pr. alibrúk pr. útisetu sum funktión av viðgerðarmarkinum. b) Vinningur í evrum pr. laks pr. ár sum funktión av viðgerðarmarkvirðinum. Isolerað alibrúk sum blátt, eins samband sum reytt, diffusivt sum gult, sykliskt einsrættað samband sum lilla og einsrættað samband sum grønt.„Vinningurin er minst, tá umleið helvtin snýtir. </p>
<p><em type="italic">Um allir snýta, so tjenar tú meira, enn um bara helvtin snýtir” </em>7 &gt; </p>
<p xml:lang="deu">FRØÐI 1/2020</p>
<p xml:lang="isl">NÆR ER SKYNSAMAST AT VIÐGERA FYRI LAKSALÚS OG „TRAGEDY OF COMMONS“ Í ALINETVERKUM</p>
<p><em type="bold">Mynd 4. </em>Við vinningi í evrum pr. laks pr. ár sum funktión av viðgerðarmarkinum. (a) Isolerað alibrúk. (b) Eins samband ímillum alibrúkini. Trý ymisk natúrlig smittutrýst: 10-3 (blátt), 10-2 (reytt) og 10-1 (gult) lúsalarvur pr. dag. </p>
<p><em type="bold">Mynd 5. </em>Við vinningi í evrum pr. laks pr. ár sum funktión av viðgerðarmarkinum. (a) sjálv smittan á 1 (a) , 5 (b) og 10 (c) %. Og smittan ímillum alibrúk er 0 (blátt), 0.1 (reytt), 2.5 (gult) og 5 % (lilla). </p>
<p xml:lang="deu">FRØÐI 1/2020&gt;8</p>
<p xml:lang="isl">NÆR ER SKYNSAMAST AT VIÐGERA FYRI LAKSALÚS OG „TRAGEDY OF COMMONS“ Í ALINETVERKUM</p>
<p><em type="bold">Keldur: </em></p>
<p xml:lang="eng">Abolofia, J., Asche, F., &amp; Wilen, J. E. (2017). The cost of lice: quantify-ing the impacts of parasitic sea lice on farmed salmon. Marine Resource Economics,32, 329–349. Anon (2012). Forskrift om bekjempelse av lakselus i akvakulturanlegg. URL:https://lovdata.no/dokument/SF/forskrift/2012-12-05-1140#KAPITTEL_1. Costello, M. J. (2009). The global economic cost of sea lice to the salmonidfarming industry.Journal of fish diseases,32, 115–118. Hardin, G. (1968). The tragedy of the commons.science,162, 1243–1248. Jacobsen, J. A., &amp; Gaard, E. (1997). Open-ocean infestation by salmonlice (Lepeophtheirus salmonis): Comparison of wild and escaped farmedatlantic salmon (Salmo salar L.). ICES Journal of Marine Science,54,1113–1119. Kragesteen, T. J., Simonsen, K., Visser, A. W., &amp; Andersen, K. H. (2019).Optimal salmon lice treatment threshold and tragedy of the commons insalmon farm networks. Aquaculture, 512, 734329.</p>
<p xml:lang="nno">Kristoffersen, A. B., Qviller, L., Helgesen, K. O., Vollset, K. W., Vilju-grein, H., &amp; Jansen, P. A. (2018). Quantitative risk assessment of salmonlouse-induced mortality of seaward-migrating postsmolt atlantic salmon.Epidemics,23, 19–33. Krkošek, M., Ford, J. S., Morton, A., Lele, S., Myers, R. A., &amp; Lewis, M. A. (2007). Declining wild salmon populations in relation to parasites fromfarm salmon.Science,318, 1772–1775. Taranger, G. L., Karlsen, Ø., Bannister, R. J., Glover, K. A., Husa, V.,Karlsbakk, E., Kvamme, B. O., Boxaspen, K. K., Bjørn, P. A., Finstad, B.et al. (2014). Risk assessment of the environmental impact of norwegianatlantic salmon farming.ICES Journal of Marine Science,72, 997–1021. Vollset, K. W., Dohoo, I., Karlsen, Ø., Halttunen, E., Kvamme, B. O., Fin-stad, B., Wennevik, V., Diserud, O. H., Bateman, A., Friedland, K. D.et al. (2017). Disentangling the role of sea lice on the marine survival ofatlantic salmon.ICES Journal of Marine Science,75, 50–60.</p>
<p><em type="bold">Mynd 6. </em><em type="italic">Fíggjarligi vinningurin pr. laks pr. ár sum funktión av, hvussu stórur partur av alibrúkunum snýta. Gráa brotastrikan er snýtandi alibrúk, svarta linjan er miðal vinningur hjá øllum alinetverkinum og svarta brotastrikan er alibrúk, ið halda seg til ásetta viðgerðarmarkið. </em>9 &gt; </p>
<p xml:lang="deu">FRØÐI 1/2020</p>
<p xml:lang="isl">NÆR ER SKYNSAMAST AT VIÐGERA FYRI LAKSALÚS OG „TRAGEDY OF COMMONS“ Í ALINETVERKUM</p>
<p><em type="bold">Jens-Kjeld Jensen </em>nolsoy@gmail.com Heiðursdoktari á Fróðskaparsetri Føroya </p>
<p xml:lang="deu">FRØÐI 1/2020&gt;10</p>
<p xml:lang="isl">ÓSASEV - NÝSKRÁSETT PLANTA Í FØROYUM</p>
<p xml:lang="isl"><em type="bold">ÓSASEV– NÝSKRÁSETT PLANTA Í FØROYUM </em></p>
<p>Tað er ikki vanligt at finna nýggjar plantur í Føroyum. Síðan útgávuna av Føroyskari Floru fyri 20 árum síðani eru einans 3 sløg lýst: Loðin fjallatistil <em type="italic">Saussurea alpina </em>, tungutrøllakampur <em type="italic">Asplenium scolopendrium </em>og dúnhærdur fjallakampur <em type="italic">Oreopteris limbosperma </em>og nú hetta sevið, <em type="italic">Juncus alpinoarticulatus </em>subsp. <em type="italic">nodulosus </em>. Tað merkir, at vit finna eitt nýtt slag um leið fimtahvørt ár. </p>
<p><em type="bold">Mynd 1: </em><em type="italic">Lítlabøsandur, Nes, Hvalba </em>11&gt; </p>
<p xml:lang="deu">FRØÐI 1/2020</p>
<p>ÓSASEV – NÝSKRÁSETT PLANTA Í FØROYUM18. august 2018 fóru Dánial Jespersen og eg, Jens-Kjeld Jensen, við Smyrli til Suðuroyar, har vit ætlaðu at leita eftir humlum og sævarplantum, t.d. strandarseyðaleyki <em type="italic">Triglochin maritima </em>, bognari stør <em type="italic">Carex maritima </em>og tráðmjáum havgrasi <em type="italic">Ruppia maritima </em>. </p>
<p>Fyrst gekk leiðin til Nes (Hvalba), og tað fyrsta, vit løgdu til merkis, var ein planta, ið stóð sum eitt teppi í vegjaðaranum. Talan var um eitt lítið sev upp í 30-35 cm hædd (mynd 1), sum var at finna í stórum tali í einum øki, sum var uml. 40 x 20 m.</p>
<p>Dánial visti beinanvegin, at hann ikki hevði sæð hetta sevið áður. Hvørgin okkara veit nógv um sev, men eg tók nakrar myndir og tók eisini fýra sev heim við.</p>
<p>Nakrar mánaðir seinni sat Marita Gulklett og skipaði nakrar myndir til heimasíðu okkara (www. jenskjeld.info), og tá spurdi hon: „hvørji eru hesi sevini, sum tú hevur tikið myndir av – tey eru ikki í bókini Føroysk Flora?”. Einastu ráðini vóru at seta okkum í samband við plantufrøðingin Flemming Thorning-Lund, sum fleiri ferðir hevur verið í Føroyum sum ferðaleiðari.</p>
<p>Eg sendi tvey sev og nakrar myndir, og Flemming svaraði, at talan helst var um ósasev <em type="italic">Juncus alpino articulatus </em>subsp. <em type="italic">nodulosus </em>, men hann vildi síggja nøkur sev, sum vóru hentað fyrr á árinum, um hann skuldi vera heilt vísur í greiningini av slagnum. </p>
<p>So á sumri 2019 vóru vit aftur á staðnum og hentaðu nøkur sev (mynd 2), og nú á heysti 2019 kom dagurin, tá Flemming var vísur í greiningini, og Føroyar høvdu fingið eitt nýtt slag.</p>
<p><em type="bold">Eingin givið sær far um plantuna </em>Ósasev er helst ikki nøkur nýggj planta í Føroyum, men eingin hevur áður givið sær far um hana! Vit kenna nú 11 sløg av sevi ( <em type="italic">Juncaceae </em>) í Føroyum. Ósasev vaksa m.a. í grannalondunum Íslandi og Stórabretlandi umframt í hinum Norðurlondum. </p>
<p>Her er vert at nevna, at trý tey seinastu nýggju føroysku sløgini øll eru funnin av somu trimum fólkum: Annleyg Patursson, Dánial Jespersen og Jens-Kjeld Jensen.</p>
<p>Nýggj sløg eru at finna bæði høgt og lágt.</p>
<p>Dúnhærda fjallakampin funnu vit í nærum 700 metra hædd, og nú funnu vit ósasevið í hálvum metra hædd, so tað ræður um at hava eyguni opin, tá ferðast verður í náttúruni. Kvettið kann standa beint framman fyri einum.</p>
<p xml:lang="isl"><em type="bold">Mynd 2: </em><em type="italic">Ósasev </em></p>
<p xml:lang="deu">FRØÐI 1/2020&gt;12</p>
<p xml:lang="isl">ÓSASEV – NÝSKRÁSETT PLANTA Í FØROYUM</p>
<p><em type="bold">Keldur: </em></p>
<p xml:lang="nob">Johansen, J.,Fosaa, A.M. og Rasmussen S., ritstj. 2000. Føroysk Flora. Føroya Skúlabókagrunnur. <em type="italic">Fosaa, A.M., Lawesson, J. E., Sykes, M. 1999. Saussurea alpina (L.) DC. Subsp. alpina (Asteracae) </em>- Alpina Saw-Wort: A New Record from the Faroe Islands. Fróðskaparrit 47. bók 1999: 153-157. </p>
<p xml:lang="nno">Jensen, J-K., Jespersen, D. &amp; Patursson, A. 2008. Hjortetunge - en ny færøsk bregne. Urt 32 (1): pp. 22-23. Jensen, J-K. 2013. Bjergbregne <em type="italic">Oreopteris limbosperma </em>en ny færøsk bregne. Urt 37 (4) pp. 152-153. Mossberg, B. &amp; Stenberg, L. 2007. Den Nye Nordiske Flora. Gyldendal: 1-928. </p>
<p><em type="bold">Mynd 4: </em><em type="italic">Ósasev. Suðuroy 3. august 2019 </em></p>
<p xml:lang="isl"><em type="bold">Mynd 3: </em><em type="italic">Øki við ósasevi </em>13&gt; </p>
<p xml:lang="deu">FRØÐI 1/2020</p>
<p xml:lang="isl">ÓSASEV – NÝSKRÁSETT PLANTA Í FØROYUM</p>
<p>Nú á døgum er rættiliga vanligt, at fólk fara uttanlands ein part av ungdómsárunum. Hetta var ein gongd, sum byrjaði seint í 1800-talinum. Um ár 1900 høvdu alt fleiri ung fólk ein vaksandi hug at sleppa uttanlands. Nógvar ungar føroyskar kvinnur fóru eitt nú til Leith í Skotlandi at arbeiða sum tænastugentur. Onkur teirra helt seinni leiðina fram til Amerika. Flestar kvinnur settu sær tó fyri at sleppa til Danmarkar.</p>
<p>Tá á døgum var eitt yvirskot av kvinnum í Keyp-mannahavn, og uttan iva hava nógvar føroyskar kvinnur verið í Keypmannahavn í hesum tíðarskeiði. Hóast hesar kvinnur vóru nógvar í tali, er lítið skrivað um lív teirra í Keypmannahavn, t.e. eitt nú hvussu tær komu til Danmarkar og hvat tær tókust við.</p>
<p><em type="bold">Føroyingar hoyrdu til „Monarkiets fjernere dele” í 1901 </em>Í Statistisk årbog yvir tíðina um aldaskiftið 1900 eru føroyingar í Danmark eisini skrásettir. Tølini úr árbókunum fyri tíðina um aldaskiftið eru at síggja í talvu 1. </p>
<p xml:lang="isl"><em type="bold">Lív S.A. Simonsen </em>livargesimonsen@gmail.com MA í søgu og stjórnmálafrøði Søguskyn </p>
<p xml:lang="deu"><em type="bold">UNGAR KVINNUR </em></p>
<p xml:lang="vep"><em type="bold">VALDU STÓRBÝIN </em></p>
<p><em type="bold">Seint í 1800-talinum vant tað upp á seg, at ungar kvinnur fóru til danska høvuðsstaðin. Keypmannahavn var tá vorðin ein rættiligur stórbýur við stórari tilflyting, og tað var tann stórbýur, sum føroyingar høvdu mest samband við og sum lættast var at koma til. Tískil tóku nógvar kvinnur av møguleikanum at koma burtur úr heimbygdini at uppliva nakað annað. Hagtøl fyri tíðina um aldaskiftið vísa, at kvinnur vóru longu í meiriluta millum føroyskar útisetar í Danmark í 1901. </em></p>
<p xml:lang="deu">FRØÐI 1/2020&gt;14</p>
<p xml:lang="vep">UNGAR KVINNUR VALDU STÓRBÝIN</p>
<p xml:lang="isl"><em type="bold">Ár </em></p>
<p xml:lang="nob"><em type="bold">Danmark </em></p>
<p xml:lang="isl"><em type="bold">Menn </em></p>
<p><em type="bold">Kvinnur </em></p>
<p><em type="bold">Munur </em><em type="italic">1890 289–––1901370 154216 621911518175 343 188 </em></p>
<p>Í 1890 verða føroyingar skrásettir í hagtalsbólkinum „Bilande og Kolonier”. Hesin bólkur fevndi um Føroyar, Ísland, Grønland og Vestindisku oyggjarnar. Í 1890 er talið á føroyingum í Danmark 289, men tað er tíverri ikki býtt á kyn. Í 1901 er samlaða talið 370, og kynjabýtið vísir, at føroyskar kvinnur høvdu ein greiðan meiriluta millum føroyskar útisetar eftir aldaskiftið.</p>
<p>Talið á monnum er 154 og talið á kvinnum 216.</p>
<p>Sostatt eru 62 fleiri kvinnur. Hetta kynjabýtið er einki undantak, um borið verður saman við tilflytarar úr londum, sum tá vóru partar av danska ríkinum, t.e. Íslandi, Grønlandi og Vestindisku oyggjunum. Í Danmark vóru tá 743 fólk, sum vóru fødd í Íslandi, t.e. 330 menn og 413 kvinnur, 400, sum vóru fødd í Vestindisku oyggjunum, t.e. 148 menn og 252 kvinnur, og 249, sum vóru fødd í Grønlandi, t.e. 114 menn og 135 kvinnur.</p>
<p>Londini eru í 1901 skrásett saman við Føroyum í hag tals bólkinum, sum nú hevur skift navn til „Monark iets fjernere Dele”. Tað árið taldi bólkurin 1762 íbúgvar tilsamans.</p>
<p><em type="bold">Talva 1: </em><em type="italic">Fólk fødd í Føroyum búsitandi í Danmark 1890-1911. </em></p>
<p xml:lang="nno"><em type="italic">Heimild: Statistisk årbog 1896-1912. </em></p>
<p><em type="bold">Mynd 1: </em><em type="italic">Í 1901 vóru 184 fólk í Keypmannahavn, sum vórðu fødd í Føroyum. Her síggja vit eina mynd av Højbro Plads í Keypmannahavn frá uml. 1890-1901. (Mynd: wikimeda.org)„Nógvar føroyskar kvinnur fóru til Keyp manna havnar frá 1901 til 1911” </em>15&gt; </p>
<p xml:lang="deu">FRØÐI 1/2020</p>
<p xml:lang="vep">UNGAR KVINNUR VALDU STÓRBÝIN</p>
<p>Talva 1 vísir eisini, at talið á føroyskum kvinnum í Danmark økist nógv frá 1901 til 1911. Í hesum tíðarskeiði økist talið á monnum við 21, t.e. frá 154 til 175, men í sama tíðarskeiði økist talið á kvinnum við 127, t.e. frá 216 til 343. So í 1911 vóru nærum dupult so nógvar føroyskar kvinnur í Danmark sum føroyskir menn. Í hesum sambandi kann verða nevnt, at í 1901 búðu 15.230 fólk í Føroyum, og í 1911 var fólkatalið her á landi 18.000.</p>
<p><em type="bold">Føroyingar fluttu til Keypmannahavnar </em>Í Statistisk årbog verður eisini upplýst, hvar í Danmark tey búðu, sum vóru fødd í Føroyum. Talva 2 vísir, hvar í Danmark føroyingar vóru búsettir 1890-1911. </p>
<p>Her sæst, at í Keypmannahavn var størst mið-savnan av føroyingum. Soleiðis er enn nú á døgum, t.e. størst miðsavnan av føroyskum útisetum er í ella nærindis Keypmannahavn. Sjálvt um tey flestu helst munnu vita, at so er, so geva tey sær kanska ikki far um, hvussu leingi myndin hevur verið støðug.</p>
<p>Í 1901 búðu í Danmark 370 fólk, ið vóru fødd í</p>
<p>Føroyum. Av teimum búðu 227 í Keypmannahavn, í Sundbyerne og á Frederiksberg – Sundbyerne eru Amager, Sundbyvester og Sundbyøster.</p>
<p>Í árbókunum hetta tíðarskeiðið verður kynjabýtið av føroysku íbúgvunum í Keypmannahavn ikki upplýst. Tað ber tí ikki til at siga við vissu, júst hvussu nógvar føroyskar kvinnur vóru staddar í býnum. Men tað vanligasta er, at kvinnur flyta til býir. Gjøgnum 1800-talið vóru danskar kvinnur í meiriluta millum tilflytarar til Keypmannahavnar. Tískil búðu nógv fleiri kvinnur enn menn í Keypmannahavn um aldaskiftið.</p>
<p>At tað miðskeiðis í 1890-áunum vóru slakar 168.000 kvinnur í mun til slakar 144.000 menn í býnum, var ein avleiðing av tilflytingini frá út jaðaranum (Statistisk aarbog 1896). Høvuðs at voldin til tilflytingina var, at tað var lættari hjá monnum enn hjá kvinnum at fáa arbeiði á bygd.</p>
<p>Í Keypmanna havn var arbeiði í hús hald um í býn-um ofta lættari enn arbeiði á lands bygd. Samstundis var stórur eftirspurningur eftir kvinnu ligari arbeiðsmegi frá útjaðaranum til húsligu størvini í býnum. Stóri arbeiðsmarknaðurin í býnum hevur eisini givið summum møguleikan at skifta yvir í onnur størv.</p>
<p xml:lang="isl"><em type="bold">Ár </em></p>
<p xml:lang="nno"><em type="bold">Staden København </em></p>
<p xml:lang="dan"><em type="bold">Provins -købstederne </em></p>
<p xml:lang="dan"><em type="bold">Handelspladserne </em></p>
<p xml:lang="est"><em type="bold">Landdistr. (eksl. hdlpl.) </em></p>
<p xml:lang="nob"><em type="bold">Danmark </em><em type="italic">1890144432676289 </em></p>
<p xml:lang="nob"><em type="bold">København Sundbyerne </em></p>
<p xml:lang="nob"><em type="bold">Frederiksberg </em></p>
<p xml:lang="dan"><em type="bold">De øvr. købst. og handelspl. </em></p>
<p xml:lang="dan"><em type="bold">Landdistrikterne </em><em type="italic">1901184435687370 </em></p>
<p xml:lang="nob"><em type="bold">København </em></p>
<p xml:lang="nob"><em type="bold">Frederiksberg </em></p>
<p xml:lang="dan"><em type="bold">Provinsbyerne </em></p>
<p xml:lang="dan"><em type="bold">Landdistrikterne </em><em type="italic">19112524696124518 </em></p>
<p xml:lang="nno"><em type="italic">Heimild: Statistisk årbog 1896-1912. </em></p>
<p><em type="bold">Talva 2: </em><em type="italic">Her sæst, hvar í Danmark fólk fødd í Føroyum búðu 1890-1911. </em></p>
<p><em type="bold">Mynd 2: </em><em type="italic">Lýsing frá 1907 eftir føroyskari tænastugentu til eitt húski í Keypmannahavn. (Heimild: Dimmalætting 11. mai 1907, bls. 4) </em></p>
<p><em type="bold">Mynd 3: </em><em type="italic">Lýsing frá 1902 frá háskúlanum í Karise. Skúlin hevði lýst eftir næmingum úr Føroyum síðan 1888. (Heimild: Dimmalætting 3. mai 1902, bls. 3) </em></p>
<p xml:lang="deu">FRØÐI 1/2020&gt;16</p>
<p xml:lang="vep">UNGAR KVINNUR VALDU STÓRBÝIN</p>
<p><em type="bold">Føroyskar tænastugentur í mun til aðrar yrkisbólkar (1890-1901) </em>Nú á døgum er nógv talgilt søgutilfar tøkt á al netinum. Á heimasíðuni hjá Københavns Stadsarkiv eru tal gildar upp lýsingar um íbúgvarnar í Keyp mannahavn. </p>
<p>Flestar av upplýsingunum stava frá Politiets</p>
<p>Register blade, sum vórðu nýtt sum skráseting, áðrenn Folke registret varð sett á stovn í 1924. Á bløðunum standa upplýsingar um allar íbúgvarnar í Keypmannahavn frá 1890 til 1923 og sjálvsagt føroyingarnar, sum búðu har. Eisini verður upplýst, hvat starv fólkini hava. Her sæst eitt nú, at flestir menn úr Føroyum eru sjómenn, og at flestar kvinnur úr Føroyum eru okkurt slag av tænastufólki.</p>
<p>Tænastugentur vóru millum størstu yrkisbólkarnar tá á døgum. Tað eru ymsar orsakir til, at so nógvar kvinnur røktu hetta yrkið í Keypmannahavn. Um ár 1900 var tað vanliga tænastugentan, sum gjørdi nógv av húsarbeiðinum í privatum húsum. Hon røkti ymsar húsligar uppgávur, eitt nú reingerð, matgerð ella barnaansing.</p>
<p>Í býnum vóru tænastugentur ofta ungar kvinnur við lítlari skúlagongd, sum komu av bygd. Tað at tæna var ofta fyri tær tað, ið tú gjørdi. Helst kom teimum ikki til hugs at royna nakað annað á arbeiðsmarknaðinum.</p>
<p>Fyri kvinnur úr Føroyum og øðrum útjaðarum hevði yrkið eisini tann fyrimun, at tú sum fremmandur í býnum ikki skuldi rinda fyri egið uppihald. Talva 3 vísir, at frá 1890 til 1901 hava 82 kvinnur úr Føroyum sagt seg røkja okkurt slag av starvi sum tænastufólk. Orðið „tyende” fevnir um øll sløg av tænastufólki, sum búgva inni hjá teimum, sum tey arbeiða hjá.</p>
<p>Talva 4 vísir, hvussu smá tølini vóru fyri onnur yrki, sum føroyskar kvinnur røktu í býnum. Talvan vísir, at tær, sum ikki tæntu í privatum húsum, oftast høvdu arbeiði, sum varð knýtt at klædnaframleiðslu og handarbeiði, t.e. 23 kvinnur seymaðu, gjørdu handarbeiði ella vóru skraddarar í býnum.</p>
<p>Kvinnurnar, sum vóru skraddarar, vóru „dame-skrædderinder”, t.e. tær seymaðu kvinnuklæði. Hetta yrki kravdi samanborið við seymiarbeiði drúgva lærutíð. Fýra kvinnur hava havt sum livibreyð at strúka klæði. Hetta var eitt starv, sum var vanligt bæði á vaskaríum og í størri húshaldum.. Einki bendir á, at nógvar føroyskar kvinnur arbeiddu á verksmiðjum. Bara tríggjar hava sagt seg vera „arbejdersker”; soleiðis verða kvinnur, ið starvast á verksmiðjum, ofta nevndar.</p>
<p xml:lang="est"><em type="bold">Tænastustørv </em></p>
<p xml:lang="nob"><em type="italic">Syersker/Sypige14 </em></p>
<p xml:lang="dan"><em type="italic">Dameskrædderinde 5 </em></p>
<p xml:lang="nob"><em type="italic">Bogholderske 4 </em></p>
<p xml:lang="nob"><em type="italic">Strygejomfru/ Strygerske4 </em></p>
<p xml:lang="nno"><em type="italic">Haandarbejde4 </em></p>
<p xml:lang="est"><em type="italic">Kontorist3 </em></p>
<p><em type="italic">Arbejderske/Cigararbejderske3(Við støði í tølum yvir tær kvinnur, sum eru skrásettar í Politiets Registerblade). Heimild: https://www.kbharkiv.dk/ </em></p>
<p><em type="bold">Arbeiddu fyri ella eftir háskúlaskeið </em>Ein onnur orsøk til, at kvinnur funnu sær arbeiði í Keypmannahavn, hevði samband við møguleikan at sleppa á háskúla. Ungar kvinnur vóru síðan 1870- árini javnan farnar niður á danskar há skúlar. Tíðina um aldaskiftið leitaði eitt nú háskúlin í Karise í bløðun um eftir næmingum úr Føroyum. Kvinnur fóru vanliga á eitt summar skeið og menn fóru á eitt vetrar skeið. Skúlin lá tveir tímar frá Keyp manna havn. </p>
<p xml:lang="som"><em type="italic">Tjp/Tjenestepige/ Enepige44 </em></p>
<p xml:lang="nob"><em type="italic">T./Tyende25 </em></p>
<p xml:lang="nob"><em type="italic">Husholderske4 </em></p>
<p xml:lang="rmy-rka"><em type="italic">Husbestyrerinde3 </em></p>
<p xml:lang="nob"><em type="italic">Husjomfru/Jomfru3 </em></p>
<p xml:lang="dan"><em type="italic">Køkkepige </em></p>
<p xml:lang="dan"><em type="italic">Rengjøringskone1 </em></p>
<p xml:lang="vep"><em type="italic">Selskabsdame1 </em></p>
<p><em type="italic">Tilsamans(Við støði í tølum yvir tær kvinnur, sum eru skrásettar í Politiets Registerblade) Heimild: https://www.kbharkiv.dk/ </em></p>
<p><em type="bold">Talva 3: </em><em type="italic">Tænastustørv hjá føroyskum kvinnum í Keypmannahavn 1890-1901. </em></p>
<p><em type="bold">Talva 4: </em><em type="italic">Vanligastu yrkini hjá føroyskum kvinnum í Keypmannahavn 1890-1901. „Kvinnur fóru vanliga á summarskeið og menn fóru á vetrarskeið” </em>17&gt; </p>
<p xml:lang="deu">FRØÐI 1/2020</p>
<p xml:lang="vep">UNGAR KVINNUR VALDU STÓRBÝIN</p>
<p>Há skúla næmingar úr Føroyum fingu danskan ferðastuðul til ferðaseðilin niður til Danmarkar, men ikki ferðastuðul til ferðaseðilin heimaftur.</p>
<p>Kvinnur arbeiddu tí í býnum sum tænastugentur fyri ella eftir háskúlaskeiðið, so tær høvdu ráð at koma heimaftur. Summar funnu sær mann í Danmark og komu tí ikki heim aftur. Greitt er tó, at flestar, sum fóru niður fyri aldaskiftið, komu aftur til Føroya. Av teimum 119 kvinnunum, sum vóru næmingar á donskum háskúlum 1875-1899, fluttu 65 aftur til Føroya (Nolsøe, 2012, 353).</p>
<p>Tó fóru ikki allar kvinnur á háskúla. Summar gjørdust næmingar á øðrum skúlum. Tær kundu eitt nú fáa frípláss til eitt summarskeið hjá Dansk Kunstflidsforening í Keypmannahavn. Har sluppu tær á skeið saman við kvinnum úr Suðurjútlandi, Íslandi og Vestindisku oyggjunum.</p>
<p>Á skeiðinum fingu næmingar undirvísing í hand-arbeiði, veving, brodering o.tíl. Tvær kvinnur úr Føroyum fingu vanliga frí pláss á hvørjum ári. Harumframt fingu tvær kvinnur úr Suðurjútlandi, tvær úr Íslandi og tvær úr Vesturindisku oyggjunum frípláss. Tað var Emma Gad, sum stóð á odda fyri felagnum. Føroyski nevndarlimurin var Helena Patursson. Tað var hon, sum útvegaði føroyskum kvinnum umsóknarbløðini til skúlan.</p>
<p>Í 1905 høvdu tríggjar ungar kvinnur søkt um frípláss. Tvær teirra fingu pláss og fóru til Danmarkar við Tjaldrinum. Tann triðja fekk boðið annað fríplássið árið eftir. Fekst tú frípláss, fekst tú ókeypis ferðaseðil til Keypmannahavnar og til ferðina heim aftur til Føroya. Tú fekst eisini pening til uppihaldið í býnum.</p>
<p>Umframt undirvísing sluppu luttakarar á skeiðin-um at vitja søvn og framsýningar og at fara til konsertir og sjón leikir í høvuðs staðnum. Ungu kvinnurn ar vórðu eisini stundum bodnar heim til húski av betra slagnum í Keypmannahavn.</p>
<p><em type="bold">Hjún úr Keypmannahavn leitaðu eftir tænastu gentu úr Føroyum (1901) </em></p>
<p>Hví fólk flyta er eitt sera samansett evni, sum kann lýsast á ymsan hátt. Her verður víst við einum dømi, hvussu sambond millum donsk og føroysk húski fingu ungar kvinnur úr Føroyum til danska høvuðsstaðin at tæna.</p>
<p>Í 1901 ynsktu eini eldri hjún í Keypmannahavn at fáa eina føroyska kvinnu sum tænastugentu. Tey kendu fólk í Føroyum og settu seg í samband við tey. Hetta var húskið hjá Johan Christian Djurhuus, vanliga nevndur faktorurin í Klaksvík.</p>
<p>Ein ung kvinna, sum tænti á Strondum hjá</p>
<p>Thomas Juul Petersen, ið var sýslumaður í Eystur oy og Norður oyggjum, tók av at fara niður. Tað var Juliana Nielsen, ið varð fødd í Sandvík í 1877. Hon var farin til Havnar at tæna seint í 1890-árunum, tí hon hevði hug at síggja nakað annað enn bygdarlívið. Hon fór við inn á Strendur, tá ið húsfólkini, ið hon tænti hjá, fluttu hagar.</p>
<p>Helst hevur húskið, ið unga kvinnan tænti hjá, givið henni góð við mæli. Tað sigst, at tað var skyldskapur millum konu fyristøðumannin í Klaksvík, konu sýslumannin og húskið í Keypmannahavn. Tað er mest sannlíkt, at húskið í Keypmannahavn rindaði fyri ferðina hjá kvinnuni niður til Danmarkar.</p>
<p>Hjúnini í Keyp manna havn høvdu íbúð í Valde-mars gade 18 á Vester bro. Ein vaksin dóttir búði eisini saman við foreldrunum. Juliana var tænastugenta har í tvey ár. Hon fór til handils og hjálpti til í hús haldinum. Komandi árini hevði hon húspláss í fleiri húsum í Keypmanna havn, t.e. ávika vist í Reventlowsgade (1903), Frederiksberg (1904), Øster Farimagsgade (1904), Nørre Søgade (1905), Blegdamsvej (1907), Vesterbrogade (1908), Frederiks berg (1910) og Vesterbro gade (1911).</p>
<p>Sum sæst, so syrgdi Juliana fyri at vera millum uml. 1-2 ár á hvørjum stað. Hon leitaði ikki eftir húsplássi í avísini. Hon hevði samband við eina</p>
<p><em type="bold">Mynd 4: </em><em type="italic">Í Keypmannahavn lá skúlin hjá Dansk Kunstflidsforening. Her síggjast næmingar úr Føroyum saman við næmingum úr Suðurjútlandi, Íslandi og Vestindisku oyggjunum. Á skúlanum lærdu ungu kvinnurnar eitt nú at veva og brodera. Myndin er úr Kvindernes årbog 1912. (Mynd: emmagad.dk) </em></p>
<p><em type="bold">Mynd 5: </em><em type="italic">Á myndini síggjast tænastugentur í einum køki á Gammel Kongevej í Keypmannahavn í 1901. Nógvar kvinnur, sum fluttu til Keypmannahavnar, røktu hetta yrkið. Myndina hevur danski myndamaðurin Ludvig Johan Offenberg tikið. (Mynd: kb.dk) </em></p>
<p xml:lang="deu">FRØÐI 1/2020&gt;18</p>
<p>UNGAR KVINNUR VALDU STÓRBÝINkvinnu í Keypmannahavn, sum hevði eitt bureau, har ið gentur meldaðu seg og spurdu um pláss. Helst hevur hetta verið ein sonevnd festiskrivstova. Í býnum vóru tað slíkar skrivstovur, ið útvegaðu tænastugentum húspláss. Tænastugentur, ið høvdu samband við festiskrivstovur, vóru vanliga styttri enn eitt ár í hvørjum húsi. Juliana fór ikki til eitt og hvørt hús, men kunnaði seg væl um hvørt staðið, áðrenn hon tók av. Hon flutti ongantíð aftur til Føroya, men helt fram at starvast sum tænastu fólk í Keypmannahavn. Hon fekk seinni betur lønt starv sum kokkagenta.</p>
<p><em type="bold">Hildu fram at røkja húslig størv </em>Komandi árini, t.e. eftir 1911, fóru alt fleiri ungar kvinnur niður til Keypmannahavnar. Tær hildu fram at røkja somu størvini, t.e. húslig størv ella seyma. Eftir fyrra kríggj fóru nógvar kvinnur til Danmarkar at leita eftir arbeiði. Í 1921 vóru 952 íbúgvar í Danmark, ið vóru føddir í Føroyum. </p>
<p>Av teimum vóru 333 menn og 619 kvinnur. Í 1920-árunum røktu føroyskar kvinnur vanliga somu yrki sum tær, ið fóru niður tíðina um aldaskiftið. Ein broyting hesum viðvíkjandi fer ikki fram fyrr enn í tíðini eftir seinna kríggj. Tá ið Erlendur Patursson skrivaði bóklingin „Fólkaflytingin úr Føroyum” (1942) nevnir hann, at kvinnur úr Føroyum røkja húslig størv ella seyma. Tískil var so at siga eingin munur á, hvørji yrki føroyskar kvinnur røktu í Keypmanna havn ár 1901 og uml. 40 ár seinni.</p>
<p><em type="bold">Samanumtøka </em>Samanumtikið er um aldaskiftið ein gongd byrjað, tá ið alt fleiri kvinnur eru burturstaddar ein part av ungdóms árunum. Í Keypmannahavn var stórur eftirspurningur eftir kvinnum av bygd til húslig størv, og tí fóru so nógvar kvinnur til Keypmannahavnar. </p>
<p>Hví kvinnur fóru niður at tæna kann eisini síggjast út frá, at tað snúði seg um møguleikan at fáa upplæring og lærdóm í einum húshaldi í danska høvuðsstaðnum. Hetta var ofta vitan, sum kvinnur kundu taka við sær inn í hjúnabandið, tá ið tær sjálvar gjørdust húsmøður.</p>
<p>Nógvar kvinnur komu aftur til Føroya, men aðrar vórðu verandi í Danmark, har ið tær eitt nú giftust. Býir virka dragandi, helst á ung fólk, tí har finnast aðrir møguleikar enn á landsbygd, eitt nú í sambandi við útbúgving ella arbeiði.</p>
<p>Seinast í 1800-talinum kenna alsamt fleiri ungir føroyingar tørv á at taka av møguleikum, sum tá ikki funnust í heim landinum. Hetta er ein av orsøkun um til byrjandi frá flytingina úr landinum, sum í stóran mun hevur ávirkað gongdina í fólka talinum.</p>
<p>Í 1930 hevði henda fráflyting havt við sær eitt byrjandi kvinnutrot; tá vóru 84 fleiri menn enn kvinnur í Føroyum. Munurin er ikki stórur, men hetta var ein vaksandi ójavni. Eftir hetta hevur eitt avlop av kvinnum í samfelagnum ikki verið staðfest.</p>
<p xml:lang="isl"><em type="bold">Heimildir: </em></p>
<p>Andersen, Maria. 1971. <em type="italic">Føroyskar gentur í Keyp manna havn: hví fara tær, og hvussu gongst teimum, sum fara niður uttan útbúgv ing, og uttan at ætla sær nakra út búgving </em>, [Keypmannahavn] Emmagad.dk Jacobsen, Elin Súsanna. 2007. Færøske forestillinger om køn. Í: <em type="italic">Arbejde, helse og velfærd i Vestnorden </em>. Reykjavík Jacobsen, Elin Súsanna. 2011. Kvinnulív í Havn uml. 1850. Í: <em type="italic">Fær øysk liv i nordisk perspektiv: festskrift til Beinta í Jákupsstovu </em>. Tórshavn Københavns stadsarkiv: kbharkiv.dk/ Meyerowitz, Joanne, J. 1988. <em type="italic">Women Adrift: Independent Wage Earners in Chicago, 18801930 </em>. Chicago and London Nolsøe, Lena. 2012. Niður á háskúla – um føroyskar kvinnur á háskúla í Danmark 1875-1899. Í: <em type="italic">Malunarmóti: Heiðursrit til </em></p>
<p><em type="italic">Maluna Marnersdóttur </em>, Tórshavn Patursson, Erlendur. 1942. <em type="italic">Fólkaflytingin úr Føroyum </em>. Keyp mannahavn Simonsen, Lív Súsanna Arge: <em type="italic">Fráflyting, møguleikar og forðingar (18901925) </em>. MA-fyrilestur 30.10.2015 Simonsen, Lív Súsanna Arge: <em type="italic">„At fara niður”. Byrjandi kvinnu fráflytingin verður greinað við støði í broyttum lívskorum hjá kvinnum 18901925 </em>. („Off to Copenhagen” – Female outmigration in the Faroe Islands 1890-1925). MA-ritgerð 2015 Statistisk aarbog 1896-1930: http://www.dst.dk/da/Statistik/ Publikationer/VisPub.aspx?cid=13294 Út á fríkursus í Keypmannahavn. Í: Oyggjunum 25.05.1905 Vammen, Tinne. 1988. <em type="italic">Rent og urent: Hovedstadens piger og fruer 18801920 </em>. København. Mynd úr myndalbummi hjá Andreu Arge (f. Toftum) (1894-1975) </p>
<p><em type="bold">Mynd 6: </em><em type="italic">Tríggjar føroyskar kvinnur avmyndaðar á Langelinie í 1919. </em>19&gt; </p>
<p xml:lang="deu">FRØÐI 1/2020</p>
<p xml:lang="vep">UNGAR KVINNUR VALDU STÓRBÝIN</p>
<p><em type="bold">Kirstin Eliasen </em>kirstin@fiskaaling.fo PhD í lívfrøði Fiskaaling </p>
<p><em type="bold">Unn Vagnsdóttir Johannesen </em>unn@fiskaaling.fo Lívfrøðingur, MSc Fiskaaling </p>
<p xml:lang="vep"><em type="bold">KÚLULAKSUR – EITT </em></p>
<p xml:lang="isl"><em type="bold">NÝTT LAKSASLAG Í </em></p>
<p><em type="bold">FØROYUM Í 2017 frættist, at sílaveiðufólk høvdu fingið fimm kúlulaksar (Oncorhynchus gorbuscha) í Føroyum, harav tríggir eru váttaðir. Áðrenn 2017 kom tað hendinga ferð fyri, at kúlulaksur fekst í Føroyum, men at fleiri fingust sama ár, var okkum kunnugt ikki hent áður. Orsakað av økta títtleikanum av kúlulaksi í Føroyum heitti Havbúnaðarfelagið á Fiskaaling um at kanna hetta fyribrigdið nærri, serstakliga fyri at vita um tað bendir á, at kúlulaksurin gýtir í Føroyum. Verkætlanin byrjaði á vári 2018, tá ið Fiskaaling umvegis ymiskar miðlar heitti á sílaveiðufólk um at lata kúlulaks til Fiskaaling, um so var, at tað eydnaðist teimum at fáa onkran. </em></p>
<p>Tað gekk tó gott og væl eitt ár, áðrenn fyrsta fráboðanin kom. Hetta var 22. juli 2019, tá ið ein kyns búgvin kallfiskur á 1780 g varð fingin við Fjarðará í Kaldbaks botni. Aftan á hetta komu fráboðanir um kúlulaks støðugt fram til 22. september, tá ið tann síðsti varð fingin. Til samans vórðu seks kúlulaksar fráboðaðir og latnir Fiskaaling. Allir uttan tann fyrsti vórðu fingnir á Skálafjørðinum, við ella í Fjarðará.</p>
<p><em type="bold">Lívfrøðin </em>Kúlulaksurin er minsti, men talríkasti kyrra havslaksurin í ættini Oncorhynchus. Natúrliga útbreiðsluøkið er norðari partur av kyrrahavinum, har hann gýtir á vestur- og eystursíðuni. Kúlulaksurin er anadromur. Tað vil siga, at hann kann liva bæði í feskvatni og á sjónum. Hann hevur eina tvey ára lívsringrás, og longu fyrsta várið eftir kleking ferðast smoltið á sjógv. 13 til 15 mánaðir seinni kemur hann aftur til ánna at gýta. Har doyr hann stutta tíð aftaná. </p>
<p>Kynsbúgvin kúlulaksur kemur sum oftast aftur til ánna, har ið hann varð klaktur, at gýta, men av tí at hann, samanborið við onnur anadrom fiskasløg, steðgar stutt í ánni sum yngul, verður mett, at heilt upp í 15 prosent kunnu ferðast til aðrar áir at gýta.</p>
<p>Kynsbúgvin kúlulaksur er um leið 40-55 cm til longdar og vigar í miðal 1,0 til 2,5 kg. Stutta tvey ára lívsringrásin hjá kúlulaksinum hevur borið við sær, at slagið hevur tveir gýtingarstovnar: ein, ið gýtir líka ár, og ein, ið gýtir ólíka ár.</p>
<p>Stovnarnir liva væl saman, men nøringin millum teir er avmarkað. Kynsbúgvin kúlulaksur ferðast til áirnar í tíðarskeiðinum juni til september, har gýtingin byrjar aftan á stuttan steðg í ánni, frá august til oktober.</p>
<p>Kúlulaksurin gýtir vanliga niðarlaga í ánni og við munnan, men í einstøkum førum ferðast hann longri niðan. Kvennfiskurin ger reiður í eyri og gýtir 1200 til 1900 rogn, ið kunnu liggja meira enn 10 cm niðri í eyrinum. Rognini klekjast frá desember til februar, og ynglið er tá umleið tveir cm til longdar og hevur stóran reyða at liva av.</p>
<p>Í mars til mai, tá ið reyðin er uppi, kemur smoltið blankt og smoltifiserað (tolir sjógv) upp úr eyrinum,</p>
<p xml:lang="deu">FRØÐI 1/2020&gt;20</p>
<p>KÚLULAKSUR – EITT NÝTT LAKSASLAG Í FØROYUMog er tá umleið tríggjar cm til longdar. Smoltið byrjar beinanvegin at ferðast oman eftir ánni, men tað er ymiskt, hvussu leingi tað steðgar í ósanum ella fram við landi, áðrenn tað fer út á opið hav, men stundum er talan um mánaðir. <em type="italic">„Fyrstu útseturnar av kyrrahavslaksi vóru longu í tíðarskeiðinum 1933 til 1939” </em></p>
<p><em type="bold">Hví nú? </em>Fyri at fáa eina vinnu burtur úr kúlulaksinum, settu russar í fleiri umførum kúlulaks frá Kyrrahavinum út í russiskar áir við Barentshavið og Hvítahavið. Fyrstu útseturnar av kyrrahavslaksi vóru longu í tíðarskeiðinum 1933 til 1939, har rogn frá oynni Sakhalin (48ºN ) vórðu nýtt. </p>
<p>Royndirnar miseydnaðust tó, og givist var við verkætlanini. Roynt varð síðani aftur frá 1956 til 1958, men heldur ikki tá bar til.</p>
<p>Fyrstu ferð tað eydnaðist at fáa vaksnan kúlulaks aftur, var eftir útsetanina í 1959, tá ið smolt, ið var farið at eta, varð sett út heldur enn nýklakt yngul, ið annars hevði verið mannagongdin frammanundan.</p>
<p>Fyrstu skrásetingarnar av kúlulaksi í norskum øki vóru á heysti 1960, tá ið kúlulaksur varð skrásettur í fleiri enn 40 áum í Norðurnoregi. Málið, ið var at fáa ein nørandi stovn, var tó ikki rokkið fyrr í 1985, tá ið rogn frá einum meira norðarligum stovni í Kyrrahavinum, frá ánni Ola (~60ºN) við Okhotskhavið, vórðu nýtt.</p>
<p>Seinasti flutningurin av kúlulaksarognum úr</p>
<p>Kyrra havinum var í 1999. Tískil eru kúlulaksar við vissu skrásettir aftan á 2001 í Útnyrðings atlantshavinum, Arktiska havinum og Barentshavinum og áum, ið renna út í hesi høv, frá stovnum, ið nørast har um leiðir.</p>
<p><em type="bold">Mest er til ólíka ár </em>Hóast tað altíð hava verið settir út kúlulaksar frá stovnum, ið gýta líka og ólíka ár, er tað stovnurin, </p>
<p xml:lang="isl"><em type="bold">Mynd 1: </em><em type="italic">Kallfiskur við kúlu. </em></p>
<p xml:lang="isl"><em type="bold">Mynd 2: </em><em type="italic">Kallfiskur við sili. </em>21&gt; </p>
<p xml:lang="deu">FRØÐI 1/2020</p>
<p>KÚLULAKSUR – EITT NÝTT LAKSASLAG Í FØROYUMið gýtir ólíka ár, ið hevur havt nógv hægstu veiðitøl og størstu spjaðing.</p>
<p>Líka til 2017 vóru við jøvnum millum bilum frá-boðanir um kúlulaksar fingnar aðrastaðni enn í sínum natúrligu økjum ella økjum, har ið teir vórðu settir út.</p>
<p>Hesir laksar vóru tó fáir í tali. 2017 var uttan saman bering árið, tá ið flestir kúlulaksar vórðu fráboðaðir aðrastaðni, t.d. á eystursíðuni av Kanada, í Íslandi, Grønlandi, í Vestur- og Suðurnoregi, Stórabretlandi, Írlandi og Fraklandi.</p>
<p>Orsøkin er ókend, men gitt hevur verið, at smoltið kom óvanliga væl undan í 2016 og at tær fysisku umstøðurnar, serstakliga hitin, hava verið til vildar.</p>
<p><em type="bold">Kúlulaksurin í Føroyum </em>Kúlulaksarnir, sum vóru fingnir í Føroyum í 2019, vigaðu í miðal 1080 g (420 til 1780 g) og vóru í miðal 48,1 cm langir (39,6 til 56,8 cm). Kynsbýtið var javnt, t.e. tríggir kall- og tríggir kvennfiskar. Allir fiskarnir vóru kynsbúnir við sili ella rognum, men seinasti fiskurin frá 20. september var útgýttur rognafiskur. </p>
<p>Tveir mánaðir gingu frá, at fyrsti til síðsti kúlu-laksurin varð latin Fiskaaling. Umframt at støddin minkaði við tíðini, var longdin á tí størsta í hægra endanum, meðan tann stytsti var í lægra endanum samanborið við kanningar av kynsbúnum kúlulaksum aðrastaðni.</p>
<p>Hetta kann benda á, at leiðin til Føroya ikki er avmarkað av, hvussu stórur kúlulaksurin er. Hinvegin var vektin í størri mun í lægra endanum. Tað kann benda á, at túrurin til Føroya er harður.</p>
<p>Hóast lága talið av kannaðum kúlulaksi góvu teir seks fingnu kúlulaksarnir góðar ábendingar um bæði ferðing niðan í ánna og gongdina við gýtingini. Kúlu laksurin fingin seinast í juli var einasti kúlulaksurin, ið hevði etið - hann hevði etið nebbasild og krabbalarvur, ið eru verur úr sjónum.</p>
<p>Hesin og tveir kúlulaksar fingnir í fyrru helvt av august vóru eisini teir einastu, ið høvdu lýs. Tað er aftur ein ábending um eina tilveru á sjónum, um ikki annað so nýliga.</p>
<p>Hesir tríggir høvdu annaðhvørt sil ella rogn, men vóru ikki komnir til at geva, og kjøtið var enn reytt. Tað kann vera ábending um, at búningin ikki er komin so langt. Kúlulaksarnir fingnir í seinnu helvt av august og í september høvdu ongar lýs og tómar magar. Teir báðir frá seinnu helvt av august vóru klárir at geva ella góvu, men kallfiskurin sá út til at vera komin longri við gýtingini, serstakliga tí at</p>
<p xml:lang="isl"><em type="bold">Mynd 3: </em><em type="italic">Kvennfiskur við rognum. </em></p>
<p><em type="bold">Mynd 4: </em><em type="italic">Støð, har ið kúlulaksur varð fingin í Føroyum í 2017 (reytt) og 2019 (blátt). </em></p>
<p xml:lang="deu">FRØÐI 1/2020&gt;22</p>
<p>KÚLULAKSUR – EITT NÝTT LAKSASLAG Í FØROYUMinnaru gøgnini sóu illa út, t.e. hann var nærri deyðanum, og kjøtið var heilt ljóst.</p>
<p>Síðst í september var seinasti kúlulaksurin frá-boðaður. Hann varð funnin rekandi meira enn hálvdeyður upp at einum riðjuneti, ið var fest tvørtur um ánna undir eini brúgv, ið gongur tvørtur um Fjarðará í Skálafirði. Fráboðarin fekk fatur á honum við hondunum.</p>
<p>Talan var um ein útgýttan kvennfisk, ið mest sannlíkt hevur verið longri uppi í ánni. Lítið av lívi var eftir í honum, hann var illa farin, hevði ljóst kjøt og var álopin av soppalíknandi parasittum, helst úr ættini Saprolegnia, sum vanliga síggjast aðrastaðni, har ið kúlulaksur doyr í ánni.</p>
<p>Í miðal fyri alt Noreg í 2017 varð fyrsti kúlu-laksurin fingin í ánni um 1. juli, og helvtin av øllum fráboðaðu kúlulaksunum varð fingin áðrenn 10. juli. Samanborið við Noreg kemur kúlulaksurin í Føroyum tí lutfalsliga seint inn undir land.</p>
<p><em type="bold">Er hann komin fyri at vera? </em>Av tí at fráboðanir um kúlulaks í Føroyum einans vóru í 2017 og 2019, men ikki í 2018, bendir tað á, at kúlulaksur í Føroyum eins og í fleiri londum kring okkum er frá einum stovni, ið gýtir ólíka ár. </p>
<p>Hóast nógv varð gjørt fyri at fáa fatur á so nógvum kúlulaksum sum gjørligt aftan á 2017, var í 2019 einans fráboðan um ein laks meira enn í 2017. Í 2017 vóru teir tríggir kúlulaksarnir, ið vit hava fingið váttan um, fingnir við Sandá á Argjum og við Stórá í Sundalagnum. Hinvegin vóru teir, ið vórðu fingnir í 2019, fingnir við Fjarðará í Kaldbaksbotni og við Fjarðará á Skálafjørðinum.</p>
<p><em type="bold">Helst ikki nørandi stovnur í Føroyum </em>Óbroytta nøgdin av fingnum kúlulaksum millum árini og tað, at eingin beinleiðis ábending var um, at kúlulaksurin leitaði aftur til áir, har hann var gýttur, bendir á, at vit ikki hava ein nørandi stovn í Føroyum. </p>
<p>Tó er ikki óvanligt, at kúlulaksur kann fáast við áir nærhendis upprunaánni í leitanini eftir røttu ánni, og tí útilokar hetta í sær sjálvum ikki eina nøring í Føroyum. Hóast nógvar fráboðanir eru um kúlulaks í norðuratlantsøkinum og at tær eisini fevna um gýting, eru tó ongar ábendingar um, at nørandi stovnar eru at finna aðrastaðni enn í Útnyrðingsrusslandi og Finnmørkini (Noregi).</p>
<p>Tó kunnu sannlíkindini fyri at fáa nørandi stovnar væntast at økjast við øktum tali av nøringarroyndum, t.e. við talinum av kúlulaksum, sum fara niðan í áirnar at gýta, og kann hetta talið væntast at vera høgt, so leingi framleiðslan er høg í Russlandi og Noregi. <em type="italic">„Noreg hevur valt at binda um heilan fingur og hevur sett átøk í verk fyri at basa innrásini av kúlulaksi” </em></p>
<p><em type="bold">Óvist um kúlulaksur ávirkar áarlívið </em>Økta talið av kúlulaksi í áunum kann hugsast at ávirka djóralívið á staðnum, t.d. sílini. Tó verður fyribils mett, at ávirkanin er avmarkað orsakað av, at kúlulaksurin gýtir fyrr á árinum samanborið við sílini, og at tað tí eru sílini, ið kunnu hugsast at órógva rognini hjá kúlulaksinum heldur enn øvugt. </p>
<p>Harafturat steðgar kúlulaksasmoltið so mikið stutt í ánni, at kappingin um føði væntast at vera avmarkað. Avmarkaða vitanin innan økið ger tó, at t.d. Noreg hevur valt at binda um heilan fingur og hevur sett átøk í verk fyri at basa innrásini av kúlulaksi.</p>
<p><em type="bold">Mynd 5: </em><em type="italic">Eyðkenni við kúlulaksinum er, at hann hevur svarta tungu. </em></p>
<p><em type="bold">Mynd 6: </em><em type="italic">Eyðkenni við kúlulaksinum eru stórir ovalir blettir á rygginum og á stertinum. </em>23&gt; </p>
<p xml:lang="deu">FRØÐI 1/2020</p>
<p xml:lang="isl">KÚLULAKSUR – EITT NÝTT LAKSASLAG Í FØROYUM</p>
<p><em type="bold">Vár í Ólavsstovu </em>vario@setur.fo Lektari í móðurmálsnáms- og undirvísingarfrøði Námsvísindadeildin Fróðskaparsetur Føroya </p>
<p xml:lang="isl"><em type="bold">SKÚLIN Í TALGILDA </em></p>
<p xml:lang="deu"><em type="bold">ALTJÓÐAGJØRDA </em></p>
<p xml:lang="kmr"><em type="bold">HEIMINUM </em></p>
<p xml:lang="sme"><em type="bold">ÍDNAÐARSAMFELAG TIL </em></p>
<p><em type="bold">VITANARSAMFELAG </em>Talgilda frambrotið, vit hava upplivað farnu árini, hevur havt ein týðandi leiklut í, at skúlin og samfeløg sum heild hava flutt seg frá læringardiskursinum, sum eyðkennir eitt ídnaðarsamfelag, til ein diskurs, sum eyðkennir vitanarsamfelagiðI. Yvirskipað kunnu vit siga, at hetta paradigmuskiftið frá formligari faktavitan til førleikar at viðgera fakligar spurningar er grundarlag undir 21. aldar førleikakrøvunum, sum serliga OECD og Unesco brúka sum leiðvísara til eftirmetingar og tilrættislegging av framtíðar undirvísing fyri allar heimsins borgararII. </p>
<p xml:lang="deu">FRØÐI 1/2020&gt;24</p>
<p xml:lang="isl">SKÚLIN Í TALGILDA ALTJÓÐAGJØRDA HEIMINUM</p>
<p>OECD hevur í 2018 sett í verk verkætlanina Future of Education and Skills 2030. Endamálið við verkætlanini er at hjálpa heimsins londum at finna svar upp á tveir víðfevndar spurningarIII:1. Hvørjari vitan, førleikum, hugburði og virðum hevur nútíðar næmingurin brúk fyri fyri at trívast og skapa sína verð?2. Hvussu kunnu útbúgvingarskipanir menna hesa vitan, førleikar, hugburð og virði munagott?</p>
<p>Í kjalarvørrinum á altjóðagerðini, fíggjarligum og undirvísingarligum ójavna og heims fevndum um hvørvis krepp um eru OECD, Unesco og aðrir politiskt og fíggjarliga óheftir heimsfelagsskapir farnir í hernað ímóti vantandi upp lýsing, ójavna av øllum slagi, fundamentalismu og náttúru oyðing í vónini um at skapa altjóðafevnd sosial og sam felagslig javnrættindi og leggja lunnar undir burðar- og umhvørvisdyggari framleiðslu og lívsførslu.</p>
<p>Í frágreiðing frá óhefta stovninum „Center for</p>
<p>Curriculum Redesign” (CCR)IV verður ført fram, at vitan einsamøll er ikki nóg mikið til, at næmingar trívast í síni egnu tilveru. Í frágreiðingini verður víst á, at arbeiðsgevarar halda, at nýsettir kandidatar hava ikki nøktandi førleikar at loysa viðkomandi uppgávur á arbeiðsplássinum.</p>
<p>Frágreiðingin staðfestir, at fyri at næmingar veru-liga skulu ogna sær før leikar, mugu teir læra, hvat teir skulu gera við ta vitan, sum teir hava ognað sær. Teir skulu megna at brúka vitanina til at skapa nýtt, vita um grund gevingar eru haldgóðar, sam skifta um sína vitan og í samstarvi menna okkurt, sum er størri enn ein einstakur megnar at hugsa. Førleikar, sum sambært CCR eru neyðugir til 21. aldar undirvísing, eru: kreativitetur, kritisk hugsan, samskifti og samstarv.</p>
<p>CCR strembar eftir einari heildar grundaðari (holistiskari) tilgongd fyri grundleggjandi at sniðgeva curriculum av nýggjum við at seta út í kortið karmar, sum fevna um fýra øki innan undirvísing: vitan, førleikar, eyðkenni (character) og yvirskipaða sannkenning (metakognitión).</p>
<p>Innan fyri hesar karmar eigur undirvísing og handfaring av vitan at finna betri javnvág millum siðvandnu og modernaðu lærugreinarnar, sum eisini hevur við sær størri samstarv millum ymisk fakøki og lærugreinarV.25&gt;</p>
<p xml:lang="deu">FRØÐI 1/2020</p>
<p xml:lang="sme">ÍDNAÐARSAMFELAG TIL VITANARSAMFELAG</p>
<p>CCR ávarar ímóti, at undirvísing ikki fylgir við tøkniligu menningini, har sjálvvirkandi tilgongdir og útveiting gerast alsamt vanligari og eru við til at skapa sosiala órógv. Her kann framburður á undirvísingarøkinum lætt falla burturímillum eins og hann gjørdi í ídnaðarkolleveltingini og sum førdi sosiala pínu við særVI.</p>
<p>Yvirskipað hevur tøknin skapt nýggjar fortreytir fyri vitanartilognan, -miðlan, -samstarvi og -samskifti. Okkara háttur at skipa og ítøkiliggera vitan er ávirkað ur av teimum skipanum, sum tøknin grundleggjandi er uppbygd av.</p>
<p>Tøknin hevur somuleiðis skapt menning av tólum, sum verða stýrd av eftirgjørdum skilviti (Artificial Intelligence) og sum kunnu loysa handahóvsuppgávur. Avbjóðingin og kravið til útbúgvingarskipanina er, at næmingar ogna sær førleikan at stýra og fóðra hesi tól.</p>
<p><em type="bold">PISA og førleikakrøv </em>Tøknin sum lærufrøðiligt amboð og pallur gevur atgongd til óendaligar mongdir av vitan og samstarvi bæði um fakmørk og landamøk, og tað hevur sína støðugu og fjølbroyttu ávirkan á læruformar og tey krøv, sum verða sett til undirvísing og úrtøkuna av henni. </p>
<p>PISA 2018VII hevði fokus á lesing. Í mun til undan-farin ár var øll royndin í talgildum formi. Tað í sjálvum sær kravdi talgildan lesiførleika og fokus var í størri mun á meting, greining, dýpdarlesing, keldukritikki og útlegging av bæði einum og fleiri tekstum og tekstasløgumVIII. Flestu lond, ið luttóku í royndini í 2018, høvdu afturgongd í lesiførleikum. Ein uppløgd frágreiðing kundi verið, at næmingarnir ikki hava nøktandi talgildan lesiførleika. Hesari niðurstøðu er tó ov tíðliga at koma við, men granskingartoymið kring PISA fer ivaleyst at koma við greiðari svari hesum viðvíkjandi í næstu framtíð.</p>
<p>Í føroyska úrslitinum sæst greitt, at førleikin at hugsa kritiskt, kreativt, sjálvstøðugt og hugleiðandi eru førleikar, sum føroyskum næmingum vantar.</p>
<p>Staðfestast kann, at úrslitini í PISA, sum hóast onkur framstig eru at hóma, ikki eru nøktandi. Úrslitið vísir greitt, at lesiførleikin hevur eyðsýnda ávirkan á svarini í bæði støddfrøði og náttúruvísindum, serliga eru tað førleikarnir at hugsa sjálvstøðugt, meta um og hugleiða, sum ikki eru nøktandi.</p>
<p>Hetta vísir okkum, at lesing og lesifatan røkkur væl út um føroysklærugreinina og er við til at vísa á týdningin av vitanarflutningi millum lærugreinar og nemur við ein av grundleggjandi spurningunum í nútíðar skúlanum, sum snýr seg um at taka niður fakmørkini og økja samstarvið millum lærugreinar. Vitanarflutningur skapar í sjálvum sær evnini at hugsa sjálvstøðugt, hugleiðandi og kreativt.</p>
<p>Pisaúrslitini í føroyska fólkaskúlanum kundu bent á, at júst kreativitetur og kritisk hugsan eru førleikar, sum føroyskir næmingar ikki á nøktandi hátt hava ognað sær, og sum komandi námsætlanir eiga at raðfesta frammarlagaX.</p>
<p>Tá ið vit hugsa um kreativitet í sambandi við undirvísing, hava vit lyndi til bara at hugsa um listarligar framleiðslur, men kreativ tilgongd til læring leggur hinvegin upp til tvørgreinaliga vitanarhandfaring og ymsar tilgongdir til at ogna sær vitan og soleiðis fremja sjálvstøðuga og einstaklingsvenda læring.</p>
<p>Í kreativu tilgongdini til vitan brúka undirvísarar, granskarar o.o. „amboð at hugsa við”, herundir kenslur, visuellar myndir, kropsligar varhugar, endurskapandi mynstur og samsvarandi vitan úr øðrum samanheingi. Undirvísarar o.o. við góðum hugflogi duga væl at brúka hesar førleikar at seta orð á sína vitan.</p>
<p>Tað kann geva næmingunum fjølbroytt amboð at ogna sær vitan og leggja grund undir, at næmingarnir halda á at menna sína vitan á ein sjálv støðugan, kreativan og kritiskan hátt, og tað hjálpir teimum at flyta seg frá einum læringardiskursi, har vitanin byggir á „røtt svar” til ein læringardiskurs, har vitanin</p>
<p><em type="bold">Mynd 1: </em><em type="italic">Heildargrundað tilgongd til sniðgávu av curriculum„Pisaúrslitini í føroyska fólkaskúlanum kundu bent á, at kreativitetur og kritisk hugsan eru førleikar, sum føroyskir næmingar ikki á nøktandi hátt enn hava ognað sær” </em></p>
<p xml:lang="deu">FRØÐI 1/2020&gt;26</p>
<p>ÍDNAÐARSAMFELAG TIL VITANARSAMFELAG er fjølsamansett og byggir á fjøltáttaðar avgerðir, ymisk sjónarmið og sjónarhornXI.</p>
<p><em type="bold">Hvussu sæst paradigmuskiftið frá ídnaðarsamfelagi til vitanarsamfelag aftur? </em>Ógvuliga ymiskt er, hvussu paradigmuskiftið frá ídnaðar samfelagi til vitanarsamfelag sæst aftur í undir vísingini í føroyska skúlaverkingum, men korona farsóttin hevur týðiliga víst og staðfest, at tøknin kann loysa nógvar undirvísingaruppgávur, sum vit í siðvandnari hugsan einans hava hugsað sum floksundirvísing í stovnsgjørdum læringarumhvørvi. </p>
<p>Útbreidda netundirvísingin í hesum tíðarskeiði hevur uttan iva broytt hugmyndina av siðvandna skúlabygninginum og afturlatnu skúlastovuni. Við tøknini eru fysisku karmarnir sprongdir, so undirvísingar- og læringarrúmið er vorðið óítøkiligt og óendaligt. Fleiri granskingarverkæltanir eru settar í verk at kanna koronaskúlan, so tað verður í næstu framtíð gjørligt at greiða neyvari frá, hvat hetta tíðarskeið hevur gjørt við hugburðin til skúla og undirvísing.</p>
<p>Vitanin er við talgildari tøkni vorðin algongd fyri tey, sum hava atgongd til internet og talgilda tøkni. Hinvegin hava ikki allar upplýsingar gildi og eru álítandi, og markið millum fakliga góðskutryggjaða vitan og vitan, sum er stýrd av privatum áhugamálum, er vorðið trupul at seta. Við tað at størsti parturin av ungdóminum er tætt bundin at sosialu miðlunum, kemur stórur partur av tíðindunum og vitanini, sum næmingar fáa, frá hesum miðlum. Hetta er við til at seta onnur krøv til undirvísingarskipanina og aðra fakliga uppaling, sum er grundað á kritiska og reflekteraða tilgongd til vitan og handfaring av henni.</p>
<p>Ein týðandi uppgáva í undirvísingarskipanini er í tí sambandi at gera næmingar tilvitaðar um ta ávirkan, ið talgildir miðlar hava á okkara lív og tilveru, og hvussu vit skulu handfara hesar miðlar, so vit hvørki verða ov bundin av teimum, men heldur ikki trúgva teimum blint, tí møguleikarnir fyri at bera følsk tíðindi og falska vitan eru ótømandi.</p>
<p>Tíðinda- ella miðlalitterasi, sum fevnir um talgilt litterasi, kunningarlitterasi, tíðindalitterasi, visuelt litterasi og talgildan borgaraskap, er tí neyðugur partur av dagsins undirvísingarskipan. Yvirskipað fevnir miðlalitterasi um alt tað fjølbroytni, sum er við til at menna førleikan at hugsa kritiskt um øll sløg av miðlum, byggja eina fatan av, hvussu miðlar skapa okkara mentan og sosiala felagsskap og geva fólki amboð at skilja og handfara broyttu miðlaskipaninaXII.</p>
<p>Litterasihugtakið er ein hornasteinur í upplýsingar-diskursinum og grundarlag undir einum fólkaræði, har hvør einstakur borgari gjøgnum undirvísingarskipanina ognar sær vitan og fortreytir fyri at luttaka á jøvnum føti á øllum økjum í samfelagnum.</p>
<p>Tøknin og altjóðagerðin hava skapt aðrar grund-leggjandi tørvir fyri at kunna luttaka í alheimssamfelagnum á jøvnum føti. Litterasi og nummerasi hava verið teir klassisku kjarnuførleikarnir, tá ið talan hevur verið um litterasi, men í dagsins samfelag eru eisini miðla-, kunningar- og samskiftistøkni og dátuhandfaring grundleggjandi litterasiførleikar og týðandi førleikar, sum 21. aldar samfelagið krevur av komandi samfelagsborgarum.</p>
<p><em type="bold">Mynd 2: </em><em type="italic">21. </em><em type="bold"></em><em type="italic">aldar førleika frymil. Niðaru ringarnir vísa ytru karmarnar, sum eru fortreytir og praksisumstøður fyri læringarrúmið. Kassarnir vísa teir førleikar, sum næmingar skulu ogna sær, skulu teir virka í vitanarsamfelagnum. </em>27&gt; </p>
<p xml:lang="deu">FRØÐI 1/2020</p>
<p xml:lang="sme">ÍDNAÐARSAMFELAG TIL VITANARSAMFELAG</p>
<p><em type="bold">Vitan lyklaorð í vitanar- og kunningar-samfelagnum </em>Tann sannroynd, at vitan er vorðin lyklaorð í vitanarsamfelagnum, hevur sett sjóneykuna á innihaldið og enda málið við undirvísing, skúlaskapi og gransking á økinum. Ein týðandi partur at røkka hesum málum er javnbjóðis og rættvís dygdarútbúgving og lívlangir læringarmøguleikar til allar heimsins borgararXIII. </p>
<p>Í ávegis arbeiði um læringarkarmar 2030 í OECD samanheingi vísa áhugapartar úr øllum heiminum á, at læring til fram tíðina er at stýra gjøgnum ein samansettan og óvissan heim. Framtíðar klárir næmingar mugu vera førir fyri at seta orð á sínar ætlanir og kenna aftur gerðir í teimum málum, sum teir vilja røkka.</p>
<p>Hetta ber í sær, at undirvísarar ikki bara skulu kenna persónmenskuna hjá einstaka næminginum, men eisini allar teir samanheingir, sum ávirka teirra læring: lærarar, floksfelagar, familju og samfelag. Undir hesum lærandi felagsskapi liggja stuðlandi, samvirkin og sínámillum stuðlandi sambond, sum hjálpa teimum lærandi at menna seg fram ímóti ætlaðu málunum. Í hesum samteksti áttu øll at verið fatað sum lærandi, ikki bert næmingar, men eisini lærarar, skúlaleiðslur, foreldur og samfeløg sum heildXIV.</p>
<p>Í ídnaðarsamfelagnum var høvuðsmálið fyri undir-vísing at geva sítt íkast til faktuella og samtykta vitan. Í upp lýsingar- ella vitanar samfelagnum verður hinvegin menning av konseptuellari og meta kognitivari vitan hildin at hava týdning. Harumframt eru broytingar av fíggjar viðurskiftum og arbeiðsmarknaðin um orsakað av altjóðagerðini ein týðandi drív megi fyri tørvinum á førleikum heldur enn kvalifikatiónum. Ymsir yrkis felagsskapir hava í støðuga arbeiðinum at menna inni hald og mát bæra úr tøku av undirvísing allýst kjarnu førleikar og vitanar karmar. Yvir skipað vísa flestu kjarnuførleikarnir og vitanar karmarnir til: sam starv, samskifti, kunningar- og samskiftis tøknislitterasi (KST) og sosialar og / ella mentanarligar førleikar (herundir (ríkis)borgaraskap). Flestu karmar nevna somuleiðis kreativitet, kritiska hugsan og trupulleikaloysnir. Felags fyri ymsu ásettu karmarnar er, at KTS er hornasteinurinXV. <em type="italic">„21. aldar næmingurin skal duga sjálvstøðugt, grundhugsandi og kritiskt at handfara vitan, hugsa og fremja úrtøkiliga vitanarhandfaring og samskifta, samstarva, hugleiða og fyrireika seg til eitt lív við lívlangari læring” </em></p>
<p xml:lang="deu">FRØÐI 1/2020&gt;28</p>
<p>ÍDNAÐARSAMFELAG TIL VITANARSAMFELAG <em type="bold">21. aldar førleikakrøv í undir-vísingarpraksis </em>21. aldar førleikakrøvini liggja í stóran mun til grund fyri Pisa og øðrum eftirmetingum og útbúgvingarátøkum hjá m.a. OECD og Unesco. Í staðfestingini, at samfelagið hevur flutt seg frá ídnaðarsamfelagi til vitanarsamfelag, eru krøvini, sum 21. øld setur til vitan og førleikar, nøkur heilt onnur enn tey krøv, sum vórðu sett frammanundan. </p>
<p>Yvirskipað snýr henda broyting seg um, at 21. aldar næmingurin skal duga sjálvstøðugt, grundhugsandi og kritiskt at handfara vitan, hugsa og fremja úrtøkiliga vitanarhandfaring og samskifta, samstarva, hugleiða og fyrireika seg til eitt lív við lívlangari læring. Harumframt eru eftirmeting og at máta vitan týðandi dygdarkrøv, sum eyðkenna og ávirka 21. aldar førleikakrøv. Hesi viðurskifti ávirka harumframt læringarumhvørvið, herundir lesiætlanir, undirvísing, amboð, lærutilfar og eftirmetingar.21. aldar førleikakrøv krevja í stóran mun, at næmingurin arbeiðir sjálvstøðugt og stimbrar síni evni at nýta teir førleikar, sum hann/hon ognar sær í ítøkiligu fakligu tilgongdini og megnar at flyta tað yvir á onnur viðurskifti og onnur fakevni og fakøki. Hetta krevur, at undirvísingin stimbrar sjálvstøðuga kritiska hugsan, samstarv og samskifti bæði við læraran og hinar næmingarnar í flokkinum, men eisini út um flokshølið til aðra serfrøði enn hana, ið lærarin hevur, m.a. umvegis alnetið og aðrar talgildar miðlar.</p>
<p type="listitem">Undirvísingin í vitanarsamfelagnum snýr seg í stóran mun um at gagnnýta teir fjølsamansettu  møguleikar, sum tøkni, tvørgreinaligt samstarv og  samskifti kunnu vera við til at miðla og menna.</p>
<p type="listitem">borgaraskapur</p>
<p type="listitem">lív og vinnuleið</p>
<p type="listitem" xml:lang="nob">persónlig og sosial ábyrgd</p>
<p type="listitem" xml:lang="isl">kunningar- og</p>
<p type="listitem">samskiftistøkni (KST)</p>
<p type="listitem" xml:lang="fkv">KST-litterasi</p>
<p type="listitem">samskifti</p>
<p type="listitem">samstarv</p>
<p type="listitem">kreativir</p>
<p type="listitem">kritiskir</p>
<p type="listitem">trupulleikaloysandi</p>
<p type="listitem">avgerðartakandi</p>
<p type="listitem">lærandi</p>
<p xml:lang="isl">Hugsanarhættir</p>
<p xml:lang="isl">Arbeiðshættir</p>
<p>Evnini at liva í heiminum</p>
<p xml:lang="isl">Arbeiðstól</p>
<p><em type="bold">Mynd 3: </em><em type="italic">21. aldar lærufrøði kann setast upp í fýra virkisøki: arbeiðshættir, evnini at liva í heiminum, arbeiðstól og hugsanarhættir. Hesi fýra økini skulu samvirka og samvinna, soleiðis at dagsins næmingur er ílatin til eitt lív við lívlangari læring. </em></p>
<p>Eyðkent fyri hesi førleikakrøv er, at størri áherðsla liggur á luttøku, samskifti, ávegis læring og menning enn á læringarmálum og summativu læringarúrtøkuni. Innlit og tilvit um egna læring í læringarfelagsskapinum er í stóran mun í miðdeplinum, tá ið tosað verður um førleikavenda og næmingalagaða undirvísing og læring.</p>
<p><em type="bold">Broytt førleikakrøv og New Growt </em>Unesco vísir í frágreiðing frá 2008 á týdningin við KST-litterasiXVI. Har verður m.a. víst á, at grundarlagið undir burðardyggum fíggjarligum vøkstri í einum samfelag er øktur humanur førleiki. „New Growt” fíggjarligir myndlar undirstrika týdningin av nýggjari vitan, innovatión og menning av humanum førleika sum tilfeingi fyri burðardyggum fíggjarligum vøkstri. Staðfest verður, at: </p>
<p><em type="italic">Tað er gjøgnum útbúgving og førleikamenning, at einstaklingar ikki bara økja fíggjarliga virðið, men eisini mentanarliga arvin, luttaka í sosiala saman heinginum, bøta um heilsuna bæði hjá familjuni og samfelagnum, varðveita tað natúrliga umhvørvið og økja sítt egna virksemi og evnini at halda fram at menna og geva sítt íkast, skapa eina góða ringrás við persónligari menning og støðugum íkastiXVII. </em></p>
<p>Búskaparfrøðingar vísa á trý viðurskifti, sum føra til vøkstur, sum er grundaður á øktan humanan førleika: 1. peningaligt kjølfesti (førleikin hjá arbeiðsmegini at brúka útgerð og útbúnað, sum eru meiri lønandi enn fyrrverandi útgávur) 2. betur kvalifiserað arbeiði (ein upplýstari arbeiðs megi, sum er før fyri at økja fíggjarligu úrtøkuna) 3. tøknilig nýhugsan – førleikin hjá arbeiðsmegini at skapa, spjaða, býta og brúka nýggja vitan.</p>
<p>Frágreiðingin frá 2008 vísir somuleiðis á, at hesi trý viðurskiftini eru grundarlag undir, stuðla og á onkran hátt umskara mátan at fara til verka, sum knýtir útbúgvingar politikk til fíggjarliga menning, sum: 1. Økir tøkniligu tilgongdina hjá næmingum, borgarum og arbeiðsmegini at gera tøkniligar førleikar til part av námsskipanum (curriculum) – ella tilgongd til tøkniligt litterasi2. Økir førleikarnar hjá næmingum, borgarum og arbeiðsmegini at brúka vitan at leggja virði aftur at sosiala felagsskapinum og búskapinum við at leggja doyðin á at loysa samansettar veruleikaveruligar trupulleikar – ella tilgongd til vitanardýping3. Økir førleikarnar hjá næmingum, borgarum og arbeiðsmegini at nýhugsa, fáa til vega nýggja vitan og fáa gagn av hesi nýggju vitanini – ella tilgongd til vitanarkveikjan. 29&gt;</p>
<p xml:lang="deu">FRØÐI 1/2020</p>
<p xml:lang="sme">ÍDNAÐARSAMFELAG TIL VITANARSAMFELAG</p>
<p>Sambært Unesco er neyðugt við broytingum í útbúgvingarpolitiska hugsjónargrundarlagnum fyri útbúgving, broytt krøv til innihald og eftirmetingar í lærugreinunum, aðra námsfrøði og aðrar arbeiðshættir, framkomna kunningar og samskiftistøkni og eftir útbúgving og menning av lærarum fyri at lúka tey krøv, sum 21. aldar samfelagið setur til sjálvstøðuga, djúptøkna og lívlanga læring hjá dagsins næmingiXIX.</p>
<p><em type="bold">Heimsmálini og PISA </em>Aðalmálini í teimum 17 heimsmálunum hjá STXX eru burðardygd og at steðga álvarsomu veður lagsbroytingun um. Lutamálini at røkka hesum málum fevna m.a. um sama rætt til útbúgving fyri bæði gentur og dreingir, at útrudda fátækradømi, góðar sosialar og samfelagsliga skipanir til øll, rættvísa og skilagóða fíggjarliga javnvág í øllum heimsins londum, at basa ójavna og útvega somu atgongd til tilfeingi. </p>
<p>PISA er ein týðandi partur í at menna javnbjóðis undirvísing og útbúgving til allar heimsins borgarar. PISA-royndin verður framd í øllum heimsins OECDlondum og Føroyar eru við sum partur av Danmark. PISA-royndirnar hava sum aðalmál umvegis út búgvinga skipanina at tryggja, at øll heimsins lond liva upp til tey krøv, sum skulu til fyri at basa fátækradømi, fíggjarligum og sosialum ójavna og tryggja javnrættindi til allar heimsins borgarar.</p>
<p>Lívlong læring og dygdarundirvísing til allar heimsins borgarar eru hornasteinur í altjóðagjørda framtíðarsamfelagnum. Stórfingna ætlanin hjá ST setur serlig krøv til heimsins útbúgvingarskipanir. Støðug menning og eftirmeting av teimum er neyðug, um málini, sum ST hevur sett sær, skulu røkkast.</p>
<p>Samstundis mugu vit ásanna, at vitan í sein-modernaða vitanarsamfelagnum er vorðin samansett og flótandi, og tað kann tykjast trupult hjá skúlaskipanum at fylgja við, og tað kann vera ørkymlandi bæði hjá næmingum og lærara at síggja fyri sær greið mál í undirvísingini.</p>
<p>Eitt er, at málið altíð vísir á nýggjar gongdar leiðir, tá ið tú nærkast tí, annað er, at vitanartilfeingið er so ótømandi og víðfevnt, at tað veruliga krevur kunnleika, evni og dirvi at velja út og megna at viðgera evni við fakligum kjølfesti í eini sjálvstøðugt hugleiðandi og kritiskari tilgongd.</p>
<p>Sosialsálarfrøðingurin Kenneth. J. Gergen (1935-) vísir á, at menniskjað í seinmodernaða samfelagnum er „saturated with information and relationships” og hava onga greiða kenslu av einum sjálvi, tí sjálvið er fylt við røddunum hjá øðrumXXI.</p>
<p>Júst henda staðfesting saman við endaleysa vitanar-floyminum er ein avbjóðing fyri allar útbúgvingarskipanir og setur krøv til ta undirvísing, sum skal gera nútíðarnæmingin til upplýstan, vitandi og sjálvstøðugt hugsandi altjóðaborgara í fram tíðarsamfelagn um í størvum, sosialum og tøkniligum, almennum rúmum, sum vit ikki enn vita, hvussu fara at síggja út.</p>
<p><em type="bold">Mynd 4: </em><em type="italic">Tøkniligt litterasi førir til sjálvstøðuga handfaring og fatan av vitan, sum aftur førir til vitanarkveiking og stimbrar soleiðis forvitnið og áhugan at nema sær nýggja vitan. </em></p>
<p><em type="italic">Fortreytir og undirvísingarpolitiskir karmar </em></p>
<p><em type="italic">Læringaramboð og undirvísingarpraksis </em></p>
<p><em type="italic">Læring, arbeiðshættir og samstarv </em></p>
<p xml:lang="dan"><em type="italic">Sjálvstøðugir førleikar og lívlong læring </em></p>
<p xml:lang="isl"><em type="bold">Hugsjónargrundarlag </em></p>
<p xml:lang="dan"><em type="bold">Tøkniligt lesføri </em></p>
<p xml:lang="nno"><em type="bold">Vitanardýping </em></p>
<p><em type="bold">Vitanarkveiking </em></p>
<p><em type="bold">Námsskipanir og meting </em></p>
<p><em type="bold">Grundleggjandi vitan </em></p>
<p xml:lang="isl"><em type="bold">Vitanarnýtsla21. aldar førleiki </em></p>
<p><em type="bold">Námsfrøði </em></p>
<p><em type="bold">Samvirkandi tøkni </em></p>
<p xml:lang="fkv"><em type="bold">Samansett trupulleikaloysn </em></p>
<p><em type="bold">Sjálvstøðug leiðsla / stýring </em></p>
<p><em type="bold">Kunningar og samskiftistøkni (KST) </em></p>
<p><em type="bold">Grundleggjandi tól </em></p>
<p><em type="bold">Fjølsamansett tól </em></p>
<p><em type="bold">Algongd tól </em></p>
<p><em type="bold">Stovnur og umsiting </em></p>
<p><em type="bold">Vanligt flokshøli </em></p>
<p xml:lang="isl"><em type="bold">Samstarvslæring </em></p>
<p><em type="bold">Lærandi felagsskapir </em></p>
<p><em type="bold">Menning av lærarayrkinum </em></p>
<p xml:lang="fkv"><em type="bold">Talgilt litterasi </em></p>
<p xml:lang="isl"><em type="bold">Megna og vegleiða </em></p>
<p><em type="bold">Lærarar sum fyrimynd fyri læring </em></p>
<p><em type="bold">Mynd 5: </em><em type="italic">Neyðugar broytingar í útbúgvingarpolitiska hugsjónargrundarlagnum fyri at lúka tey krøv, sum 21. aldar samfelagið setur til sjálvstøðuga, djúptøkna og lívlanga læring </em>tøkniligt litterasivitanardýping vitanarkveikjan </p>
<p xml:lang="deu">FRØÐI 1/2020&gt;30</p>
<p xml:lang="sme">ÍDNAÐARSAMFELAG TIL VITANARSAMFELAG</p>
<p><em type="bold">Keldur: </em></p>
<p xml:lang="eng">Gergen, K. J. (2000). The saturated self: dilemmas of identity in contemporary life. New York: Basic Books. http://www.ibe.unesco.org/en/glossary-curriculum-terminology/t/ twenty-first-century-skills. (n.d.). Retrieved from http://www.ibe. unesco.org/en Maya, B., &amp; Charles, F. (2015). Skills for the 21st Century: What Should Students Learn? Retrieved from https://curriculumredesign.org/wp-content/uploads/CCR-Skills_FINAL_June2015.pdf Media Literacy now. (n.d.). Retrieved from https://medialiteracynow.org/what-is-media-literacy/ Mishra, P., Koehler, M. J., &amp; Henriksen, D. (2011). The Seven Trans-Disciplinary Habits of Mind: Extending the TPACK Framework Towards 21st Century Learning. Educational Technology, 51(2), 22–28. Retrieved from https://www.jstor.org/ stable/44429913 Olsen, E., Ólavsstovu, V. í, &amp; Hilduberg, R. (2019). PISA-frágreiðing 2018.</p>
<p xml:lang="eng">Quality Education. (n.d.). Retrieved from https://www.globalgoals. org/4-quality-education Root-Bernstein, R. S., &amp; Root-Bernstein, M. M. (1999). Sparks of genius: The thirteen thinking tools of the world’s most creative people. New York: Houghton Mifflin. Schleicher, A. (2018). The Future of Education and skills. Education 2030. Paris. Retrieved from https://www.oecd.org/education/2030/E2030 Position Paper (05.04.2018).pdf Sundbo, J. (2020). Informationssamfund. In Den Store Danske. Gyldendal. Retrieved from http://denstoredanske.dk/index. php?sideId=97780 UNESCO. (2008). ICT Competency Standards for Teachers. Paris. Retrieved from https://unesdoc.unesco.org/ark:/48223/ pf0000156210 United Nations. (2017). Progress towards the Sustainable Development Goals. Report of the Secretary-General. https://doi. org/10.1017/S0020818300006640</p>
<p><em type="bold">Keldur: </em></p>
<p xml:lang="vep">Sundbo, 2020</p>
<p xml:lang="nob">II <span type="quote" xml:lang="eng">“http://www.ibe.unesco.org/en/glossary-curriculum-termino-logy/t/twenty-first-century-skills,”</span> n.d.; Schleicher, 2018 III Maya &amp; Charles, 2015 IV Maya &amp; Charles, 2015 V Maya &amp; Charles, 2015 VI Maya &amp; Charles, 2015: ii VII Olsen, Ólavsstovu, &amp; Hilduberg, 2019: 19 VIII Olsen et al., 2019: 70 IX Olsen et al., 2019: 19 X Olsen et al., 2019 XI Mishra, Koehler, &amp; Henriksen, 2011: 24; Root-Bernstein &amp; Root-Bernstein, 1999: 11</p>
<p xml:lang="vep">XII <span type="quote" xml:lang="eng">“Media Literacy now,”</span> n.d. XIII <span type="quote" xml:lang="eng">“Quality Education,”</span> n.d. XIV Schleicher, 2018: 4 XV Schleicher, 2018 XVI UNESCO, 2008 XVII UNESCO, 2008: 7 XVIII UNESCO, 2008: 8 XIX UNESCO, 2008: 11 XX United Nations, 2017 XXI Gergen, 2000: 74-7531&gt;</p>
<p xml:lang="deu">FRØÐI 1/2020</p>
<p xml:lang="sme">ÍDNAÐARSAMFELAG TIL VITANARSAMFELAG</p>
<p xml:lang="vep"><em type="bold">VERPUR NÁTI </em></p>
<p xml:lang="vep"><em type="bold">TVEY EGG? </em></p>
<p><em type="bold">Sjúrður Hammer </em>sjurdurh@us.fo PhD Granskari á Umhvørvisstovuni </p>
<p xml:lang="nno"><em type="bold">Jens-Kjeld Jensen </em>nolsoy@gmail.com </p>
<p>Heiðursdoktari á Fróðskaparsetri Føroya</p>
<p>Nátar verpa vanliga bert eitt egg, men tað kemur fyri, at tvey vera funnin í nátareiðrum. Hetta hevur reist fleiri spurningar um nøringina hjá náta. Tað eru tvær mótstríðandi frágreiðingar upp á hesar óvanligu tví-eggja urptirnar. Antin eru nakrir nátar, sum verpa tvey egg, ella er talan um tvær ymiskar bøgur, sum hava vorpið í sama reiður. Í 1989 skrivaði Jens-Kjeld Jensen í frágreiðing til danska fuglafrøðitíðarritið DOFT, at hann metti, at eggini í tví-eggja-urptini vóru so mikið lík hvør øðrum, at tey mest sannlíkt vóru vorpin av somu bøgu. Nú hevur nýggj kanning við einum nýggjum kanningarhátti sátt iva um hesa hypotesu.</p>
<p xml:lang="deu">FRØÐI 1/2020&gt;32</p>
<p xml:lang="vep">VERPUR NÁTI</p>
<p><em type="bold">Lutfalsliga nýggjur búfuglur </em>Náti ( <em type="italic">Fulmarus glacialis </em>) ella havhestur, sum nógv kenna hann, finst nú í stórum tali í Føroyum. Men sum búfuglur er hann lutfalsliga nýggjur. Fyrstu ferð, hann reiðraðist, var umleið 1830, og sigast kann, at hann líka síðani hevur verið eitt kærkomið mattilfeingi hjá føroyingum. </p>
<p>Bæði gamal og ungur náti hevur verið veiddur, og somuleiðis hava eggini verið rænd í bjørgunum. Eggjaræningin vant serliga upp á seg, tá ið forboð fyri lomvigaveiðu varð sett um summarið í 1979. Eins og við aðrari siðbundnari veiðu og ræning, so verður minni og minni gjørt av hesum í dag.</p>
<p><em type="bold">Eyðkenni fyri familjuna </em>Saman við skrápi, drunnhvíta og albatrossum hoyrir náti til „Procellariidae<span type="quote">”- familjuna. Hesir fuglar hava tey sereyðkenni, at teir oman á nevinum hava rørformaðar nasagluggar ella „tubenoses”</span>á enskum. </p>
<p>Onnur eyðkenni fyri hesa ættina er, at øll sløgini verpa bara eitt egg og at eggini eru lutfalsliga stór í mun til kropsstøddina á fuglinum.</p>
<p>Til dømis vigar nátin okkurt um 600 gramm og verpur egg, sum viga umleið 100 gramm (svarar til 17%), og sýldur drunnhvíti ( <em type="italic">Oceanodroma leucorhoa </em>) verpur egg, sum hava eina vekt, ið svarar til heili 20% av egnari kropsvekt. </p>
<p><em type="bold">Verpur stór egg </em>Vanliga hugsanin hevur verið, at tað var lítið sannlíkt, at fuglar í Procellariidae ættini kundu klára at verpa meira enn tað eina eggið, tí at eggini hjá hesum fuglum eru lutfalsliga stór. Eisini í Føroyum hevur henda hugsan gjørt seg galdandi viðvíkjandi nátanum. </p>
<p>Sum oftast hevur verið sagt, at náti verpur bara eitt egg, og um hann missir tað, so verpur hann ikki uppaftur. Harafturímóti hevur ein kanning í Nýfundlandi víst, at 70% av sýldum drunnhvíta verpa uppaftur, um teir missa eggið.</p>
<p>Tað er ikki vist, í hvønn mun ein kann samanbera tvey fuglasløg, hóast tey eru í somu ætt. Av tí at aðrir fuglar í somu ætt verpa tvey egg, so kann tað vera hugsandi, at náti eisini kann verpa uppaftur ella verpa tvey egg, hóast hetta ongantíð hevur verið eygleitt ella staðfest.</p>
<p><em type="italic">Egg frá ræningini í Lonini, Sandoy 2019 </em>33&gt; </p>
<p xml:lang="deu">FRØÐI 1/2020</p>
<p xml:lang="vep">VERPUR NÁTI</p>
<p><em type="bold">Tvey egg í havhestareiðrum </em>Tað er komið fyri, at granskarar hava funnið tvey egg í reiðrunum hjá eitt nú albatrossum og nátum. </p>
<p>Navnframi sjófuglafrøðingurin Lockley skrivaði í 1936, at í Vestmannaoyggjunum í Íslandi funnu eggjarænarar 10-15% av eggunum hjá náta í tví-eggja urptum.</p>
<p>Fischer skrivaði í 1952, at talið á tví-eggja urptum var okkurt um 1,6%, og í 1989 skrivaði Jens-Kjeld Jensen, at bert 0,82% av 3047 nátareiðrum høvdu tvey egg. Í 2019 boðaðu ymiskir rænarar frá, at teir høvdu eygleitt óvanliga nógvar tví-eggja urptir – upp ímóti 20%. Tí tykist hetta at vera nakað, sum kann broytast frá ári til ár.</p>
<p><em type="bold">Nýggjur kanningarháttur </em>Fyri at meta um, um eggini í tví-eggja urptunum hava verið frá somu bøgu, hava granskarar kannað, hvussu nógv eggini líkjast. Tað hevur verið gjørt við at máta støddina, og so hevur verið roknað við, at um eggini eru um leið líka stór og hava sama skap, so koma tey frá somu bøgu. Hetta var nakað, sum </p>
<p>Jens Kjeld Jensen kannaði, tá ið hann lýsti tví-eggja urptirnar í 1989 og metti, at sama bøga hevði vorpið eggini.</p>
<p xml:lang="isl">Í sambandi við at Tim Birkhead og Jamie</p>
<p>Thompson vitjaðu í Føroyum á sumri 2019, blivu tví-eggja urptirnar hjá náta umrøddar.</p>
<p>Sum leiðandi granskari í fuglafrøði við serligum áhuga fyri fuglaeggum (oology) helt Tim, at hendan hypotesan átti at verið eftirkannað við einum neyvari og framkomnari kanningarhátti, sum hann saman við øðrum granskarum í Onglandi og Amerika nýliga hevur verið við til at ment.</p>
<p>Hesin kanningarháttur hevur við sær, at myndir verða tiknar av eggunum á einari ljósboks. Myndirnar verða síðani viðgjørdar av einari algoritmu, sum lýsir stødd og skap á eggunum. Hesin kanningarháttur gevur nýggja vitan og størri neyvleika enn gamli hátturin við skjótilæru, sum Jens-Kjeld nýtti í 1989.</p>
<p><em type="bold">Sami náti verpur lík egg </em>Eftir vitjanini hjá Tim Birkhead gjørdu vit av at fara at kanna tví-urptirnar hjá náta aftur. Vit avmyndaðu </p>
<p><em type="italic">Eggjaræning í Norðoyggjum – Poul Johannes Simonsen er avmyndaður </em></p>
<p xml:lang="deu">FRØÐI 1/2020&gt;34</p>
<p xml:lang="isl">VERPUR NÁTI 16 egg úr tví-eggja urptum, sum Jens Kjeld samlaði inn í 1989, og 160 egg frá ræningini í Lonini í Sandoy í 2019.</p>
<p>Til samanberingar brúktu vit tøl úr Eynhallow í</p>
<p>Orknoyggjum, sum staðfestu, at sami náti ár um ár verpur egg, sum eru rættiliga lík í stødd og skapi. Sostatt kundu vit kanna, um eggini frá tví-urptunum vóru líkari hvør øðrum enn eggini úr eini blandaðari mongd.</p>
<p>Tað, sum úrslitið av hesari kanningini vísti, var, at eggini frá somu bøgu vóru líkari hvør øðrum enn tilvildarliga útvald egg, og at eggini frá tví-eggja urptunum frá 1989 vóru ólíkari, enn um tvey tilvildarlig egg vórðu vald úr hópinum. Sostatt halda vit okkum við rímiligari vissu kunna siga, at hesi eggini vóru ikki vorpin av somu bøgu.</p>
<p><em type="bold">Vilja skilja hvussu sjófuglur nørist </em>Lesarin kann kanska freistast at spyrja: „og hvat so?”. Hví hevur hetta týdning at vita? Vit meta, at tað er týdningarmikið at skilja, hvussu sjófuglur nørist, so at vit kunnu fáa eina greiðari mynd av, hvussu stovnurin trívist í mun til umhvørvisligar broytingar. </p>
<p>Tað at vit vita, at náti ikki er førur fyri at bøla tveimum eggum, kann merkja, at eitt ella bæði eggini misfarast. Sostatt er tað hugsandi, at tey árini, tá ið nógvar tví-eggja urptir koma fyri, verður nøringin hjá nátastovninum sum heild minni og hetta tí kann hava negativt árin á stovnin.</p>
<p>Hóast vit hava staðfest, at eggini frá tví-eggja urptum hjá náta eru undan tveimum bøgum, so reisir hetta nýggjar spurningar, hvussu hetta hendir, og hetta er avgjørt vert at hava nærri eyga við í framtíðini.</p>
<p xml:lang="isl">Greinin fæst í fullum líki við at seta seg í samband við høvundarnar: Birkhead, T., Jensen, J-K., Thompson, J., Hammer, S., Thompson, P., Montgomerie, R., (2020) ‘Two-egg clutches in the Fulmar’, British Birds, 113, pp. 165–170.</p>
<p><em type="bold">Keldur </em></p>
<p type="listitem" xml:lang="nob">Birkhead, Tim, Jensen, Jens-Kjeld, Thompson, Jamie, Hammer,  Sjúrður, Thompson, Paul and Montgomerie, Robert 2020. Two-egg  clutches in the Fulmar. British Birds 113</p>
<p type="listitem" xml:lang="som">March 2020, pp 165</p>
<p xml:lang="eng">Birkhead, T. R., Thompson, J. E. and Biggins, J. D. (2017) ‘Egg shape in the Common Guillemot Uria aalge and Brunnich’s Guillemot U. lomvia: not a rolling matter?’, Journal of Ornithology.,158(3), pp. 679–685. doi: 10.1007/s10336-017-1437-8.</p>
<p xml:lang="eng">Bond, A. L. and Hobson, K. A. (2015) ‘Relaying propensity and characteristics of replacement clutches of Leach’s Storm-petrels (Oceanodroma leucorhoa)’, Canadian Journal of Zoology, p. 150128143425004. doi: 10.1139/cjz-2014-0110.</p>
<p xml:lang="nob">Jensen, J-K. 1989. Toægs-kuld hos færøske Mallemukker. Dansk Ornith. Foren. Tidsskr. 83: 83-88.</p>
<p xml:lang="nob">Jensen, J-K. 2012. Mallemukken på Færøerne / The fulmar on the Faroe Islands. Pp. 102.</p>
<p>Jensen, J-K. and Simonsen, M.A. 2004. Øktur føroyskur frøðinevnalisti. Fróðskaparrit 51. bók. pp 212-213.</p>
<p xml:lang="eng">Lockley, R. M. 1936. On the breeding birds of the Westmann Islands. Ibis 13: 712-718.</p>
<p><em type="italic">Tvørskurður av myndunum, sum vórðu tiknar av havhestaeggunum (tví-eggja urptunum) frá 1989. </em></p>
<p><em type="bold">Úr Føroyskari orðabók </em><em type="italic">Urpt: (fugl.) tey egg ið fuglur verpur hvørja ferð, urt 3, fyrra urpt; seinna urpt; tá var loyvt at taka fyrru urpt av eggjum; tá ið fuglur varp úti, antin hann var tamur ella villur, var eggjatalið kallað ein urpt; missa urptina (um hønu) halda uppat at verpa </em>35&gt; </p>
<p xml:lang="deu">FRØÐI 1/2020</p>
<p xml:lang="vep">VERPUR NÁTI</p>
<p xml:lang="isl"><em type="bold">Andras Mortensen </em>andrasm@setur.fo </p>
<p>Lektari í søgu Fróðskaparsetur Føroya</p>
<p>Móti endanum av tíðini, sum søgan snýr seg um, verða tær báðar høvdingaættirnar sameindar gjøgnum hjúnaband og valdið savnað hjá Leivi Øssursyni úr Hovsættini, sum giftist við Tóru Sigmundardóttur úr Gøtuskeggjaættini. Leivur tók síðan Føroyar í len frá Magnusi Góða kongi, sum var sonur Ólav Halga, og høvundurin endar frásøgn sína við at siga, at feðgarnir Einar og Skeggi, sum á hansara døgum vóru sýslumenn kongs í Føroyum, vóru beinleiðis ættaðir frá Leivi og Tóru. Tróndur í Gøtu, sum eisini var úr Gøtuskeggjaættini, verður í søguni lýstur sum hann, sum við politiskum snildum fekk alt hetta í lag.</p>
<p>Sum søgulig kelda er</p>
<p>Føroyinga søga avbjóðandi. Høvuðsorsøkin til hetta er, at frásøgnin er tíðarskeiv, og harvið, at ið hvussu er partar av henni eru ósannir. Søgufrøðingar meta, at karmarnir fyri tí lýsta slagnum av norskum yvirræði og serliga innheinting av skatti undir leiðslu av sýslumonnum ikki skaptust fyrr enn seinni. Tað hendi ikki fyrr enn í tí sonevndu borgara krígstíðini í Noregi, sum byrjaði eftir deyða Sigurð kongs Jorsalafara í 1130, tá karmar so líðandi gjørdust fyri tílíkum stjórnarvaldi.</p>
<p>Eisini hava søgufrøðingar víst á, at tær elstu toluliga álítandi heimildirnar um, at norskir kongar hava kannað sær yvirræði í oyggjalondunum fyri vestan, eru frá 1098, tá Magnus kongur Berføtti gjørdi avtalu við Edgar kong í Skotlandi um, at Orknoyggjar og Suðuroyggjar skuldu vera undir norskum yvirræði. Harumframt hava granskarar av teimum íslendsku søgunum víst á, at frá søgnin í Føroyinga søgu, sum grundgevur fyri lens sam bandin um og skatt gjaldingini til Noreg, byggir á eina líknandi søgu í Orknoyinga søgu, sum var skrivað áðrenn Føroyinga søga, og so statt, at henda frá søgnin í Føroyinga søgu er ein bók mentalig tilgerð.</p>
<p>Ein kann tí spyrja, hvussu Føroyinga søga skal</p>
<p xml:lang="deu"><em type="bold">FØROYINGA SØGA </em></p>
<p xml:lang="vep"><em type="bold">SUM KELDA </em></p>
<p>Føroyinga søga er ein undirhaldandi frásøgn um, hvussu føroyingar komu undir norskt vald. Søgan gongur fyri seg í tíðini frá umleið 960 til umleið 1040 og er um valdsstríðið ímillum tær báðar høvdingaættirnar, sum vóru tá, Gøtuskeggjaættina og Hovsættina, og innanhýsis stríðið í Gøtuskeggjaættini. Høvundurin greiðir frá, at hesar báðar ættirnar ráddu yvir hvør sínari helvt av Føroyum, og at hetta ræðið høvdu tær í len frá norskum valdsharrum. Eisini greiðir hann frá, at summir av høvdingunum vóru sýslumenn hjá kongi, sum kravdu inn skatt av føroyingum. <em type="italic">„Í okkara tíð eru flestu granskarar samdir um, at tann upprunaliga søgan um føroyingar varð skrivað í tíðini millum 1200 og 1220” </em></p>
<p xml:lang="deu">FRØÐI 1/2020&gt;36</p>
<p>FØROYINGA SØGA SUM KELDAskiljast sum søgulig kelda, og spurningurin hongur saman við spurninginum um, nær og hví Føroyinga søga varð skrivað?</p>
<p><em type="bold">Varðveitsla og uppruni </em>Føroyinga søga er ikki varðveitt í sínum upprunaliga líki, men frásagnirnar í henni finnast spjaddar í tveimum íslendskum savningarverkum. Annað er Ólavs søga Tryggvasonar hin mesta frá umleið 1300, og hitt er Flatoyarbók frá tíðini kring 1390. Í hesum endurgevingum finnast tekin um, at frásagnirnar stava úr einum upprunaligum riti um søgu føroyinga, sum seinni er horvið. Teksturin, sum finst í Flateyjarbók, verður hildin at vera nærri upprunanum enn teksturin í søguni um Ólav Tryggvason, har hann er styttur og ikki umrøður tíðina eftir henda Ólav kong. </p>
<p>Í okkara tíð eru flestu granskarar samdir um, at tann upprunaliga søgan um føroyingar varð skrivað í tíðini millum 1200 og 1220. Henda tíðarfesting byggir á kanningar hjá íslendsku bókmenta frøðingunum Finni Jónssyni frá 1927 og Ólafi Halldórssyni 37&gt;</p>
<p xml:lang="deu">FRØÐI 1/2020</p>
<p>FØROYINGA SØGA SUM KELDAfrá 1987. Í tekst kanningum sínum kom Ólafur Halldórs son eisini fram til, at høvundurin, sum er ókendur, helst var av Norður landinum í Íslandi, og at upp lýsingar sínar um ættar viður skifti, náttúru viðurskifti og støð í Føroyum hevði hann frá einum heimildar manni úr Føroyum. Hesin var, helt hann, allarhelst Einar sýslumaður, ið verður nevndur síðst í søguni.</p>
<p><em type="bold">Upphavsstøðan </em>Við støði í niðurstøðuni hjá søgufrøðingum kann ein tí spyrja, hvat endamálið var við hesi tíðarskeivu frásøgnini úr tíðini millum 1200 og 1220? Her hevur tann vanliga fatanin verið, at tað var fyri at undirhalda og siga eina søgu, sum skuldi leggja upp til eitt kjak millum íslendingar um frælsi, tí frælsi íslendinga var undir stórum trýsti í fyrru helvt av 13. øld orsakað av tí ekspansiva politikkinum hjá tí norska kongsvaldinum. Íslendingar góvu seg undir norska kongsvaldið í 1262-64. </p>
<p>At hetta var endamálið verður spurningur settur við í eini nýggjari vísindagrein. Granskingin hevur áður víst á, at frásøguhátturin í Føroyinga søgu er heilt serligur við tilsipingum, sum spæla upp til áhoyraran, og eisini, at høvundurin í síni skapan av høvuðspersónunum nýtir mýtologisk evni, sum hava samband við ideologi úr heidnari tíð um, hvussu høvdingavald var grundað. Eisini hevur granskingin áður víst á, at lógarfatanin í Føroyinga søgu í størri mun er merkt av norskari lóggávu enn íslendskari lóggávu, og hetta liggur eisini til grund fyri metingini um, at heimildarmaður høvundsins úr Føroyum helst var Einar sýslumaður, sum í starvi sínum má hava verið kønur í norskari lóggávu.</p>
<p>Í tí nýggju greinini verður víst á, at saman við tíðarfestingini av søguni til tíðina millum 1200 og 1220 gevur valdshugsjónin og tað mýtologiska tilfarið, sum kemur til sjóndar, eitt støði at meta um upphavsstøðuna hjá frásøgnini. Víst verður á, at tað ber til at staðfesta nærri, hvar í Norðuríslandi søgan varð skrivað, nevniliga í kleystrinum á Þingeyri, har fleiri aðrar søgur vórðu skrivaðar, bæði framman undan og um sama mundið. Eitt nú Orknoyinga søga, sum høvundurin nýtti sum íblástur til søguna um skattgjaldingina hjá føroyingum, og Sverris søga, sum er hin kendasta og varð skrivað um tað sama mundið. Eisini verður víst á, at bundinskapur er millum Sverris søgu og Føroyinga søgu og ta ideologisku fatanina í báðum søgunum. <em type="italic">„Høvundurin at Sverris søgu var Karl Jónsson og var abbati í kleystrinum í Þingeyri” </em></p>
<p><em type="bold">Sverris søga </em>Høvundurin at Sverris søgu er kendur, tí í for mælunum til tær varðveittu útgávurnar er hann nevndur. Hann æt Karl Jónsson og var abbati í kleystrinum í Þingeyri. Tað serliga við Sverris søgu er, at fyrsta part av henni skrivaði Karl abbati í Tróndheimi í árunum 1185-87, meðan Sverri kongur sjálvur segði frá og gjørdi av, hvat skuldi standa í henni. Sverri greiðir frá, at hann sum fimm ára gamal kom til Føroya og var uppfostraður hjá Róa biskupi í Kirkjubø, sum gav honum útbúgving og vígdi hann til prest, og at hann var 24 ár, tá ið hann frá móður síni fekk at vita, at hann var kongssonur. </p>
<p>Eftir upphald sítt í Tróndheimi fór Karl Jónsson</p>
<p xml:lang="deu">FRØÐI 1/2020&gt;38</p>
<p>FØROYINGA SØGA SUM KELDAheim aftur til kleystrið á Þingeyri at vera abbati, og har skrivaði hann søguna lidna. Hann doyði í 1212 ella 1213. Í nevndu grein verður víst á, at tað er betur hugsandi, at bæði lógarfatanin og upp lýsingarnar um høvdingaættir og onnur viðurskifti í Føroyum stava úr samrøðum, sum Karl abbati hevði við Sverra kong, enn at høvundurin hevði hesar upplýsingar frá Einari sýslumanni.</p>
<p>Eisini bendir frásøguhátturin og tann mýtologiska fatanin av, hvussu høvdingavald var løggildað, á, at Sverri kongur hevur ein undirskildan leiklut í frásøgnini, og tað merkist, at søguhøvundurin var ávirkað ur av valdshugsjónunum hjá Sverra kongi. Hesar hugsjónir lógu til grund fyri tí beiska stríðnum, sum Sverri kongur hevði við erkibiskupin í Niðarósa og sum førdi til, at hann varð lýstur í bann av pávanum í 1194. Sverri doyði í 1202.</p>
<p><em type="bold">Stríðið við kirkjuna </em>Stríðið hjá Sverra kongi og eftirkomarum hansara ímóti kirkjuni snúði seg um, at kirkjan ynskti dómsvald og at verða loyst frá verðsligum valdi, og tað kundi kongur, sum bygdi valdsstøðu sína á undirtøku frá tingbóndunum, ikki góðtaka. Stríðið var enn í hæddini, tá Føroyinga søga varð skrivað, men linkaðist í 1246, tá ið abba sonur Sverra, Hákun kongur Hákunarson (kongur 1217-1263), tók upp sam band aftur við pávan, tí hann ynskti kirkju liga krýning fyri at styrkja um valds støðuna hjá kongsættini. </p>
<p>Kirkjustríðið rakk eisini til Ísland, har Guðmundur</p>
<p>Arason, biskupur í Hólum (biskupur 1203-1237), kom til ilnar við høvdingarnar í stiftinum um sama mál, sum erkibiskupurin í Noregi hevði við kong, og í 28 ár av biskupstíð síni var hann útihýstur úr biskupskirkju síni. Í hesum stríðnum er líkt til, at munkarnir í Þingeyri ikki drógu somu línu sum kirkjan við erkibiskupinum á odda, men tóku undir við hugsjónunum, sum kongsættin eftir Sverra kong stóð fyri.</p>
<p>Vit hava tí orsøk til at halda, at skrivingin í kleystrin um í Þingeyri í tíðini, tá Føroyinga søga varð skrivað, hevur verið merkt av varsemi í mun til kirkjustríðið, har kongadømið hjá Sverraættini enn ikki hevði fingið fast undir fótum.</p>
<p><em type="bold">Stílur og sannleiki </em>Tann listilærdi frásøgustílurin í Føroyinga søgu, har Sverri kongur eisini sær út til at hava ein undirskildan leiklut í frásøgnini, bendir á, at søgan ikki einans er skrivað fyri at undirhalda, men at hon eisini hevur eina politiska ætlan. Av tí kann verða hildið, at Føroyinga søga upprunaliga varð skrivað sum eitt slag av stríðsriti til frama fyri ríkiskongadømið, sum Sverri kongur stóð fyri, og tað í eini tíð, har tað var neyðugt hjá munkunum í kleystrinum í Þingeyri at fara varliga um í skrivingini í mun til tað áleikandi stríðið ímillum kongsvaldið og pávakirkjuna. </p>
<p>Í mun til spurningin um, hvussu frásøgnin skal fatast sum søgulig kelda, verður í nevndu grein víst á, at ein eigur at hava í huga, at ein partur av søguni er ein bókmentalig tilgerð, sum hevur politisk motiv í samtíðini, ímeðan aðrir partar kunnu metast sum niðurskriving av munnligari traditión úr Føroyum um hendingar fyri umleið 200 árum síðani.</p>
<p>Hetta merkir, at uttan um til, um tað var Sverri kongur ella Einar sýslu maður, sum var heimildarmaðurin úr Føroyum, so eiga upplýsingarnar í søguni um ættar sambond og stríðið millum høvdingaættirnar úr søgu vísindaligum sjónarhorni at verða sæddar sum søgn í Føroyum fyrst í 13. øld.</p>
<p>Hvussu sannar tílíkar sagnir eru, kann altíð kjakast um, men kanningar av, hvussu sagnir ferðast gjøgnum tíð sýna, at góð sann líkindi eru fyri, at sagnir um ættarviðurskifti varðveita sannleika í 200 ár og meira.</p>
<p xml:lang="isl"><em type="bold">Kelduvirðið </em></p>
<p>Til spurningin, hvussu Føroyinga søga skal fatast sum søgulig kelda, kann tí verða sagt, at tey pettini í søguni, sum kunnu eyðmerkjast sum høvundatilgerðir, eru ósonn. Hetta eru tey pettini, sum snúgva seg um, hvussu Tróndur í Gøtu vann sær ríkidømi á marknaði á Háloyri, uppvøksturin hjá Sigmundi Bestissoni og Tóri Beinissoni í teimum norsku skógunum, hvussu Sigmundur var javnlíki Ólavs kong Tryggvasonar og um, hvussu skattauppkrevjari Ólavs kongs Halga varð dripin á tinginum í Havn. Tá ið frásagnir sum hesar verða sáldaðar frá, standa vit eftir við eini frásøgn, sum kann metast at vera søgn í Føroyum fyrst í 13. øld. Henda frásøgnin snúði seg um, at Føroyar í 10. øld vórðu stýrdar av tveimum høvdingaættum, Gøtuskeggjaættini og Hovsættini, og at Sigmundur Brestisson í 1000 boðaði kristindómin í landinum í samstarvi við Ólav kong Tryggvason. Eisini var tað søgn, at Ólavur kongur Halgi í 1024 gjørdi eina miseydnaða roynd at fáa føroyingar at samtykkja norska lóg og gjalda sær skatt, og at hesin ekspansivi politikkurin eydnaðist, meðan sonur hansara, Magnus hin Góði (1035-1047), var kongur, eftir at tær báðar føroysku høvdingaættirnar vóru sameindar gjøgnum hjúnaband.</p>
<p xml:lang="vep"><em type="bold">Kelda: </em></p>
<p xml:lang="nob">Greinin byggir á vísindagreinina „Færeyinga saga som historisk kilde. En vurdering af sagaens ophavssituation og politiske miljø” eftir Andras Mortensen, sum kann takst niður av heimasíðuni hjá svenska tíðarritinum Scripta Islandica 2019 á leinkinum https:// www.nordiska.uu.se/island/scripta/.39&gt;</p>
<p xml:lang="deu">FRØÐI 1/2020</p>
<p xml:lang="deu">FØROYINGA SØGA SUM KELDA</p>
<p xml:lang="est"><em type="bold">JØRÐINA RUNT </em></p>
<p xml:lang="isl"><em type="bold">Í 80 DAGAR </em></p>
<p><em type="italic">Mikudagin 17. juni skipaði Fróðskaparsetrið fyri almennum evnisfundi í Kongshøll á Vestaru bryggju í Havn um COVID-19, sum tíðliga í vár setti meginpartin av verðini í undantaksstøðu. Seks serfrøðingar og granskarar høvdu stuttar framløgur hvør á sínum øki, og síðani var orðaskifti um, hvat vit higartil hava lært av tí støðu, sum COVID-19 hevur sett okkum í. </em></p>
<p type="listitem" xml:lang="deu">SKRÁIN VAR HENDA:</p>
<p type="listitem">Shahin Gaini, adjungeraður lektari í infektiónsmedisini:</p>
<p type="listitem">Jørðina runt í 80 dagar – frá Wuhan til Tórshavn.</p>
<p type="listitem">Debes Christiansen, deildarleiðari á patologisku kanningarstovuni  á Heilsufrøðiligu Starvsstovuni:   Frá ILA í laksi til koronavirus í menniskjum.</p>
<p type="listitem">Maria Skaalum Petersen, lektari í heilsuvísindum:</p>
<p type="listitem">Skuggatalið av korona í Føroyum.</p>
<p type="listitem">Heini í Skorini, adjunktur í altjóða politikki, ph.d.:</p>
<p type="listitem">Ímillum fólkaræði og serfrøðingaveldi: Fólksligur hugburður til vísindaligar  myndugleikar undir korona-undantaksstøðuni.</p>
<p type="listitem">Katrin av Kák, námslektari í sernámsfrøði:</p>
<p type="listitem">Koronaskúlin – hvussu var hann?</p>
<p type="listitem" xml:lang="isl">Hannes Gislason, professari í kunningar- og samskiftistøkni:</p>
<p type="listitem">COVID-19 í Europa – frá Epidemi til Endemi?</p>
<p type="listitem">Orðaskifti undir leiðslu av Brynhild Thomsen.</p>
<p><em type="italic">Fólksligi hugburðurin til vísindaligar myndugleikar undir korona-undantaksstøðuni. Mynd: Heini í Skorini </em></p>
<p><em type="italic">Hugsavnan eina løtu áðrenn framløguna í Kongshøll um COVID-19. Hannes Gislason er professari í kunningar- og samskiftistøkni á Náttúruvísindadeildini á Setrinum. Undir heilsukreppuni fylgdi hann matematiskt við, hvussu smittan spreiddi seg í Føroyum og samanbar við onnur lond. Tað ger hann framvegis. Hannes Gislason hevur eisini ráðgivið myndugleikunum undir koronakreppuni. Mynd: Brynhild Thomsen </em></p>
</body></document>
