<document xml:lang="fao" id="no_id"><header><title/><genre code="science"/><author><unknown/></author><year>2016</year><wordcount>12499</wordcount><conversion_status type="standard"/><availability><license type="standard"/></availability><multilingual/><origFileName>frodi-2016-nummar-2.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="deu">1 &gt; FRØÐI 2/2016</p>
<p xml:lang="deu">GÁTUFØRI FINGURRINGURIN2 / 2016 21. ÁRG.</p>
<p xml:lang="olo">KR. 48,-</p>
<p xml:lang="kal">ISSN1395-00459 771395004003</p>
<p><em type="bold">Gátuføri fingurringurin </em>á Velbastað </p>
<p>Kanningar tongdar at hummara veiðu</p>
<p>Vísinda heimspekingurin</p>
<p xml:lang="est">Karl R. Popper</p>
<p>Leiðin móti varandi orkukeldum</p>
<p>Grót av havsins botni3 &gt; FRØÐI 2/2016</p>
<p xml:lang="deu">FRØÐI 2/2016 &gt; 2</p>
<p xml:lang="nob">INNIHALD</p>
<p xml:lang="deu">FØROYA FRÓÐSKAPARFELAG</p>
<p>GEVUR FRØÐI ÚT © Føroya Fróðskaparfelag og høvundarnir.</p>
<p>Frøði er fólksligt vísindablað, sum kemur út tvær ferðir árliga.</p>
<p xml:lang="swe">Upplag 1.300</p>
<p xml:lang="kal">ISSN 1395-0045</p>
<p xml:lang="isl">Forsíðumynd: Finnur Justinussen/Fotostudio</p>
<p><em type="italic">Loyvt er at endurgeva út Frøði, um víst verður til heimildina. Verða heilar greinir endurgivnar, má avtala gerast. </em></p>
<p xml:lang="isl">AVGREIÐSLA Jarðfeingi, Brekkutún 1</p>
<p xml:lang="pol">Postsmoga 3059</p>
<p>FO-110 Tórshavn</p>
<p xml:lang="nob">Tlf. 357000teldupostur: frodi@jf.fo</p>
<p>RITSTUÐLAR Fróðskaparsetur Føroya</p>
<p>Søvn Landsins</p>
<p xml:lang="nob">Havstovan</p>
<p>Heilsufrøðiliga Starvsstovan</p>
<p>Jarðfeingi</p>
<p xml:lang="nno">Umhvørvisstovan</p>
<p>NÝGGIR HALDARAR kunnu tekna seg hjá avgreiðsluni.</p>
<p>ELDRI ÚTGÁVUR AV FRØÐI fáast við at venda sær til avgreiðsluna.</p>
<p>GREINIR TIL BLAÐIÐ Fólksligar, vísindaligar greinir kunnu sendast ritstjórnini. Skrivlig høvundaleið-beining fæst frá avgreiðsluni.</p>
<p>LÝSINGAR TIL FRØÐI Er áhugi fyri at lýsa í blaðnum, setið tykkum tá í samband við avgreiðsluna, telefon 357000fax 357001teldupostur: frodi@jf.fo</p>
<p xml:lang="nob">LÝSINGARPRÍSUR Heil síða: kr. 5.000,-</p>
<p>Hálv síða: kr. 3.000,-</p>
<p>RITUMBOÐSRÁÐIÐ Erling Isholm, Fróðskaparsetur Føroya</p>
<p>Erla Olsen, Fróðskaparsetur Føroya</p>
<p>Anna Maria Fosaa, Søvn Landsins</p>
<p>Sámal Tróndur Johansen, Søvn Landsins</p>
<p>Bjørg Mikkelsen, Heilsufrøðiliga</p>
<p>Starvsstovan</p>
<p xml:lang="sma">Maria Dam, Umhvørvisstovan</p>
<p>Lis Mortensen, Jarðfeingi</p>
<p>Eilif Gaard, Havstovan</p>
<p xml:lang="deu">GRAFISK FRAMLEIÐSLA</p>
<p xml:lang="nno">OG PRENT: Føroyaprent</p>
<p xml:lang="isl">SAMSKIPARI Helgi Jacobsen</p>
<p>RITSTJÓRN Jóhannis Danielsen <em type="italic">ábyrgd </em></p>
<p xml:lang="sma">Maria Dam</p>
<p>Leivur Janus Hansen</p>
<p xml:lang="nob">Lise Helen Ofstad</p>
<p xml:lang="est">Óluva Eidesgaard</p>
<p xml:lang="kal">FRÓÐSKAPARFELAG FØROYA Heimasíða: www.frodskaparfelag.fo</p>
<p>Limagjald: 300 krónur um árið, at gjalda á konto í Eik Banka 9181-495.171.0</p>
<p xml:lang="eng">SWIFT code: EIKBFOTF,</p>
<p xml:lang="nno">Iban-no: F056 9181 0004 9517 19</p>
<p>Minnist til at viðmerkja navn.2 / 2016</p>
<p xml:lang="sme"><em type="bold">Innihald </em>2824416 2 FRØÐI HESAFERÐ 4 GÁTUFØRUR FINGURRINGUR OG </p>
<p xml:lang="vep">SJÁLDSAMUR SILVURMYNTUR</p>
<p xml:lang="isl">Helgi D. Michelsen 10 KANNINGAR TONGDAR AT HUMMARAVEIÐU 2016</p>
<p>Maria Dam, Heidi S. Mortensen og Gunnvør á Norði 16 VÍSINDAHEIMSPEKINGURIN KARL R. POPPER</p>
<p xml:lang="nob">Jógvan D. Hansen 22 UM ORÐASAMBANDIÐ MED ALLA</p>
<p xml:lang="nob">Zakaris Svabo Hansen 24 LEIÐIN MÓTI VARANDI ORKUKELDUM</p>
<p xml:lang="smn">Bjarti Thomsen 28 SØGUR UM GRÓT AV HAVSINS BOTNI</p>
<p xml:lang="nob">Uni Árting og Jens-Kjeld Jensen 34 STAÐANØVN KELDA TIL TRÚGV FORFEDRA OKKARA</p>
<p>Vár í Ólavsstovu</p>
<p>Í Frøði hesaferð er grein, sum lýsir fornar leivdir, ið eru funnar í útgrevstri á Velba stað. Niðri við Bakka eru funnin petti av aldagomlum mynti, og í bústaðar leivdum har í nánd er ein fingur ringur funnin. Fólk frá Søvnum landsins komu fram á dýrgripirnar, tá ið tey gróvu í hesum økinum. Sjálvur út grevst urin byrjaði í 2014, men gripirnir, sum verða umrøddir í Frøði hesaferð, eru funnir í summar. Helgi Michelsen, sum hevur skrivað greinina, er forn frøðingur á Søvnum landsins og stendur sjálvur fyri fornfrøðiligu kanning unum Niðri á Bakka. Í greinini lýsir hann í stuttum sjálvan fornfrøðiliga útgrevsturin og nakrar av lutunum, sum blivu funnir og søguna um teir, men greiðir eisini frá um arbeiðslagið hjá forn frøðingum. Í greinini gloppar Helgi hurðina fyri okkum inn í eina farna tíð. Bakstøðið fyri útgrevsturin á Velbastað er eitt kanningarátak um bønhús og kirkju garðar í Føroyum, sum Søvn landsins fremja í samstarvi við Sp/f Munin m.a. við at nýta georadara.</p>
<p>At vitja aftur á gamlar gøtur fyri ikki at siga júst bønhús við tí fyri eyga at lýsa samband millum staðarnavn og átrúna og samfelagsligar skipanir er eisini evni í greinini hjá Vár í Ólavsstovu, adjunkti á Námsvísindadeildini á Fróðskapar setri Føroya. Í greinini verður eisini nomið við leiklutin hjá sagnum og søgu í spurninginum um fólkaminni.</p>
<p>Í grein um Karl R. Popper endur-gevur heimspekingurin Jógvan D. Hansen eysturríkska vísinda heim spekingin fyri at siga, at „í einum samfelagi, ið er sinnað at ofra frælsi til frama fyri javna, fara bæði fyri bakka.“ Jógvan D. Hansen hevur havt greinar í Frøði áður og hevur ikki so sjáldan verið at hoyrt í øðrum miðlum, eitt nú við fyrilestrum og práti í útvarpinum. Helst er eitt rák við at taka seg upp, har størri dentur verður lagdur á umhugsan og grundvirði, og luturin hjá Jógvani liggur ikki eftir í so máta, tá ið snýr seg um at býta út av síni vitan.</p>
<p>Í teiginum við orðasøgum hugleiðir málfrøðingurin Zakaris S. Hansen um orð ingina <em type="italic">med alla </em>, sum tykist so fremmand, men sum kortini er so vanlig í før oyskum. Eingin man ivast í, hvat orð ingin merkir – men hvaðani stavar hon? Tað er evnið, sum Zakaris viðger í hesum stubbanum í røðini um orð og hug tøk, sum vit hava í føroyskum og sum er fastur táttur í Frøði. </p>
<p>Í blaðnum hesaferð eru eisini greinar, sum viðgera umhvørvismál – antin bein leiðis, sum í døminum um súrevnismát ingar á úrvaldum firðum, ella meira óbein leiðis, sum í greinini um framtíðar orku keldur og orkugoymslur í Føroyum. Orka og orkugoymsla eru sera týðandi í framkomnum samfeløgum, og serlig er tað elektronikkurin í framleiðslutólum og framkomnum kanningartólum, sum illa tola streymslit. Tískil má orku veitingin vera støðug og so mikið stór, at tørv urin kann nøktast nú og í framtíðini, tí alt bendir á, at orkunýtslan, sum skal nøktast við ravmagni, verður ikki minni. Føroyar áttu at verið sera vælegnaðar til elbilar: stutt vegastrekki, sum kunnu koyrast millum bygda, hampuliga høgur íbúgva tættleiki og fáir dagar við frosti – alt sovorðið, sum eigur at vera gott grundar lag undir nýtslu av elbilum, har ið øll orkan verður goymd á battaríum, sum skulu løðast við lutfalsliga stuttum millum bili.</p>
<p><em type="bold">Frøði </em>hesaferð! </p>
<p xml:lang="deu">FRØÐI 2/2016 &gt; 4</p>
<p xml:lang="sme">GÁTUFØRUR FINGURRINGUR OG SJÁLDSAMUR SILVURMYNTUR</p>
<p xml:lang="isl"><em type="bold">Helgi D. Michelsen </em>helgim@savn.fo Fornfrøðingur,savnvørður á Fornminnissavninum, Søvn Landsins </p>
<p>Í fornfrøðiligu rannsóknini, sum Fornminnissavnið gjørdi á Velbastað í summar, komu ein gyltur fingurringur og ein hálvur silvurmyntur undan kavi. Kanningar hava staðfest, at sjáldsami silvurmynturin stavar úr Onglandi og er sligin fyrst í 900-talinum. Hinvegin er tað ikki eydnast at staðfesta, hvaðani gylti fingurringurin stavar. Hóast ábendingar eru um, at fingurringurin kann stava úr víkingaøld ella miðøld, so vita granskarar ikki um nakran ring, ið kann samanberast við gátuføra fingurringin, ið er funnin í útgrevstrinum niðri á Bakka á Velbastað.</p>
<p><em type="bold">Fornfrøðiligar rannsóknir niðri á Bakka </em>Í 2014 og aftur í 2016 hevur Fornminnissavnið gjørt fornfrøðiligar rannsóknir á Velbastað. Rannsóknir nar eru liður í eini verkætlan um bønhús og kirkju garðar, har Fornminnissavnið samstarvar við Sp/f Munin um at brúka georadara í fornfrøðiligum for kann ingum. Í hesum sambandi eru tvær kanningar veitir gjørdar niðri á Bakka, umleið 100 metrar eystur úr lendingini. Útgrevsturin er ikki liðugur enn, og í hesi greinini verður bert greitt frá tveimum av áhugaverdu fundunum, ið vórðu gjørdir í summar. </p>
<p><em type="bold">Bústaðarleivdir niðri á Bakka </em>Niðri á Bakka rennur Áaráin út, og bústaðarleivdir síggjast í brimbarda bakkanum báðumegin ánna. Bústaðar leivdirnar vísa seg sum øskulindir, hitasprongt malargrót og veggjaleivdir. Tá uppgangur hevur verið, hava fólk eisini funnið fornar lutir undir bakkanum. Leivdirnar stava frá niðursetufólk unum, ið búleikaðust á staðnum, til tey at enda vórðu noydd at flyta, tí veður og vindur broyttu lendið og otaðu strandarlinjuna so nær búsetingini, at har ikki var búgvandi longur. Helst fluttu niðursetu fólkini ella eftirkomarar teirra bústaðin niðan, har ið bygdin nú er. Vit vita ikki, nær tey fluttu, men í elstu jarðarbók okkara frá 1584 búgva fólk uppi í bygdini, í býlingunum vit kenna í dag. </p>
<p><em type="bold">Gátuførur fingurringur </em>og sjáldsamur silvurmyntur </p>
<p xml:lang="sme">GÁTUFØRUR FINGURRINGUR OG SJÁLDSAMUR SILVURMYNTUR5 &gt; FRØÐI 2/2016</p>
<p xml:lang="isl">Gyltur silvur fingurringur. Mynd: Finnur Justinussen/ Fotostudio7 &gt; FRØÐI 2/2016</p>
<p xml:lang="deu">FRØÐI 2/2016 &gt; 6</p>
<p xml:lang="sme">GÁTUFØRUR FINGURRINGUR OG SJÁLDSAMUR SILVURMYNTUR</p>
<p xml:lang="sme">GÁTUFØRUR FINGURRINGUR OG SJÁLDSAMUR SILVURMYNTUR</p>
<p><em type="bold">Kirkjugarður og kirkja ella bønhús </em>Fáar metrar niðan frá bakkatromini, eystarumegin Áaránna, er eitt rundleitt vallað garðskapilsi, umleið 15 metrar í tvørmáti. Í miðjuni hómast ein lág um leið 6 metrar long og 4,5 metrar breið eysturvestur vend høvd. Fólk, ið eru uppvaksin á Velbastað, siga frá, at staðið verður nevnt Kirkjugarður og Kirkju garðs bakki. Fyrrverðandi landsantikvarurin, Sverri Dahl, skrivar, at tá danski fornfrøðingurin Knud Krogh vitjaði á staðnum, metti hann, at hesin staðurin var líkur øðrum støðum við smáum kirkju- ella bøn hús toftum við rundleiddum kirkjugarði uttanum. Hesar staðir hevði hann sæð nógvar av í sínum fornfrøðiliga arbeiði í Grønlandi og Íslandi. Leon Andreassen, fyrrverandi savnsteknikari, vísir í Mondli nr. 3 frá 1976 á, at Niels Winther longu í 1875 skrivar, at tað fram við strondini eru bæði bústaðar leivdir og leivdir eftir kirkjugarði at síggja, og at stað urin varð avtoftaður undir sóttini svørtu uml. 1350. Smáu kirkjurnar vórðu í víkingatíðini privatar ognir og tongdar at einum garði. Tá kirkjan tíðliga í miðøld varð betur skipað, og bispadømir vórðu sett á stovn um okkara leiðir, vórðu nógvar av privatu kirkjunum niðurlagdar, meðan aðrar óivað virk aðu sum bønhús ella kapell, til tey vórðu niðurløgd við trúbótini. Nógv er longu kjakast og skrivað um „Bønhússtaðir“ í Føroyum, eitt nú hava Sverri Dahl og Steffen Stumman Hansen v.fl. skrivað greinar, og vit báðir Símun V. Arge hava eisini um røtt evnið fyrr her í Frøði nr. 1 frá 2011 í greinini „Um fornar bústaðaleivdir og víkingaaldar bein fundir á Bønhúsfløtu í Nesi í Hvalba“. </p>
<p><em type="bold">Fornfrøðiligar kanningarveitir </em>Í 2014 varð fyrsta fornfrøðiliga kanningarveitin løgd tvørtur um høvdina í rundleidda garðinum. Tá varð skjótt komið niður í sampakkað grót, ið varð tulkað sum leivdir av einum bygningi. Í 2016 varð eitt øki eystan fyri bygningin latið upp. Innan fyri rund leidda garðin varð komið niður á smáar eystur-vestur vendar steinsetingar, sum kunnu tulkast sum steinsetingar oman á gravum. Enda vegg urin á bygninginum kom eisini týðuliga til sjóndar, og tað sær út til, at tað í minsta lagi er talan um tveir bygningar oman á hvørjum øðrum, har annar hevur avloyst hin. Gripirnir, ið higartil eru funnir í veitunum, benda á, at bygningar og gravir stava úr mið øld ella víkingatíð. </p>
<p><em type="bold">Gátuførur ringur </em>Tá útgrevsturin var komin ájavnt grundarsteinarnar á tí eina bygninginum, kom ein fingurringur til sjóndar. Tá ringurin kom undan kavi í moldini, glitraði hann, og krossurin á honum sást týðuliga í sólini eina løtu. Men so skjótt luftin streymaði til, fór ein niðurbróting í gongd, og gylti liturin hvarv. Uttan á ringinum, sum hevði ligið í vátu og søltu moldini í øldir, var nú ein brúngrønur tæringur. Silvurið er nógv viknað og eitt petti av ringinum er brotið burturav. So skjótt sum ringurin var funnin, varð hann borin inn á starvstovuna hjá Súsonnu Joensen, konservator á Fornminnis savninum, ið fekk tamarhald á niðurbrótingini. </p>
<p>Eftir fyrstu kanningina av ringinum varð mett, at ringurin var av einum so mikið sjáldsomum slagi og í tílíkum standi, at her mátti serkøn viðgerð til. Tað er sjáldsamt, at so serstakir lutir verða funnir í Føroyum, og tí eru hvørki førleikar ella tøknilig út gerð at konservera slíkar lutir í Føroyum. Fornminnis savnið hevur í mong ár havt eitt serstakliga gott sam starv við danska Nationalmuseet, og Karen Stemann Petersen á konservatordeildini tók sær av at kon servera ringin. Tað er tíðarkrevjandi at konser vera, men hon hevur megnað at fáa allar smálutirnar í snotiliga handverkinum at trína fram og fingið ringin at glitra aftur.</p>
<p>Ringurin er ein gyltur silvurringur, t.v.s. at kjarnin er silvur og eitt lag av gulli er lagt uttaná. Metal smiðir gyltu silvur longu í grikskari fornøld, og tann hátturin hevur verðið nýttur bæði í víkingatíð, miðøld og í nýggjari tíð. Á ringinum er ein krossur við líka longum v-skapaðum ørmum. Krossurin minnir um maltesarakrossin, ið m.a. var eyðmerki hjá miðaldar krossfararunum, men arm-sendarnir hava ikki tey eyðkendu v-skapaðu innvikini. Heldur ikki vígslukrossarnir í Múrinum í Kirkjubø eru líkir hesum, tí teir krossarmarnir eru inn hjólaðir.</p>
<p><em type="bold">Serfrøðingar meta um ringin </em>Leitan á netinum og í dátugrunnum á søvnum góvu ongar ábendingar um, hvaðani ringurin mundi stava. Myndir av ringinum vórðu sendar til granskarar í Noregi, Danmark og Írlandi. Granskararnir eru á einum máli um, at ringurin er sjáldsamur, vakur og forvitnisligur, men eingin ringur er higartil funnin í savnsgoymslunum í grannalondum okkara, ið kann peika á, hvar og nær ringurin er framleiddur. </p>
<p>Miðaldarfornfrøðingurin Gitte Hansen, pro-fessari og granskari á Universitetsmuseet í Bergen, hevur fyrst gjøgnumgingið miðaldar ringar nar, ið eru út givnir í bókini „Fingerringer fra middelalderen i Norge“ eftir Alf Hammervold, ið kom út í 1997. Síðan hevur hon eisini gjøgnumgingið teir ringarnar, ið eru innkomnir á savnið eftir 1990. Tó at hon heldur, at sniðið á summum ringum minna eitt sindur um okkara ring, sær hon ikki so stórar líkleikar, at teir kunnu brúkast í einari fakligari samanbering.</p>
<p>Marianne Vedeler, ið hevur arbeitt nógv við ring um, og er professari á Kulturhistorisk museum í Oslo, sigur, at hon heldur ikki er komin fram á júst hetta sniðið av ringum áður, men hon metir, at prýð ingin við savningum av knubbum, flata ring skapaða høvdinum og krossprýðingi benda á eina tíðar festing til miðøld. Hennara leysliga meting er millum 1100 og 1300 árini, men hon ger vart við, at hetta er bert er ein meting, tí sum sagt hevur hon ikki sæð nakran líknandi ring áður.</p>
<p>Útgrevstrarmynd, summarið 2016. Hákun Andreasen, savnsteknikari, grevur í veitini í „Kirkjugarðinum“, har hann fann silvurmyntin. Nærmast í myndini eru grundarsteinar av bygningum. Mynd: Helgi D. Michelsen</p>
<p>Bert onnur síðan á silvurmyntinum er reinsað. Mynd: Rasmus Holst Nielsen, Nationalmuseet9 &gt; FRØÐI 2/2016</p>
<p xml:lang="deu">FRØÐI 2/2016 &gt; 8</p>
<p xml:lang="sme">GÁTUFØRUR FINGURRINGUR OG SJÁLDSAMUR SILVURMYNTUR</p>
<p xml:lang="sme">GÁTUFØRUR FINGURRINGUR OG SJÁLDSAMUR SILVURMYNTUR</p>
<p>Vivian Etting, ið er granskari á deildini „Middel-alder, Renæssance og Numismatik“ á Nationalmuseet í Keypmannahavn, hevur gjøgnum gingið stóra savnið av ringum á Nationalmuseet. Savnið er givið út í bókini „Symboler i guld og sølv. National museets fingerringe 1000-1700-årene“, ið Fritse Lindahl gav út í 2003. Hon sigur, at eingin ringur er funnin í Danmark, ið er líkur okkara, men hon metir, at ringurin er framleiddur tíðliga í mið øld, sum er umleið 1050-1250.</p>
<p>Raghnall Ó Floinn, ið er stjóri á Tjóðsavninum í Írlandi, er serkønur granskari í víkinga- og miðaldar metalhandverki í Skandinavia og bretska økinum. Ringurin er ikki írskur og onki bendir á, at hann er anglo-saksiskur heldur. Tá Raghnall ikki veit um nakran ring, ið kann saman berast við okkara, mælir hann til at leitað verður eftir øðrum prýðislutum úr sama tíðarskeiði við sama slagi av prýði sum ringurin. Eitt nú knubb unum, ið eru savnaðir kring runda høvdið á ring inum, og krossinum við líka longum v-skapaðum ørmum – og á hendan hátt at spora seg inn á fram leiðaran. Ragnhall Ó Floinn heldur, at eitt gott boð kann vera, at ringurin er innfluttur av evropeiska meginlandinum. Kristna ikonografiin er týðilig og ikki tilvildarlig, og ringurin má kunna setast í sam band við tíðarskeiðið, tá kristindómurin tók seg upp í Føroyum.</p>
<p>Gylti silvurringurin var í síni tíð virðismikil, og tað er greitt, at tann, ið hevur borið hann, hevur havt høgan status í samfelagnum. Tað er nærliggjandi at postulera um, at ringurin kann hava tilknýti til mið aldar bispasæti í Kirkjubø, og at bispar bóru ring í miðøld, men enn vita vit ov lítið um ringin til at kunna siga nakað um, hvør man hava átt hann.</p>
<p><em type="bold">Sjáldsamur silvurmyntur </em>Eitt annað áhugavert fund í útgrevstrinum niðri á Bakka var eitt brot av einum silvurmynti. Silvurmynturin var funnin í kirkjugarðinum, tætt við eina grøv. Ringt var at síggja, hvat stóð á myntinum, tí tæringurin lá uttaná sum ein skón. Fyri at síggja ígjøgnum hesa skón var mynturin í fyrsta umfari røntgenlýstur. Fornminnissavnið hevur ikki útgerð at røntgen lýsa við, men Landssjúkrahúsið var so beina samt at gera hetta fyri savnið. Sjálvt um stavir og mynstur sóust í røntgenmyndini, kundi øll skriftin á myntinum ikki týðast. </p>
<p>Avtala varð síðan gjørd við Nationalmuseet í</p>
<p>Dan mark um konservering av myntinum. Eva Salomonsen fór undir at konservera myntin, men hann var so tærdur, at tað bert var ráðiligt at reinsa ta einu síðuna av honum. Tað var tó nóg mikið til, at til bar at lesa, hvat stendur á honum. Jens Christian Moesgaard, myntfrøðingur á Nationalmuseet í Danmark, kannaði og greinaði síðan myntin.</p>
<p>Á reinsaðu síðuni sæst […]ADVVEA[…], sum stendur fyri +EADVVEARD REX, sum merkir Edvard kongur. Á hinari síðuni hómast linjur og bogar, sum út frá røntgenmyndini kunnu tulkast sum helvtin av einum blómumotivi og stavirnir GA, sum eru síðstu stavirnir í BVGA, ið er navnið á Boga myntmeistara.</p>
<p>Í mun til ein ring, ið verður smíðaður einsæris, so verða fleiri myntir av sama slagi slignir. Tað ger, at tað er lættari at finna aðrar myntir av sama slagi, sum tann, ið var funnin niðri á Bakka. Mynturin er sligin í Chester í tíðarskeiðinum millum ár 910 og 915 e.Kr. Mynturin er ein silvur penny frá anglo-saxiska konginum av Wessex, Edvardi Eldra, ið ráddi frá 899 til 924 e.Kr. Hann gjørdist eisini kongur yvir Mercia í Suðuronglandi. Hann megnaði m.a. at vinna bardagar ímóti donsku víkingunum, ið høvdu tikið Miðongland, sokallaða Danelagen. Hetta førdi við sær, at donsku víkingarnir góvust við álopum suðureftir hetta tíðarskeiðið. Mynturin er sera sjáldsamur, og tað eru fáir av teimum í</p>
<p>Skandinavia. Mynturin er helst kliptur í helvt. Í víkingatíð var vanligt at brúka vektina í silvuri sum virðiseind í býtishandli.</p>
<p><em type="bold">Fornfrøðiligu kanningarnar halda fram </em>Gripirnir, ið eru funnir í útgrevstrinum niðri á Bakka á Velbastað, kunnu saman við bústaðar leivdunum, bygningunum í kirkjugarðinum og gravunum geva áhugaverda vitan um gerandisdagin, siðir og átrúnað hjá niðursetufólkunum og fyrstu eftir kom arum teirra. Gátan um ringin er ikki loyst enn. Vónandi fer at bera til at halda fram við grevstr inum komandi ár og sostatt koma nærri einum svari, hvaðani virðismikli gylti fingurringurin stavar, nær og hvør hevur mist hann í kirkjugarðinum, og hvat annars fór fram niðri á Bakka á Velbastað. Ringurin og mynturin verða at síggja í framsýningini hjá Søvnum Landsins á vári 2017. </p>
<p>Røntgenlýsing av myntinum. Mynd: Landssjúkrahúsið</p>
<p>Dronuyvirlitsmynd av Niðri á Bakka á Velbastað. Áaráin og ringleiddi „kirkju garðurin“, har fornfrøð iligu rannsóknirnar eru, síggjast í niðaru høgru síðu. Mynd: Helgi D. Michelsen</p>
<p><em type="bold">Síggj útgrevsturin í 3D </em>Tað ber til at uppliva alt lendið Niðri á Bakka í 3D, og eisini fornfrøðiligu veitina, sum hon var, tá útgrevsturin helt uppat í summar. Leinkjan til 3D portalin er: <em type="italic">https://sketchfab.com/Savn </em>11 &gt; FRØÐI 2/2016 </p>
<p xml:lang="deu">FRØÐI 2/2016 &gt; 10</p>
<p xml:lang="isl">KANNINGAR TONGDAR AT HUMMARAVEIÐU Í 2016</p>
<p xml:lang="isl">KANNINGAR TONGDAR AT HUMMARAVEIÐU Í 2016</p>
<p>Hummarafiskarar bera ótta fyri, at tað er Releeze® ella annað lúsabasingarevni, sum tekur lívið av hummarunum. Hetta er ikki ógrundaður illgruni, tí Releeze® hevur ikki bara ávirkan á laksalús, men eisini á krabbadjór yvirhøvur, sum eins og lýsnar hava kitinskal. Releeze®, har virknað evnið er diflubenzuron, er ein kitinsyntesutálmari, sum hevur við sær, at tilevningin av nýggjari skel verður darvað. Serliga eru krabbadjór eins og hummarar, <em type="italic">Nephrops norwegicus </em>, í vanda í vakstrartíðin, tá ið skelin týðum verður skift. Nýtslan av Releeze® er vaksin nógv seinastu árini, samstundis sum fram-leiðslan av alilaksi er vaksin, meðan hummara veiðan er minkað (mynd 5 og mynd 6). </p>
<p>Av tí at tað er sjálv skalbúningin hjá krabbadjórum, sum kann ávirkast av Releeze®, meðan hummararnir, sum eru funnir mislittir og deyðir í rúsunum, annars hava sæð út til at vera vælskaptir, kann tó møgu liga vera talan um eitt nú ilttrot. Sædd árin av ilttroti eru millum annað: sterkur, ringur deymur av roti, deyð djór og svørt og mislitt djór, línur og annað sum hevur ligið á havbotninum. Sí eisini tekst boks „Fakta um ilt“.</p>
<p>Tí er orsøk at kanna, hvørt tað er samband millum deyðu og mislittu hummararnar og ilttrot. Vit vita av royndum, at ilttrot tekur seg upp við millumbilum á føroysku firðunum. Serliga eftir liggjandi góðveður á sumri ella seint á sumri. Hetta er samstundis tann tíðin, tá mesta fóðurnýtslan er í aliøkjunum, mynd 1, og tískil er hugsandi, at samband er millum ilttrot og alingina.</p>
<p>Í nøkrum umførum, t.d. á sumri í 2014 og 2015, hevur verið víst á, at lágt iltinnihald hevur verið á onkrum firði, serliga í Norðoyggjum, men hesar mátingarnar vísa bara løtumyndir, tí tær eru gjørdar stutt eftir tilburðir við deyðum hummarum.</p>
<p><em type="bold">Sýnistøkuætlan </em>Í 2016 er Umhvørvisstovan, í samstarvi við hummara fiskarum, farin undir at máta ilt inni haldið á nøkrum firðum, har hummararfisk arar hava boðað frá um deyðar hummarar, mynd 2. Kann ingar nar verða gjørdar við iltloggarum, sum liggja úti alla tíðina, mynd 3 og mynd 4, og sum tí kunnu greiða frá ilt innihaldinum nær við botnin, og hvussu tað broytist. </p>
<p>Kann ingar nar fara fram bæði á firðum, sum vanliga eru roknaðir sum gáttarfirðir, og á firðum, sum hava eina so mikið lága gátt, at teir vanliga ikki roknast sum gáttarfirðir (talva 1).</p>
<p>Sum vera man er ilttrot ein hóttan móti øllum djóralívi, og serliga eru djórini, sum liva næst botninum, í vanda.</p>
<p>Kanningar tongdar at <em type="bold">hummara-veiðu í 2016 </em></p>
<p>Hummarafiskarar hava fleiri ferðir fingið deyðar, svartar hummarar í rúsurnar. Teir hava havt illgruna um, at tað er alingin, sum er atvoldin. Nógv orðaskifti hevur verið um, at tað møguliga er orsakað av avlúsingarevnunum, ið alivinnan nýtir til at basa laksalús við. Onnur halda, at trupulleikin stavar frá ilttroti, ið møguliga stendst av øktu laksaframleiðsluni.</p>
<p><em type="bold">Maria Dam </em>MariaD@us.fo deildarleiðari </p>
<p xml:lang="nno">Umhvørvisstovan</p>
<p><em type="bold">Heidi S. Mortensen </em>HeidiM@us.folívfrøðingur/umhvørvis  viðgeri Umhvørvisstovan </p>
<p xml:lang="isl"><em type="bold">Gunnvør á Norði </em>gunnvor@fiskaaling.fo lívfrøðingur, Ph.D </p>
<p>Fiskaaling</p>
<p><em type="bold">Mynd 1: </em>Nýtslan av alifóðri er størst um somu tíð, sum tá vandin fyri avlæstum botnlagi og ilttroti er størst. (Myndina gjørdi Avrik v/Rúni Dam, og hon er tikin úr www.fiskaaling.fo </p>
<p><em type="bold">Mynd 4: </em>Iltloggarar í eini hummararúsu saman við hummarum.13 &gt; FRØÐI 2/2016 </p>
<p xml:lang="deu">FRØÐI 2/2016 &gt; 12</p>
<p><em type="bold">Hví fáa vit ilttrot? </em>Ilttrot kann koma fyri natúrliga, tá ið nógvur gróður er í sjónum, og liggjandi góðveður er við lítlum vindi. Gróðurin í sjónum er tongdur at atgongdini til tøðevnir, t.v.s. at tá meiri tøðevni eru atkomilig, økist talið av plantuæti, djóraæti og øðrum verum. Tá er vandi fyri, at meiri ilt verður brúkt, enn tilførslan av ilt er, og vit kunnu fáa ilttrot. Størsta keldan til tøðevni er havið rundan um okkum og natúrliga vistskipanin. Nakrar av keldunum í Føroyum eru mannaskaptar, sum til dømis alivinnan og mat vøruframleiðsla annars, og skarn frá fólki. Útlát av tøðevnum, sum stavar frá alifóðri, er umleið 20 ferðir hægri enn útlátið, sum stendst av tøðevnum (skarni) frá fólki. Tá er ikki lagt upp fyri, at skarn frá fólki verður partvís upptikið í rottangum (talva 2). Tískil kann útlát frá alivinnuni í Føroyum roknast ájavnt við tað, sum stavar frá einari millión fólkum. </p>
<p><em type="bold">Ilttrot á gáttarfirðumgamalt og kent fyribrigdi </em>Í 1980-unum gjørdu Havstovan (táverandi Fiskirann sóknar stovan), Heilsufrøðiliga Starvsstovan og Náttúru gripa savnið umfatandi kanningar av føroyskum gáttar firðum, til tess at lýsa berievni í mun til lívrunnið tilfar, sum kann føra við sær ilttrot, tá tað verður niðurbrotið (Fiskirannsóknir nr. 6). Endamálið við kanningunum var m.a. at lýsa berievni í mun til lívrunnið tilfar, sum kann føra við sær ilttrot tá tað verður niðurbrotið </p>
<p>Rátt var í tí sambandi frá at hava aling á Skála-fjørð inum, tí har er serliga stórur vandi fyri ilttroti. Í 2006 og 2007 vórðu umfatandi kanningar gjørdar á Kald baksfirði til tess at kanna, hvørji árin alingin hevði á umstøðurnar har (á Norði v.fl., 2011). Tann kann ingin fann eingi stórvegis árin á umhvørvið við táverandi nøgd av alifiski. Eingin kanning hevur verið av firð unum norðanfyri. Tá vit tosa um lív-</p>
<p><em type="bold">Talva 2: </em>Meting av útláti av tøðevnum, ið stavar frá fóðrinum, sum verður brúkt til alilaks í Føroyum, og útlátið sum stendst av tøðevnum (skarni) frá fólki. Útlát av fosfor, P, og av nitrogen, N, í tonsum um árið. </p>
<p><em type="bold">Kaldbaksfjørður </em>15 </p>
<p xml:lang="smj">Ja, á gáttini** 20 #</p>
<p><em type="bold">Skálafjørður </em>40 Nei / </p>
<p xml:lang="isl"><em type="bold">Sundalagið suður </em><em type="italic">(Tangafj.) </em>≤ 30 </p>
<p xml:lang="smj">Ja /</p>
<p><em type="bold">Sundalagið norður </em>50 Ja 3 </p>
<p xml:lang="est"><em type="bold">Hvannasund </em>10 Ja 2 </p>
<p xml:lang="deu"><em type="bold">Haraldssund </em>≥ 10 </p>
<p xml:lang="smj">Ja 1</p>
<p><em type="bold">Árnafjørður </em>10 Ja 2 </p>
<p><em type="bold">Tal av loyvum til hummaraveiðu í 2016/17 *** </em></p>
<p><em type="bold">Er aling á fjørðinum </em></p>
<p><em type="bold">Gáttar- hædd, m* </em><em type="italic">* Gáttarhædd er munurin millum gáttina og djúpasta stað í fjørðinum, mett við støði í kortum og Fiskirannsóknir 6, 1990 **Steðgað januar 2016 *** Sambært www.teyggjan.fo 29/9-2016. # Tal av loyvum fevnir um sunnan fyri </em></p>
<p><em type="italic">Streymin, á Kollafirði, Tangafirði, Skálafirði og Kaldbaksfirði. </em></p>
<p><em type="bold">Talva 1: </em>Bæði alivirksemi og hummaraveiða fara fram á firðum, har ein ávís gátt kann sigast at vera, uttan tó at allir hesir vanliga vera roknaðir sum gáttarfirðir. </p>
<p><em type="bold">Mynd 2: </em>Iltloggarar eru settir út á nøkrum firðum/ sundum, serliga har sum hummararfiskarar hava drigið rúsur við deyðum hummarum. Fráboðanir um deyðan hummara hava verið í Árnafirði, Hvanna sundi norður, Sunda lagnum suður og norður, Skálafjørðinum og Kald baks firði. Kanningarnar fara at verða gjørdar í Árnafirði, Hvannasundi norður, Sundalagnum norður, Haraldssundi og í Kaldbak (kortið gjørdi Óluva M. Højgaard).runnið tilfar og ilt trot, mugu vit tó hyggja at hvørjum einstøkum firði sær, tí umstøðurnar eru so ymiskar. </p>
<p>Lívrunnið tilfar kann sum nevnt koma av manna-ávum. Lívrunnið tilfar verður kortini eisini framleitt natúrliga í gróðri inni á sjálvum firðunum. Nøgdin av gróðri er tongd at nøgdini av tøðevnum, sum koma inn á firðirnar. Hesi koma fyri tað mesta inn við sjóvar ráki, men tey kunnu eisini koma frá landi og frá aling ini.</p>
<p>Um tað er alingin ella bara natúrligar broytingar, sum gera, at ilttrot javnan er staðfest á fleiri firðum norðan fyri seinastu árini. Ilttrot er eitt samanspæl millum nógv ymisk viðurskifi, sum broytast ár um ár, og vitanin um m.a. iltinnihaldið á firðunum er lítil og eingin.</p>
<p><em type="bold">Nøkur orð um úrslitini </em>Fyrstu iltloggararnir vórðu settir út um ólavsøkutíð í 2016. Í august vístu loggararnir á Kaldbaksfirði og í Sundalagnum norður, at iltinnihaldið var minni enn 2 mg O2/l. Tað vil siga, at har var ilttrot. Í </p>
<p>Kaldbak fekst einki livandi á tí strekkinum, har iltloggarar-rúsurnar vóru, og sum vera man ynskti hummara fiskarin ikki framhaldandi at hava hummara strekkið standandi, har sum einki livandi fekst. Tí vórðu iltloggararnir fluttir burturfrá har, sum tað var djúpast, og upp á grynri vatn. Har var ikki ilttrot, men heldur ikki nógvur humm ari. Sama skilið var í Sundalagnum norður; har var ilttrot, og tað, sum kom upp frá botni, luktaði illa. Tá ið iltloggararnar vórðu fluttir út aftur á djúpastu økini á Kaldbaksfirði, kundi staðfestast, at har var ilttrot – eisini í november 2016.</p>
<p><em type="bold">Fólk í Føroyum 33 220 </em></p>
<p><em type="bold">Alilaksur í Føroyum 739 3942 </em></p>
<p><em type="italic">fólk og í 365 dagar. Roknað verður ikki við, at nakað verður upptikið í rottangum. Tað er sjálvandi ikki rætt, tí í minsta lagi verða helst 15% hildin aftur í teimum. </em></p>
<p>Greining: Roknað verður við einum fóðurfaktori á 1,1 og at 70 000 tons av laksi verða framleidd árliga.</p>
<p><em type="italic">At fosforinnihaldið í fóðrinum er 1,2%, og at N innihaldið er 6,4 %. Harafturat er turrevnið í fóðri sett til 92% og í fiski til 0,25 %. Við hesum verður mett, at 4 ferðir størri nøgd fer inn í alibrúkið enn tað, sum verður til fisk. V.ø.o. verður útlátið til umhvørvið = 4/5 * av samlaðu tilførsluni. </em></p>
<p xml:lang="nob"><em type="bold">Útlát av fosfor </em></p>
<p xml:lang="nob"><em type="bold">Útlát av nitrogen </em></p>
<p xml:lang="isl">KANNINGAR TONGDAR AT HUMMARAVEIÐU Í 2016</p>
<p xml:lang="isl">KANNINGAR TONGDAR AT HUMMARAVEIÐU Í 201615 &gt; FRØÐI 2/2016</p>
<p xml:lang="deu">FRØÐI 2/2016 &gt; 14</p>
<p>H2S luktar illa (sum lortur ella rotin egg) og er eitrandi</p>
<p>H2S broytist, tá tað kemur í sam-band við jarn (II), og vit fáa svart FeS.</p>
<p>Sostatt er ein havbotnur, sum er svartur og luktar illa, eitt tekin um ilttrot, ella um sera nógv lívrunnið tilfar, sum rotar á botninum.</p>
<p><em type="bold">FAKTA UM SVÁVULBRINTU </em><em type="italic">Bakteriur framleiða millum annað sválulbrint H2S úr sulfati, sum nógv er til av í sjónum. Tá iltinnihaldið í sjónum er lágt, ella um sera nógv lívrunnið tilfar er á botni, verður svávulbrinta framleidd ovarlaga í botninum: </em><em type="bold"><span type="quote" xml:lang="ron">“CH2O”</span> + SO42- + H+= CO2 + H2O + H2S </em></p>
<p><em type="bold">FAKTA UM ILT </em><em type="italic">Plantur og plantuæti framleiða ilt O2 og lívrunnið tilfar, við orku frá sólarljósinum. Hetta kallast fotosyntesa: </em><em type="bold">CO2 + H2O + orka = <span type="quote" xml:lang="ron">“CH2O”</span> + O2 </em></p>
<p>Keldur:</p>
<p xml:lang="nob"><em type="italic">Fiskirannsóknir nr. 6 (1990): E. Gaard, B. Hansen, K. Mortensen, M. Poulsen og </em></p>
<p><em type="italic">A. Nørrevang. Havstovan, Heilsufrøðiliga Starvsstovan og Náttúrugripasavnið. </em></p>
<p xml:lang="eng"><em type="italic">G. á Norði, R.N. Glud, E. Gaard, K Simonsen (2011): Environmental impact of coastal fish farming: carbon and nitrogen budgets for trout farming in </em></p>
<p xml:lang="nno"><em type="italic">Kaldbaksfjørður (Faroe Islands). Mar. Ecol. Prog. Ser. 431:223-241. </em></p>
<p>Anding (respiratión) er einfalt sagt tann øvuta tilgongdin av foto syntesu.</p>
<p>Her verður ilt brúkt til at lata leysa orku, sum er bundin í lívrunnum tilfari.</p>
<p>Ilt er neyðug hjá flestu djórum og plantum – tó í ymiskum nøgdum.</p>
<p>Plantur nýta ilt, tá tað er myrkt, og sostatt mangla orku til at dríva fotosyntesu. Øll djór nýta ilt. Nøkur kunnu tó liva liva við heilt lágum nøgdum av ilt – til dømis tey, ið liva í mold og á havbotninum.</p>
<p>Iltinnihaldið í sjógvi og vatni er tongt at hitanum, og hvussu saltur sjógvurin er. Meira ilt kann vera í feskvatni enn í sjógvi, og meira ilt kann vera í køldum sjógvi enn í heitum sjógvi.</p>
<p>Um summarið, tá sjógvurin er heitur, eru uml. 9mg O2/l í sjónum, tá hann er fullmettaður. Um veturin eru uml. 10mgO2/l í fullmettaðum sjógvi.</p>
<p>Er útskiftingin av sjógvi lítil, kann andingin hjá plantum, djórum og bakterium gera, at iltinnihaldið minkar. Tess meira lívrunnið tilfar er at komiligt, tess størri er andingin.</p>
<p>Tað er ymiskt, hvussu lága nøgd av</p>
<p>O2 ymisku djórini tola, men flestu djór yvirliva einans stutta tíð, um nøgdin av O2 í sjónum er minni enn 2mg O2/l. Orðið ilttrot merkir so statt, at nøgdin av O2 í sjónum er minni enn 2 mg/l.</p>
<p><em type="bold">Mynd 7: </em>Iltinnihaldið, sum tað varð mátað í Kaldbaksfirði frá 10. august (ovarara myndin) og 15. september (niðara myndin). Bláa strikan er hitin, sum vísir til ásin høgrumegin. Iltinnihaldið er víst við svørtu strikunum, og hesr vísa til ásin vinstrumegin. Ovara svarta strikan á báðum myndunum vísir iltinnihaldið, sum mátað, meðan niðara svarta strikan vísir iltinnihaldið, tá hædd er tikin fyri, at mátingarnar eru gjørdar í sjógvi, har saltinnihaldið er um 35 promillu. Á ovaru mynd sæst, hvussu iltinnihaldið seinastu vikurnar í august var um 2 mg/l, tó at tað skifti nógv. Tann 3. septembur varð hummarastrekkið og loggari flutt upp á grynri vatn, og har var iltinnihaldið um 7 – 8 mg/l. Á niðari myndini sæst loggari, sum hevur verið tikin inn á skrivstovuna til eftirkanningar (hitin hevur verið um 21 – 23 0C og iltinnihaldið um 9 mg/l). Tann 15. september varð loggarin settur út aftur, og tá fór hitin brátt niður á uml. 10 0C. Loggarin varð fluttur út á djúpri vatn tann 27. oktober, og har var ilttrot. </p>
<p><em type="bold">Mynd 3: </em>Iltmátarar, sum máta støðugt – tískil ofta nevndir iltloggarar – eru settir út á nøkur av teimum støðum, har deyðir hummarar hava verið sæddir. Iltloggararnir eru inni í hummararúsunum, teir verða eftirkannaðir og mátingarnar verða fluttar yvir á teldu við jøvnum millumbilum. </p>
<p><em type="bold">Mynd 5: </em>Nøgd av tiknum laksi og avreiddum hummara. Tøkan av laksi er uppgjørd í landaðari vekt, v.ø.o. at lagt verður ikki upp fyri, at nakað verður avhøvdað, annað kruvt og uppaftur annað bara ísað runt/óviðgjørt. (Hagstovan.fo 21. mai 2016). Hagfrøðilig eftir farandi samsvar er millum vaksandi laksafram leiðslu og minkandi hummara veiði. </p>
<p><em type="bold">Mynd 6: </em>Alivinnan í Føroyum veksur, og tað ger nýtslan av heilivági til at basa laksalús eisini. Nýtslan av kitinsyntesutálmara hevur verið stór í Føroyum seinastu árini, meðan hydrogeneproksid er nógv mest nýtta lúsabasingarevni. (Uppgerð frá Lands apotek aranum). Leggið til merkis, at hydrogenperoksid er víst í tonsum, meðan Releeze® (diflubenzuron) og Salmosan® (azametifos) er víst í kg. </p>
<p xml:lang="isl">KANNINGAR TONGDAR AT HUMMARAVEIÐU Í 2016</p>
<p xml:lang="isl">KANNINGAR TONGDAR AT HUMMARAVEIÐU Í 2016</p>
<p>Tá ið tosað verður um heimspeki í 20. øld, verður Karl R. Popper (1902-1994) roknaður millum teir týðandi. Hann gjørdi serliga vart við seg á tveimum økjum, nevniliga innan ávikavist vísinda heimspeki og politiska heimspeki</p>
<p><em type="bold">Lívsleið </em>Popper varð føddur í Wien í 1902. Foreldrini kundu sigast at hoyra heima í tí hægru miðalstættini. Í heim inum var áhugi fyri heimspeki og bókmentum, eins væl og tónleiki. Eisini var ein livandi áhugi fyri politisk um og sosialum viðurskiftum. </p>
<p>Sum unglingi var Popper drigin at marxismuni, og hann var eitt skifti limur í sosialistiskum felagsskapum. Longu í 1919 gerst hann tó vónbrotin av tí sonevndu søguligu materialismuni hjá Marx, ið hann upp fatar sum eitisvísindi. Eitt skifti lívbjargar hann sær sum arbeiðsmaður, men tað tunga arbeiðið fær hann at leita aðrar vegir.</p>
<p>Samstundis sum hann roynir at koma inn á tann lærda háskúlan, kemur hann í læru sum møblasnikkari og verður útlærdur sveinur. Umframt hettar kemur hann upp í sjálvboðið arbeiði við børn um, og í 1924 lýkur hann prógv sum fólka skúla lær ari. Í 1928 gerst hann doktari í sálarfrøði, og árið eftir fær hann heimild at undirvísa í alisfrøði og støddfrøði á miðnámsstigi.</p>
<p xml:lang="isl"><em type="bold">Jógvan D. Hansen </em>jogvan_hansen@hotmail.com heimspekingur </p>
<p>Vísindaheimspekingurin</p>
<p xml:lang="olo"><em type="bold">Karl R. </em></p>
<p xml:lang="ita"><em type="bold">Popper </em></p>
<p xml:lang="deu">FRØÐI 2/2016 &gt; 16</p>
<p xml:lang="est">VÍSINDAHEIMSPEKINGURIN KARL R. POPPER17 &gt; FRØÐI 2/201619 &gt; FRØÐI 2/2016</p>
<p xml:lang="deu">FRØÐI 2/2016 &gt; 18</p>
<p xml:lang="est">VÍSINDAHEIMSPEKINGURIN KARL R. POPPER</p>
<p xml:lang="est">VÍSINDAHEIMSPEKINGURIN KARL R. POPPER</p>
<p>Í 1935 gevur hann út vísindaástøðiliga verkið</p>
<p xml:lang="deu"><em type="italic">Logik der Forschung. </em></p>
<p>Men tíðirnar eru ótryggar og ófrætta kend rák vaksa seg sterk um hetta mundið, ikki minst í Europa. Tað gerst Popper, ið er av jødiskum uppruna, greitt, at Eysturríki ikki er eitt ver andi stað. Tað eydnast honum í 1937 at fáa starv sum lærari í heimspeki við lærda háskúlan í Christchurch í Nýsælandi. Har verður hann verandi til eftir krígslok. Hesi árini koma út verkini <em type="italic">The Open </em></p>
<p xml:lang="eng"><em type="italic">Society and Its Enemies </em>(1945) og <em type="italic">The Poverty of </em></p>
<p xml:lang="ron"><em type="italic">Historicism </em>(1944/45). </p>
<p>Í 1946 flytir hann til Bretlands, har hann fær embæti við London School of Economics og starvast har, til hann fer frá við eftirløn í 1969. Hann verð ur tó verandi sera virkin, til hann doyr í 1994, 92 ára gamal.</p>
<p>Høvuðsverkini frá tíðini við LSE eru <em type="italic">The </em></p>
<p xml:lang="eng"><em type="italic">Propensity Interpretation of Probability </em>(1959) og </p>
<p xml:lang="eng"><em type="italic">Conjectures and Refutations </em>(1963). </p>
<p xml:lang="isl">Í 1974 kom verkið <em type="italic">The Philosophy of Karl Popper, </em>og í 1976 kom tann intellektuella sjálvsævisøgan <em type="italic">Unended Quest. </em></p>
<p>Millum mongu heiðursprísirnar, ið</p>
<p>Popper fekk, kann nevnast Sonningprísurin í 1993.</p>
<p><em type="bold">Vísindaheimspeki </em>Á ungum árum hevði Popper eitt ávíst tilknýti til tann sonevnda Wienarkringin. Hetta var ein fylking av vísindamonnum og heimspekingum, hvørs áhugi var vísindaástøðiligir grundspurningar. Úr hesari fylking spratt sum frá leið tann vísindaheimspekiliga stevnan, ið fekk heitið <em type="italic">tann logiska positivisman </em>. Eitt av aðalmálunum var at finna eina heilt greiða skil marking millum vísindi og ikki-vísindi, eitt so nevnt marknaeyðkenni. </p>
<p>Havast skal her í huga, at í tíðini eftir 1. heims-bardaga var ein sonn ørgrynna av meira ella minni spekula tivum skipanum ella lærum, ið søgdu seg vera vísinda ligar. Ein stórur partur av hesum vóru í eyg unum á limunum í Wienarkringinum tann reina eitisvísindi og møsn.</p>
<p>Breið semja verður um, at ein sonn vísindi skal kunna sannprógvast ella verifiserast. (Vísindi skal her í høvuðsheitum fatast sum náttúruvísindi). Kann ein vísindi ikki áseta neyvt nakrar sannprógvingar treytir, er ikki talan um vísindi. Sagt verður eisini, at eitt nú metafysisk uppáhald hvørki eru sonn ella ósonn. Tey eru meiningsleys.</p>
<p>Popper er samdur við teimum logisku positivist-unum í, at alneyðugt er við einum marknaeyðkenni. Hann er tó ikki samdur við tí sonevnda verifikatiónskriteriinum. Hann, og aðrir við honum, vísa á nakrar grundleggjandi trupulleikar við tí logisku positiv ismuni. Ein av hesum er tann sonevndi induktións trupulleikin. Kjarnan í hesum er, at ikki ber til logiskt at koma frá tí serstaka til tað almenna. Líka mikið hvussu nógvar einkultar observatiónir ein ger, ber ikki til at slútta sær til eina almenna lóg. Og at finna almennar lógir var júst aðalmálið hjá (náttúru)vísindunum.</p>
<p><em type="bold">Hypotesan má prógvast </em>Hetta var ein trupulleiki, sum David Hume (1711-1776) longu hevði ávíst. Popper skjýtur tí upp, at farast skal grundleggjandi øðrvísi til verka. Hansara uppskot verður nevnt tann hypotetisk-deduktivi hátturin. Tá farið verður fram eftir hesum leisti, </p>
<p xml:lang="fin">Karl R. Popper21 &gt; FRØÐI 2/2016</p>
<p xml:lang="deu">FRØÐI 2/2016 &gt; 20</p>
<p xml:lang="est">VÍSINDAHEIMSPEKINGURIN KARL R. POPPER</p>
<p>VÍSINDAHEIMSPEKINGURIN KARL R. POPPERverður byrjað við at seta eitt (alment) uppáhald fram, eina sonevnda hypotesu. Logiskt verða so nakrar for sagnir útleiddar (deduseraðar). Síðani verða gjørdar eyg leiðingar (observatiónir) og royndir (eksperi mentir). Um forsagnirnar vísa seg at vera rættar, kann hypotesan sigast at vera váttað ella styrkt í ein ávísan mun.</p>
<p>Farast kann so víðari við nýggjum royndum.</p>
<p>Men vísir tað seg nú, at ein eygleiðing ella roynd er í stríð við forsagnirnar, so fellur hypotesan. Hon er við øðrum orðum <em type="italic">falsifiserað </em>ella rikin aftur. Tað skal í prinsippinum bert eitt mótdømi til fyri at reka hypotesuna aftur. Henda vísindaástøðiliga fatanin verður tískil eisini rópt <em type="italic">falsifikati </em>ó <em type="italic">nisma. </em>Avgerandi er, at onki ástøði kann nakrantíð sigast endaliga at vera prógvað. Eygleiðingar og royndir í komandi tíðum kunnu altíð hugsast at reka hypotesuna aftur. Ein hypotesa kann bert sigast at vera meira ella minni styrkt ella skorðað. Popper brúkar orðið <em type="italic">corobborated. </em></p>
<p>Samstundis sum falsifikatión eigur at verða tann avgerandi framferðarhátturin í vísindaligum arbeiði, verður falsifikatiónsprinsippið eisini demarkatiónsprinsippið í vísindafatanini hjá Popper. Tað merkir við øðrum orðum, at skilmarkið millum vísindi og eitisvísindi verður, hvørt tað er møguligt at ávísa, hvat ið kann reka eitt givið ástøði aftur. Sum dømi um eina eitisvísindi, ið gevur seg út fyri at vera vísindi uttan at vera tað, nevnir Popper sálar greiningarlæruna hjá Freud. Hon kann ikki upplýsa, hvat ið skuldi verið tilfelli, um hon skuldi verið rikin aftur. Hon er ikki falsifiserbar.</p>
<p>Øðrvísi er t.d. við tilmunarástøðinum hjá</p>
<p>Einstein. Tað hevur higartil staðið ímóti øllum falsifikatións royndum. Popper vísir t.d. á tær kendu eygleiðingarnar hjá Eddington av einari sólarmyrking í 1919, har tilmunarástøðið helt tørn. Høvdu observa tión irnar víst nakað annað enn ástøðið segði, hevði ástøðið fallið.</p>
<p>Nú kann tað tykjast margháttligt, at Popper tykist at frádøma induktivum háttalagi vísindaligt virði. Vísindasøgan tykist hóast alt at vísa, at tað er gjøgnum einkultobservatiónir, at vísindalig sannkenn ing er nádd. Til hettar er at siga, at hann skilir týðiliga ímillum tað, hann kallar uppdagingarhøpi (context of discovery) og grundgevingarhøpi (context of justification).</p>
<p><em type="bold">Grundgevingarhøpi avgerandi </em>Tá tað snýr seg um at fáa hugskot til vísindaligar hypo tesur, er induktión avgjørt virðismikil. Hvar hugskotini koma frá, er tó ikki avgerandi fyri, hvørt hypotes urnar vísa seg at vera væleydnaðar ella ei. Eitt margháttligt dømi frá vísindasøguni vísir, at eisini dreymar kunnu vera upphav til vísindaliga sann kenning. Týski evnafrøðingurin Kekulé sigst í einum dagdreymi at hava sæð fyri sær ein orm, ið beit seg sjálvan í halan. Hetta gav honum hugskotið til, hvussu benzenmýlið mundi vera háttað. Hetta er alt innan uppdagingarhøpi. </p>
<p>Men tá tað snýr seg um tað vísindaliga gildið, er tað grundgevingarhøpið, ið valdar. Og her er tað, sum áður greitt frá, tað hypotetisk-deduktiva háttalagið og falsifikatiónin, ið tað ræður um. Vísindalig menning er gjørlig, og vísindirnar gera framstig. Popper er avgjørt ikki skeptisist. Í prinsippinum er tað gjøgnum endaleysar djarvar gitingar (hypotesur) og ágrýtnar falsifikatiónsroyndir, at vit fáa meira og meira at vita um heimin við alt størri neyvleika. Tí stóra sannleikanum koma vit neyvan nakrantíð framat, men vit skulu hava hann sum eina regulativa fyri mynd at stýra fram ímóti. Í hesum høpi er eisini vert at gera vart við, at Popper er realist. Tað merkir, at hann meinar, at tað finst ein objektivur, av tilvit inum óheftur veruleiki, ið tað ber til at fáa innlit í. Hann lýsir seg yvirskipað sum kritiskan rationalist, og tískil verður hansara heimspekiliga støða eisini nevnd <em type="italic">kritisk rationalisma </em>. </p>
<p><em type="bold">Politisk heimspeki og samfelagshugsan </em>Sum nevnt í byrjanini var Popper sum ungur at finna á vinstravonginum. Men marxismuni vendi hann tíðliga baki. Fyri tað fyrsta helt hann seg kunna gjøgnumskoða, at tað marxistiska ástøðið, ið gav seg út fyri at vera vísindi, ikki var tað. </p>
<p>Harumframt vóru tey samfeløg, ið bygdu á marxistiskar hugsjónir, meira ella minni totaliter. Og kritikkurin av tí totalitera hugsanarháttinum gerst eitt undirliggjandi tema í hansara samfelagsheimspeki. T.d. er hann sera atfinningarsamur móti hugsanarháttinum hjá Platon og hansara sam felagsvisjón, serliga sum hon kemur til sjóndar í <em type="italic">Statinum </em>. Sambært hesum skal valdið liggja í hondunum á nøkrum fáum innvígdum við serligari vitan. </p>
<p>Tað, ið Popper kritiserar, er ikki, at nøkur ávís hava ognað sær serligt innlit og vilja hava virðing fyri hetta. Tað katastrofala er, at møguliga innlitið og vitanin eru hevjað upp um atfinning. Popper er heitur talsmaður fyri einum opnum, demo kratiskum samfelagi, ið virðir einstaklingin og grundleggjandi frælsisrættindi. Ikki minst talu- og framsagnarfrælsi.</p>
<p>Í hesum høpi viðger hann m.a. ta mótsøgnina, ið liggur í, at opin og demokratisk samfeløg tykjast at hava brúk fyri at avmarka eitt nú framsagnarfrælsið júst fyri at verja framsagnarfrælsið. Trupulleikin er jú, at ódemokratiskar kreftir nýta frælsisrættindini og tann demokratiska pallin til júst at niðurbróta hesi.</p>
<p>Nú er tað ikki soleiðis, at Popper metir tey demokratisku samfeløgini at vera lýtaleys. Tað liberala demokratiið hevur tó m.a. gjøgnum kritisk orðaskifti og parlamentarisk val møguleikan støðugt at fremja ábøtur. Hetta kallar hann <em type="italic">piecemal social engeneering. </em></p>
<p>Um ein ábót ikki eydnaðist ella hevði óvæntaðar vansar við sær, ber til at bakka aftur. Men tað ber ikki til at fara afturumaftur, um samfelagið er kollvelt, og tann berandi bygnaðurin er syndraður.</p>
<p>Í tvístøðuni ímillum javnað og frælsi leggur hann dentin á frælsi, tí sum hann sigur: Í einum samfelagi, ið er sinnað at ofra frælsið til frama fyri javnað, fara bæði fyri bakka.</p>
<p xml:lang="isl">Heimildir:</p>
<p xml:lang="eng"><em type="italic">Popper, K.: The Logic of </em></p>
<p xml:lang="eng"><em type="italic">Scientific Discovery, London 1959. </em></p>
<p xml:lang="eng"><em type="italic">Popper, K.: The Open Society and Its Enemies, London 1966 </em></p>
<p xml:lang="est"><em type="italic">Popper, K.: Unended </em></p>
<p xml:lang="est"><em type="italic">Quest, London 1984 </em></p>
<p xml:lang="nob"><em type="italic">Vor tids filosofi. Videnskab og sprog. (Red. Poul Lübcke). </em></p>
<p xml:lang="nob"><em type="italic">København 1982 </em>23 &gt; FRØÐI 2/2016 </p>
<p xml:lang="deu">FRØÐI 2/2016 &gt; 22</p>
<p xml:lang="hbs">SØGUR UM ORÐ</p>
<p xml:lang="hbs">SØGUR UM ORÐ</p>
<p>Her skal eitt dømi takast fram. Orðingin <em type="italic">med alla </em>er væl kend og hoyrist javnan brúkt í merkingini ‘fyri alla tíð’ ella okkurt tann vegin. Dámurin er fremmandur í báðum orðum. </p>
<p>Fyrisetingin <em type="italic">med </em>er ikki longur vanlig í brúki, men er tó kend úr eldri máli og eisini úr kvæðamáli í somu merking sum fyrisetingin <em type="italic">við </em>og er annars at finna sum fyrri liður í nøkrum samansettum orðum, t.d. <em type="italic">medeigari </em>, <em type="italic">medferð </em>, <em type="italic">medmenniskja </em>og <em type="italic">medvit </em>. Í nútíðarmáli er fyrisetingin <em type="italic">med </em>tó avloyst av <em type="italic">við </em>, og tað sæst m.a. eisini aftur í, at orða sambandið <em type="italic">med alla </em>hevur síðuformin <em type="italic">við alla </em>, eyðvitað við <em type="italic">med </em>sum tí eldra og síðan meira føroyskað og dagført við <em type="italic">við </em>. Ein leiting í tekstasavni vísir tó, at <em type="italic">med alla </em>framvegis kemur oftari fyri enn <em type="italic">við alla </em>. </p>
<p>So er spurningurin, hvat ið býr aftan fyri orðið <em type="italic">alla </em>? Fyrst er vert at hefta seg við, at vit í hesum orðinum bera tvífalt -ll- fram sum langt l [l:]. Tað er annars ikki vanligt í orðum, sum eru gomul í málinum, tí har, sum tvey l koma saman, verða tey vanliga framborin -dl-, samanber t.d. <em type="italic">allir </em>, <em type="italic">allar </em>, øll. Tað bendir á, at júst henda fasta orðing man vera lutfalsliga nýggj í málinum og ikki niðurarvað frá norrønari tíð, tí so hevði tað verið framborið <span type="quote" xml:lang="nno">“med /adla/”</span>. Men so er ikki. Tískil man orða sambandið heldur vera endurvakt og innafturkomin í seinni tíð. </p>
<p>Men hvat er so <em type="italic">alla </em>? Tað liggur fremst at hugsa sær, at <em type="italic">alla </em>hevur samband við lýsingarorðið <em type="italic">allur </em>, sum jú er algongt og víða brúkt í føroyskum. Men hví í óbenda sniðinum <em type="italic">alla </em>og við longum l-framburði og ikki ljóðfrálíkingini -dl-? Ein hugsandi møguleiki er, at tað er innlænt úr gomlum donskum og varðveitt í einum stirðnaðum formi í føroyskum. Í stóru donsku orðabókini <em type="italic">Ordbog over det danske sprog </em>undir leitorðinum <em type="bold">al </em>(í 1. bindi, teigi 413, niðarlaga) stendur hetta: <span type="quote" xml:lang="nno">“7.3) med allu (gl. dat. n. ent.: æda. mæþ allu, oldn. með ǫllu (...) sv. med allo; nu kun som foræld. poet. udtr. ell. dial., jf. Feilb. samt Levin: “Endnu ganske alm. paa Landet og hos gamle Folk.”</span> <em type="bold">) </em>” og merkingin er <span type="quote" xml:lang="dan">“fuldstændig; helt; ganske”</span>. Vert er at geva gætur, at dømini við <em type="bold">al </em>her eru at finna bend og við -u í eykaføllum. </p>
<p>Men inn í føroyskt er tað so innlænt sum <span type="quote" xml:lang="swe">“med alla”</span> og hevur varðveitt hetta stirðnaða snið. Men løgið er tað, at tað ikki hevur endingina –u heldur</p>
<p xml:lang="nob"><em type="bold">Zakaris Svabo Hansen </em></p>
<p>Um orðasambandið <em type="italic"></em>Í málinum eru orð og orðingar, sum vit íðuliga brúka og heldur ikki ivast, hvussu vit skulu brúka, men kortini er ógreitt, hvussu tey eru íkomin, og hvat ið býr undir teimum. Tað er sum so eingin forðan fyri, at tey verða brúkt, men kortini kann vera forvitnisligt at vita, hvat ið kann goyma seg aftanfyri.enn –a, tí eftir fyrisetingina vænta vit at finna orðið í hvønnfalli. Formurin * <em type="italic">med allu </em>sær tó ikki út til at koma fyri í føroyskum. Danska merkingin er, sum sæst omanfyri, ‘heilt, fullkomiliga’, men í føroyskum hevur orðasambandið mær vitandi bara tíðar merkingina ‘fyri alla tíð’. </p>
<p>Kortini eigur at nevnast, at í Føroyskari orðabók finna vit undir leitorðinum <em type="italic">allur </em>, at orðasambandið <em type="italic">av øllum </em>kann hava tvær merkingar. Í fyrra lagi ‘fullkomiliga, heilt’ og í seinna lagi ‘við øllum, við alla’, styðjað við døminum <span type="quote">“hon er komin av øllum”</span>, t.e. ‘hon er komin fyri at vera (alla tíð)’. </p>
<p>Kann tað hugsast, at <em type="italic">med alla </em>er ein stytt útgáva av <em type="italic">med alla tíð </em>? Og at tíð so bara er burturúrlagt, men undirskilt í teirri merking, sum orðið verður brúkt í? Spurningarnir eru nógvir, svarini færri. </p>
<p>Hetta er so ein stutt søgulig lýsing av hesum, men samtíðarliga kann verða spurt, um <em type="italic">alla </em>í <em type="italic">med/ við alla </em>er ein bendingarformur av orðinum <em type="italic">allur </em>? </p>
<p>Nei, ikki søguliga, og tað halda orðabøkurnar heldur ikki. Síðan kann verða spurt, um <em type="italic">alla </em>yvirhøvur er ein bendingarformur? Her kann vera freistandi at svara játtandi, men at orðið ikki er til í øðrum fallformum og at talan sostatt er um so nevnda ófullfíggjaða (defektiva) bending; tað kundi verið sama fall sum <em type="italic">hvørt </em>og <em type="italic">eitt </em>í <em type="italic">við hvørt </em>og <em type="italic">við eitt </em>, t.e. hvønnfall. </p>
<p>Spurt kann eisini verða, hví orðasambandið ikki er skrivað í einum orði: <em type="italic">medalla </em>, <em type="italic">viðalla </em>? Eyðvitað kemst ikki uttanum, at <em type="italic">med </em>og <em type="italic">við </em>eru fyrisetingar, men tað er ikki altíð avgerandi fyri, um orð eru saman- ella sundurskrivað, samanber t.d. <em type="italic">viðhvørt </em>og <em type="italic">við eitt </em>. Men ein regla, sum vit ofta halda okkum til, er, hvar ið herðingin liggur í orðinum. Í orðasam bandinum <em type="italic">med/við alla </em>liggur hon ikki á <em type="italic">med </em>/ <em type="italic">við </em>, men á <em type="italic">‘alla </em>, og tað gevur tí orsøk at skriva orða sambandið í tveimum orðum: <em type="italic">med alla </em>, <em type="italic">við alla </em>. </p>
<p>At enda kann nevnast, at merkingarliga skylt við <em type="italic">med/við alla </em>hava vit í føroyskum eisini orðingina <em type="italic">fyri vell </em>í t.d. <span type="quote">“hann settist fyri vell”</span>, t.e. ‘endaliga, burturav’ ella <span type="quote">“nú kann tað vera vell”</span>, t.e. ‘nú er nóg mikið’.25 &gt; FRØÐI 2/2016 </p>
<p xml:lang="deu">FRØÐI 2/2016 &gt; 24</p>
<p>Framkomin nútíðar samfeløg hava tørv á tryggari orkuveiting. Ídnaðarkollveltingin fyri umleið 200 árum síðan hevði við sær vaksandi orkunýtslu og at fólk hópaðust í býum, har kol var lætt atkomuligt. Eftir fyrstu væleydnaðu oljuboringina í USA í 1859, fekk tann orkuríka oljan skjótt alstóran týdning víða um heim, serliga í flutningi á landi, á sjónum og í luftini. Somuleiðis gjørdist elorka altavgerandi í fram komna samfelagnum.</p>
<p>Eisini í Føroyum eru livilíkindini tengd at trygg-ari orkuveiting. Føroyar brúktu í 2015 íalt 229.049 tons av innfluttari olju, og svarar hetta til 92% av allari orkunýtsluni. Hini 8% eru vatn- og vindorka í el framleiðsluni og hiti frá brennistøðunum. Næstan ein helvt av orkuni varð brúkt á sjónum í fiskiskipum og øðrum skipum. Harumframt stend ur upphiting í sethúsum og øðrum bygningum fyri stórum parti av orkunýtsluni í Føroyum.</p>
<p><em type="bold">Elorka </em>Vatnorkuverkið í Botni í Suðuroy framleiddi el longu í 1921. Fleiri vatnorkuverk vórðu bygd í Vest manna og tey fyrstu nógvu árini kom alt el í Føroyum úr vatnorku. Tá elnýtslan støðugt vaks, varð neyðugt at taka oljurikin elverk í brúk. Seinnu árini er meira vatnorka bygd á Eiði. </p>
<p>SEV setti upp eina lítla vindmyllu á Nesi í 1993 og Røkt nakrar størri í Vestmanna í 2003. Størstu fram brot innan elmegi seinnu árini eru vind myllulundirnar á Nesi og í Húsahaga. Framleiðslan úr vind orku varð trífaldað í september 2014, tá seinastu 13 vindmyllurnar vórðu settar upp í Húsahaga. Nú eru fleiri dagar í árinum, serliga um veturin, har øll elorka kemur úr vindi og vatni. Tær góðu royndirnar við vindorku seinnu árini tala fyri enn størri útbyggingum, og at vindorka, saman við vatnorku, fer at verða berandi í framtíðar elskipanini í Føroyum.</p>
<p>Mesta regn og vindur er vetrarhálvuna, og hesa árstíð kemur størsti parturin av elorkuni úr hesum orkukeldum. Um summarið manglar í, og tá er neyðugt at dúva upp á oljurikna elframleiðslu.</p>
<p><em type="bold">Upphiting, flutningur á landiog økt elnýtsla </em>Fyri umleið 50 árum síðani fór upphiting í før oyskum húsum frá torvi og koli til olju. Síðani hava olja og oljufýrur so at siga verið einaráðandi sum kelda til upphiting. Í Føroyum eru umleið 18.000 húsarhald umframt handlar, fyritøkur og aðrir bygningar, og at kalla alt verður hitað við olju. </p>
<p>Eitt miðal hús brennur hvørt ár umleið 3.000 litur av olju í oljufýrinum og framleiðir harvið 25.000 kWh hitaorku árliga (umframt hitaspill, sum ikki kemur til høldar). Sostatt er árligi hitatørv urin í Føroyum umleið 500 GWh.</p>
<p>Seinnu árini eru fleiri og fleiri hitapumpur tiknar í brúk og harvið verður størri og størri partur av upphitingini flutt frá olju til elnýtlsu. Mátingar hjá Umhvørvisstovuni vísa, at hitapumpur taka áleið 75% av hitanum úr umhvørvinum (úr luftini ella úr jarðhitaholum) og sostatt verða bert 25% av hitatørvinum flutt yvir á el. Um allur hitatørvurin á 500 GWh skal flytast yvir á el við hitapumpum, er neyðugt við 125 GWh eyka elframleiðslu.</p>
<p>Tað góða við at flyta hitatørv yvir á el, er ikki bert orkusparingin, sum fæst við hitapumpum, men eisini, at orkutørvur til hitaframleiðslu samsvarar væl við elframleiðslu úr varandi orkukeldum.</p>
<p>Við ársbyrjan 2016 vóru 22.200 persónbilar í</p>
<p>Føroyum og talið økist við umleið 500 nýggjum bilum hvørt ár (hagstova.fo). Mett verður, at hvør bilur koyrir einar 15.000 km um árið. Um talan var um ein elbil, hevði elnýtslan verið umleið 4.000 kWh hvørt ár. Nakrir elbilar eru komnir til landið, og kemur eitt gjøgnumbrot fyri elbilar, kann skjótt henda, at 25.000 elbilar verða í Føroyum, og at hesir brúka íalt 100 GWh elorku.</p>
<p>Tað almenna hevur sett sum mál, at oljunýtslan skal minka og varandi orkukeldur takast í brúk.</p>
<p>Tað almenna hevur sett sum mál, at oljunýtslan skal minka og at varandi orkukeldur skulu koma ístaðin. Fyri oljunýtsluna á sjónum verður helst torført at finna loysnir í bræði. Hinvegin kann upphiting í húsum og bygningum, umframt ferðslan á landi, flytast frá olju yvir á el. Skal hetta lata seg gera, má samlaða elframleiðslan tvífaldast. Ein av bjóðing verður at fáa óstøðuga vind orku til høldar. Hetta kann gerast við at nýta vindorku til at pumpa vatn upp í hæddirnar og harvið goyma hana sum vatnorka, til tørvur er á henni. Óstøðug vindorka kann eisini goymast sum hiti, eitt nú í bjálv aðum tangum við hitaðum vatni.</p>
<p>Leiðin móti <em type="bold">varandiorku-keldum </em></p>
<p><em type="bold">Bjarti Thomsen </em>BjartiT@us.fo orkuráðgevi Umhvørvisstovan </p>
<p xml:lang="vep">LEIÐIN MÓTI VARANDI ORKUKELDUM</p>
<p xml:lang="vep">LEIÐIN MÓTI VARANDI ORKUKELDUM</p>
<p><em type="bold">Mynd 1. </em>Samlaða orku nýtslan í Føroyum í 2015 var 3.200 GWh (1 GWh = 1.000.000 kWh), harav umleið 315 GWh var elorka. Nógv tann størsti parturin, áleið 92%, kom úr innfluttari olju. Størsti einstaki brúkarabólkurin er fiskiskip, men eisini upphitingin er ein stórur orkuslúkur. </p>
<p><em type="bold">Mynd 2. </em>Fyrstu árini kom alt el í Føroyum úr vatnorku. Við vaksandi elnýtslu bleiv olja bulurin í elframleiðsluni (sev. fo). Seinni árini hevur vindorka tikið dik á seg og roknað verður við, at meginparturin av framtíðar elorku kemur úr vindorku og vatnorku. </p>
<p xml:lang="deu"><em type="bold">El 2015315 GWh </em></p>
<p xml:lang="nob"><em type="bold">Íalt 20153.200 GWh </em>27 &gt; FRØÐI 2/2016 </p>
<p xml:lang="deu">FRØÐI 2/2016 &gt; 26</p>
<p>Fyri oljunýtsluna á sjónum er torført at finna loysnir, sum byggja á varandi orkuloysnir. Hinvegin kann upphitingin og ferðslan á landi flytast frá olju og yvir á el, sum greitt er frá omanfyri. Vanliga elnýtslan veksur við áleið 2% um árið. Um eyka 125 GWh el til upphiting og eyka 100 GWh el til bilar kemur afturat, skal samlaða elframleiðslan tvífaldast frá teimum í dag 315 GWh/ár til umleið 600 GWh/ár um nøkur ár.</p>
<p><em type="bold">Nýggj elframleiðsla </em>Í 2015 var elframleiðslan 56 GWh=18% úr vindi, 134 GWh=42% úr vatni og 126 GWh=40% úr olju. Um sleppast skal undan olju, samstundis sum el fram leiðslan verður tvífaldað, skulu aðrar orkukeldur útbyggjast í stórum. Vatnorka kann út byggjast nakað, men atlit til umhvørvið kann verða ein forðing. </p>
<p>Hinvegin hava vit góðar umstøður at framleiða el úr vindorku. Á nógvum høgligum støðum í Føroyum er miðal vindferðin í 50 m hædd um 10 m/s. Verður samanborið við vindferðir aðrastaðir sæst, at tað eru ikki nógv atkomulig støð í heiminum, sum hava so høga miðal vindferð. Føroyar eru so statt millum heimsins bestu støð til at framleiða vindorku. Útrokningar hjá Umhvørvisstovuni vísa, at ein vindmylla her á landi framleiðir nærum dupult so nógv, sum ein líknandi vindmylla á megin landinum. Sostatt kann vindorka framleiðast væl bíligari í Føroyum, enn í flestu øðrum londum.</p>
<p>Aðrar varandi orkukeldur kunnu eisini koma upp á tal, so hvørt sum tær verða kappingarførar. Nær liggjandi er at hugsa um sólorku, tí hon framleiðir mest um summarið, tá vit brúka mest olju. Eisini er nógv orka í ráki og aldu í sjónum, umenn hon tykist vera verri at fáa hendur á í løtuni.</p>
<p><em type="bold">Orkugoymsla </em>Ein stórur trupulleiki við vindorku er, at hon er óstøðug. Um munandi partur av elorkuni skal koma úr vindi, verður tað tí torført at stýra framleiðsluni neyvt, so hon alla tíðina samsvarar við nýtsluna. Longu nú, við verandi 22 vindmyllum á elnetinum, sum tilsamans hava 18,33 MW mátt, er til tíðir ikki møguligt at fáa alt til høldar, sum tær kunnu framleiða. </p>
<p>SEV ger royndir við battarítøkni í sambandi við vind myllulundina í Húsahaga, sum ger tað møguligt at javna tey smáu skjótu sveiggini í vindorkuni. Hesi battarí kunnu tó bert javna ein part av øllum máttinum, og størri battarí við verandi tøkni verða alt ov kostnaðarmikil.</p>
<p>Tí skulu aðrar loysnir finnast, so hvørt sum vindorkan verður útbygd. Ein møguleiki er at goyma orkuna úr vindi við at nýta hana til at pumpa vatn upp í høgt liggjandi vatngoymslur. Hesar kunnu síðan brúkast sum vanlig vatnorka, tá tørvur er á tí. Sostatt verða vindorka og vatnorka samansjóðaðar í eina orkuskipan.</p>
<p>Fleiri støð eru í Føroyum, har hesin møguleikin er til staðar. Serliga økið omanfyri Vestmanna er áhugavert, tí har eru fleiri vatngoymslur í ymiskari hædd, sum í dag verða brúktar til vatnorkuframleiðslu. Størsti tørvur á meiri varandi orku er, sum áður nevnt, um summarið. Um vatn- og vindorka skal røkka út á summarið, verður neyðugt at gera vatn goymslurnar nógv størri enn tær eru í dag. Hesin møguleiki er eisini til staðar í økinum omanfyri Vestmanna.</p>
<p>Aðrir hættir at goyma orku verða eisini kannaðir.</p>
<p>Tá ætlanin er at flyta upphiting yvir á el, er nærliggjandi at hugsa, at avlopsvindorka eisini kann goymast sum hiti. Tað er sera orkukrevjandi at hita vatn, og tí er heitt vatn ein sera effektiv orkugoymsla. Stórir tangar við heitum vatni er sera einføld og bílig loysn til at goyma stórar orkunøgdir. Eisini annað enn vatn kann hitast fyri at goyma orku, eitt nú kann ein grót- ella betongklumpur við høgum hita goyma nógva orku. Skipanir eru í dag, har ymiskar samansetingar av evnum verða smeltaðar fyri at goyma hitaorku. Hitin fæst so aftur, tá evn ini storkn að. Helst fara vit at síggja onkra av hesum loysn um í komandi tíð um.</p>
<p xml:lang="vep">LEIÐIN MÓTI VARANDI ORKUKELDUM</p>
<p xml:lang="vep">LEIÐIN MÓTI VARANDI ORKUKELDUM</p>
<p><em type="bold">Mynd 3. </em>Um veturin kemur meginparturin av elframleiðsluni úr vindi og vatni, meðan tað um summarið er neyðugt at dúva meira upp á oljurikna elframleiðslu. Vindorkan trífaldaðist, tá 13 vindmyllur vórðu settar upp í Húsahaga í septembur 2014, og nú eru ofta dagar, serliga um veturin, har øll elframleiðslan kemur úr vindi og vatni (sev.fo). </p>
<p><em type="bold">Mynd 4. </em>Tørvurin á orku til upphiting er meira enn tvífalt so stórur um veturin, sum um summarið. Hetta samsvarar væl við elframleiðslu úr vindi og vatni. </p>
<p><em type="bold">Mynd 5. </em>Vindmátingar ymsastaðir í Føroyum vísa, at meðal vindferðin í 50m hædd er um 10 m/s. Føroyar eru sostatt millum heimsins bestu støð til orkuframleiðslu úr vindi. </p>
<p><em type="bold">Mynd 6. </em>Vindorka og vatnorka kunnu samansjóðast til eina orkuskipan. Á henda hátt kann avlops vind orka goymast sum vatn orka í høgt liggjandi vatn goymslum. </p>
<p><em type="bold">Mynd 7. </em>Omanfyri Vestmanna eru fleiri vatngoymslur í ymiskari hædd, sum í dag verða nýttar til elframleiðslu. Hesar kunnu víðkast og brúkast at goyma vatn, sum verður pumpað upp við vindorku.29 &gt; FRØÐI 2/2016 </p>
<p xml:lang="deu">FRØÐI 2/2016 &gt; 28</p>
<p xml:lang="vep">PARTUR 5</p>
<p xml:lang="nno">GREINARØÐ Í 6 PØRTUM: STEINRENNINGAR OG AÐRIR DÝRGRIPIR AV LANDGRUNNINUM</p>
<p><em type="bold">Søgur um grót </em>av havsins botni Hvat hevur ein blandað grótrúgva, ein steinrunnin skeljafiskur, tveir leirsteinar og tvey kúluskapað samdriv til felags? Jú, alt hetta er komið upp av havsins botni – okkurt av føroyska landgrunninum, annað undan Bjarnoynni – upp á skipsdekk undir veiðu- og kanningarferðum. </p>
<p><em type="bold">Jens-Kjeld Jensen </em>nolsoy@gmail.com sjálvlærdur náttúru serfrøðingur, Náttúrugripa savnið/Søvn Landsins og heiðursdoktari á Fróðskapar setur Føroya </p>
<p><em type="bold">Uni Árting </em>ua@jf.fo jarðfrøðingur á Jarðfeingi og adjunktur í jarðfrøði á Fróðskaparsetur Føroya </p>
<p>Eins og í seinasta parti <em type="italic">(4, Frøði 1/2016) </em>seta vit sjóneykuna á forna vøkst ur in, ið er varðveittur í føroysku fláarøðini. Seinast hugdu vit at blað- og plantusteinrenningum í Føroyum og av landgrunninum. </p>
<p xml:lang="smn">SØGUR UM GRÓT</p>
<p xml:lang="smn">SØGUR UM GRÓT</p>
<p><em type="bold">Mynd 6. </em>Hjúnini Markus og Turið Sørensen við samdrivinum, sum Markus fekk í trolið eystan fyri Bjarnoynna í 1976.31 &gt; FRØÐI 2/2016 </p>
<p xml:lang="smn">SØGUR UM GRÓT</p>
<p>Vit seta í hesari greinini sjóneykuna á fýra ymisk dømi um grót av havsins botni. Í flestu førum eru fólk komin til okkara við lutunum, men í nøkrum førum eru lutirnir komnir frá vísindaligum kann ingar ferðum eisini.</p>
<p><em type="bold">Ísborið grót frá landgrunninum </em></p>
<p>Tá ið stór ísfjøll bróta seg leys frá jøklum, taka tey á síni ferð oman gjøgnum dalar og líðir nógv tilfar við sær, bæði grót, eyr og annað leyst legugrýti. Tað mesta av hesum tilfari verður skumpað framman fyri jøkulin og sett av sum ein morena. Nakað av hesum tilfari gerst fast og verður partur av sokklinum á jøkl inum. Tá ið hesi ísfjøll síðani fara um hav við streymi, bráðnar burturav, og til farið, ið var vorðið fast í ísinum, loysnar og søkkur á botn. Vit kalla tað botn grót – á enskum verður hetta nevnt <em type="italic">drop-stones </em>. </p>
<p>Av føroyska land grunn-inum, har trol og annar fiski-reiðskapur javnan grópa á havsins botni, koma stundum nakað av gróti og smásteinum upp á skips-dekkið. Myndarøðin niðanfyri tekur støði í árins kanningum, sum <em type="italic">Magnus </em></p>
<p><em type="italic">Heinason </em>hevur gjørt í sambandi við oljuleiting í Hetlands rennuni. Burtur úr tí fjølbroyttu grótrúgvuni, ið kom upp av botni, eru her úrvaldir nakrir steinar. </p>
<p>Í grein hjá Waagstein og Rasmussen frá 1975 við gera rithøvundarnir botnhál av landgrunninum við skipinum <em type="italic">Jens Christian Svabo </em>. Teir býta fjølbroytta grótið, ið teir fáa á dekkið, í fýra høvuðsbólkar: 1) basalt, 2) royðugrót og kálklegugrót, 3) annað legugrót og 4) ymiskt djúpgrót og umskapað grót. Í hesari greinini hyggja vit at royndum, tiknar í sambandi við árinskanningar av oljuleiting. </p>
<p>Á mynd 1 a) líkjast flest allir steinarnir, men á mynd 2b, sum er av somu steinum, venda steinarnir øðrvísi, soleiðis at innari parturin sæst. Hetta er gjørt fyri at vísa, hvussu eins alt grótið sær út uttan. Tað legst nevniliga ein tunn (umleið 0,1mm) so -kallað Fe-Mn skorpa uttan á alt grót. Skorpan ger, at tað er ógjørligt at siga, hvat grótslag, talan er um, um vit ikki bróta steinarnar.</p>
<p>Á mynd 2 (a, b og c) síggjast trý ymisk dømi av gróti av land grunninum, sum vit ikki kenna frá føroysku fláa røðini, eiheldur frá nøkrum av bankunum kring Føroyar. Her er talan um ein reydligan granitt (2a), ein biotitt-shist (2b) og ein reyðan kvartssandstein (2c). Hetta er alt grót, sum er borið inn á land grunnin við ísfjøllum og síðani sokkið niður á botn.</p>
<p><em type="bold">Mynd 1. </em>Grót og smásteinar frá botnkanningum úr Hetlandsrennuni, sum <em type="italic">Magnus Heinason </em>hevur gjørt í sambandi við árinskanningar. Báðar myndirnar eru av sama gróti og vísa ymisku útsjóndina uttan og innan í grótinum. </p>
<p><em type="bold">Mynd 2. </em>Her síggjast nakrir av steinunum frá mynd 1. Á øllum hesum sæst eitt tunt, umleið 0,1mm tjúkt, døkt lag uttaná. Hetta er ein sokallað Fe-Mn skorpa, ið setist á grótið, tá tað liggur í sjónum. a) granitt, b) biotitt gneis, c) reyður, fínkornutur sandsteinur.ab </p>
<p xml:lang="deu">FRØÐI 2/2016 &gt; 30</p>
<p xml:lang="smn">SØGUR UM GRÓT c33 &gt; FRØÐI 2/2016</p>
<p xml:lang="deu">FRØÐI 2/2016 &gt; 32</p>
<p xml:lang="smn">SØGUR UM GRÓT</p>
<p xml:lang="smn">SØGUR UM GRÓT</p>
<p><em type="bold">Steinrunnin skeljafiskurúr Barentshavinum </em>Í 1983 var Anfinn Stenberg við norska trolaranum <em type="italic">Nessfjord </em>í norðara parti av Barentshavinum. Í ein-um av hálunum fingu teir ein steinrunnan skelja fisk (mynd 10). Anfinnur tók steinrenningina við til lands og læt Náttúrugripasavninum hana í 2003. Í 2014 fingu undirritaðu steinrenningina í hendi og hava síðani víst fleiri serfrøðingum stein renn ing ina, uttan at hava endaliga staðfest slag og aldur. Men tá steinrenningarfrøðingurin Dr. Simon Schneider í Cambridge fekk hana, kundi hann stað festa, at talan var um skeljafiskin <em type="italic">Inoceramus anglicus. </em>Hetta slagið skrivar Woods um í 1911 og ásetur ein aldur, ið eitur Mið-Seint Albian, ið svarar til um leið 113 til 100,5 milliónir ár.nú jarn ríku steinsløgini goetitt og hematitt. Hesi hava eina størri evnistyngd enn kalsitt, og tí kunnu sam drivini gerast sera tung. </p>
<p>Á mynd 3-5 síggjast tvey dømi um samdriv, sum stava frá botnkanningum undan Føroyum. Kúluskapaða samdrivið á mynd 3 er nærum 30 cm í tvør mát. Sum tað sæst á mynd 4, hevur samdrivið vaksið sammmiðjað (en. <em type="italic">concentric </em>) út frá einum meira massivum kjarna (mynd 5). </p>
<p>Í 1976 fekk Markus Sørensen hetta samdrivið í trolið á Gardabankanum eystan fyri Bjarnoynna. Samdrivið er eggskapað (mynd 6-7) og vigar heili 4 kg, og støddin er 23,7 x 12,5 cm. Eins og omanfyri nevnda samdriv er hetta eisini úr kálksteini, men helst er nakað skift út við jarnrík steinsløg, eitt nú goetitt (FeO(OH)).</p>
<p><em type="bold">Legugrót av føroyska landgrunninumog við Bjarnoynna </em>Grótstykkini á mynd 8 og 9 líkjast sera nógv. Í báðum førum er talan um myrkan, fínt lagdeildan, kálkríkan leirstein, sum er komin upp á skipsdekk. Munurin er tó, at tann eini steinurin (mynd 8) er funnin millum Nólsoyarbanka og Sandoyarbanka á skeljaveiðu, og hin (mynd 9) við Bjarnoynna, somu leiðis á skeljaveiðu. Hetta slag av gróti er sera van ligt, men kenna vit tað ikki frá tí føroysku fláarøðini. Sostatt er nokk mest sannlíka søgan, at hetta grótið frá føroyska landgrunninum er komið sum ísborið grót. </p>
<p><em type="bold">Kúluskapað samdriv av landgrunninum </em>Niðanfyri síggjast tvey dømi um sokallað samdriv, ella konkretiónir (en. <em type="italic">concretion </em>). Eitt samdriv er harður, samantrýstur massi, ið er gjørdur við úr skiljing av mineral-sementi millum smáar grótbitlar í legugrýti og jørðildi. Samdriv eru ofta kúlu skapað ella eggrund, hava ein sammiðjaðan tekstur og verða til í jørðildinum, áðrenn tað heilt er vorðið til legugrót. Flestu samdrivini eru úr kálk steini, kalsitti (CaCO3), og tað er galdandi fyri samd rivini, ið vit hava við í hesi greinini. Hetta kann lætt staðfestast við at stoyta eina tynta HCl sýru á og vita, um grótið rýkur. Onnur steinsløg kunnu tó eisini vera partur av samdrivinum, eitt </p>
<p><em type="bold">Mynd 3. </em>Her sæst kúluskapað samdriv (en. <em type="italic">concretion </em>) frá botnháli. Hendan kúlan er av føroyska landgrunninum. </p>
<p><em type="bold">Mynd 4. </em>Her sæst nærmynd av skorpuni. Sjónliga sammiðjaða lagdeilingin á ytra partinum kemst av áhaldandi úrskiljing ella vøkstri í samdrivinum. </p>
<p><em type="bold">Mynd 5. </em>Her sæst sami steinur, skorin slættur. Tann sjónliga lagdeilingin á ytru skorpuni er ikki eins sjónlig í tí massiva partinum av kjarnanum. </p>
<p><em type="bold">Mynd 7. </em>Eggrunt samdriv við rivum. Hetta samdrivið, ið vigar umleið 4 kg, er frá Markusi Sørensen. </p>
<p><em type="bold">Mynd 8. </em>Hesin steinurin, Latin av Poul Johannes Simonsen, er komin á skipsdekk á skeljaveiðu millum Nólsoyarbanka og Sandoyarbanka. </p>
<p><em type="bold">Mynd 9. </em>Hesin steinurin er komin á dekkið á skeljaveiðu við Bjarnoynna. Latið hevur Poul Johannes Simonsen. </p>
<p><em type="bold">Mynd 10. </em>Her sæst 18,6 cm stóri skeljafiskurin, <em type="italic">Inoceramus anglicus </em>, sum Annfinn Stenberg fekk í trolið við Svalbard í 1983. </p>
<p xml:lang="nno">Tilvísingar: Waagstein, R. og Rasmussen, J., 1975. Glacial Erratics from the Sea Floor</p>
<p xml:lang="eng"><em type="italic">South-East of the Faeroe Islands and the Limit of Glaciation. </em>35 &gt; FRØÐI 2/2016 </p>
<p xml:lang="sme">STAÐARNØVN KELDA TIL TRÚGV FORFEDRA OKKARA</p>
<p xml:lang="sme">STAÐARNØVN KELDA TIL TRÚGV FORFEDRA OKKARA</p>
<p>Staðarnøvn eru ein kelda, sum kann sigur okkum frá gudstrúnni hjá fyrstu búsetufólkunum í Føroyum. Staðarnøvnini Hov, Hørg og Ve- bera boð um, at á hesum plássum hava verið heiðin offurstøð. Norski fornfrøðingurin Preben Rønne sigur stutt um hesi trý staðarnøvnini:</p>
<p>Býlingurin „Hørg“ í Sumba verður ikki umrøddur í Føroyingasøgu, men eyðsæð er, at navnið er avleiðsla frá norrøna „Hǫrgr“ sum var offurstað í heidnari tíð. Yvirhøvur kann sigast, at offurstøðini í norrønu gudatrúnni hava havt heilt annan dám yvir sær enn tær kristnu kirkjurnar. Tey hava sum oftast verið uttandura, lítið hátíðarlig, meiri at líkna við eitt húsaltar. Tey hava ligið á einum serliga vígdum plássi, einum sonevndum „ve“ ella við eina keldu, við eitt heilagt træ, vatn ella eitt serstakt stað í náttúruni.</p>
<p><em type="bold">Velbastaður </em>Meðan eingin ivi man vera um, at Hov og Hørg hava tilknýti til forn offurstøð, er bygdarnavnið „Velbastaður“ eitt sindur meira ivasamt, men Karl Gustav Ljunggren (1906-67), svenskur málfrøðingur við serligum áhuga fyri staðarnavnagransking, hevur tulkað navnið sum „vébólstaðr“, altso ein offur staður. Tað er ein áhugaverdur tulkingar møguleiki, men vit hava ongar keldur ella fornleivdir, sum styrkja hesa giting. Ljunggren vísir á, at Tórshavn – havnin hjá Tóri - hevur ligið nær við offurstaðið. Hann vísir eisini á, at tað var vanligt at leggja eina kristna kirkju nær við eitt heiðið offurstað, og her hava vit Kirkjubø (norr. –bær, merkir garður ella bygd), sum týðiliga í navninum sigur, at kirkja hevur verið knýtt at garðinum, sum har hevur ligið. </p>
<p><em type="bold">Vár í Ólavsstovu </em>Vario@setur.fo adjunktur í móð ur máls náms frøði á Fróðskaparsetri Føroya – Námsvísindadeildini </p>
<p xml:lang="dan">FRØÐI 1/2016 &gt; 34 <em type="italic">„En horg er et hedensk offersted - eller alter - bygget af sten. Et hov er navnet for en træbygget helligdom, og ve er ordet for helligdommen som helhed.“ </em></p>
<p>Bygdarnavnið Hov, býlingurin Hørg og bygdin Velba staður eru staðarnøvn, sum í hvussu -í tveimum teimum fyrstu førunum kunnu knýtast at forn um offurstøðum. Eingin útgrevstur á hesum støðum gevur okkum nakrar ábendingar um, hvussu hesi offurstøð hava sæð út, men flestu gransk arar vilja vera við, at vit hava ikki havt tempul í nútíðar týdningi og tí kunnu ítøkiliga leivdir verða truplar at finna. Hildið verður, at Hov kann bæði vera ein vanligur garður og eitt gudahov. Talan kann hava verið um ein garð, har offurgerðin er farin fram. Í Føroyingasøgu verður greitt frá, at høvding urin Havgrímur býr í Hovi, og at hann var mikil blót maður. Sagt verður, at eitt heystið, tá ið Havgrímur, Einar Suðuroyingur og Eldjarn Kambhóttur sótu við offureldin, fóru teir at meta um menn. Lagt verður afturat, at tá vóru allar Føroyar heidnar. Vit vita sjálvsagt, at kelduvirðið í Føroyingasøgu er ivasamt, men henda upplýsing, at teir sita við offureldin, bendir greitt á, at Hov og offurstaður verða knýtt at hvør øðrum. Um so hevur veruliga verið, er keldu kritiskt verri at siga við fullari vissu, men staðar navnið sum kelda gevur greiðar ábendingar tann vegin.</p>
<p>Trælanípan</p>
<p>Trælavatn</p>
<p>Hørg er heiðið offurstað – ella altar – bygt av steini. Hov er navnið á halgidómi bygdum úr træ, og ve er felagsheiti fyri allan halgidómin. <em type="italic">„Trælanípan og </em></p>
<p><em type="italic">Trælavatn kunnu geva ábending um menniskjaoffur“ </em></p>
<p><em type="bold">Staðarnøvn </em>kelda til trúgv forfedra okkara37 &gt; FRØÐI 2/2016 </p>
<p xml:lang="deu">FRØÐI 2/2016 &gt; 36</p>
<p xml:lang="sme">STAÐARNØVN KELDA TIL TRÚGV FORFEDRA OKKARA</p>
<p xml:lang="sme">STAÐARNØVN KELDA TIL TRÚGV FORFEDRA OKKARA</p>
<p>Idn Fadlan og gravarsiðir (set hetta seinasta brotið í rammu ella við littum botni)</p>
<p>Ein arabiskur embætismaður, Ibn Fadlan, sum fyrst í 10 øld møtti svenskum víkingum í Russlandi, sigur frá gravarsiði teirra, at tá ið ein høvdingi doyr, verða trælir og tænastufólk hansara spurd um, hvør teirra vil doyggja við honum. Hann sigur, at tey kunnu ikki angra hesa avgerð og í tí førinum, sum hann sigur frá, beyð ein trælkvinna seg fram. Hann sigur, at hon fekk góða viðferð ta tíðina, tá ið jarðar ferðin varð fyrireikað, hon varð tváað um føtur nar av tveimum øðrum trælkonum, sum høvdu til uppgáva at hava eyguni við henni. Sjálv gekk hon kring tjaldleguna í einum rúsi og var glað.</p>
<p>Eisini sigur Fadlan, at jarðarferðardagin varð skipið hjá høvdinginum tikið upp á land, og tað varð gingið kring tað og ymisk orð vórðu søgd. Ein børa varð sett í skipið og klæði og pútur vórðu breidd út á hana av einari konu, sum varð kallað „deyðans eingil“. Hon hevði ábyrgdina av fyri reikingunum.</p>
<p>Tann deyði, sum higartil hevði verið lagdur í eina grøv, varð tikin upp aftur og latin í stásilig klæði, sum vóru seymað til tað sama. Hann varð settur millum púturnar í tjaldið á skipinum saman við einum rúsandi drykki, mati, vælangandi urtum og øllum vápnum sínum. Síðani vórðu ein hundur, tveir hestar, tvær kýr, ein hani og ein høna dripin og løgd í skipið. Kvinnan, sum skuldi doyggja, gekk inn í hvørt tjald í leguni og hevði samlegu við ánaran. Ánararnir søgdu við hana, at hon skuldi heilsa harra sínum og siga, at teir gjørdu tað honum til æru.</p>
<p>Síðani framdi hon ymisk onnur ritual, m.a. varð hon tríggjar ferðir lyft upp um eitthvørt, sum minti um ein durastav, sum skuldi ímynda, at hon sá inn í heimin hinumegin. Fyrstu ferð segði hon, at hon sá faðir og móður, aðru ferð, at hon sá øll síni deyðu skyldfólk sita saman, og triðju ferð segði hon, at hon sá harra sín sita í paradísinum, og at paradísið var vakurt og grønt og saman við honum vóru menn og unglingar. Hon segði, at hann rópti á seg og bað um at sleppa til hansara.</p>
<p>Síðani varð hon førd á skipið, skreytprýðið varð tikið av henni og latið teimum báðum gentunum, sum høvdu ansað henni. Hon fekk tvinnar drykkir at drekka, sang og „deyðans eingil“ hevði trupult við at fáa hana inn í tjaldið, har tann deyði lá, men við tvingsli eydnaðist tað. Seks mans fylgdu við inn í tjaldið og høvdu samlegu við hana og síðani varð hon dripin. Sagt verður eisini í frásøgnini, at trummu sláttur ljóðar, meðan trælkvinnan varð dripin fyri at aðrar gentur ikki skuldu gerast bangnar av skríggjum hennara.</p>
<p>Í frásøgnini eru annars greiðar ábendingar um, at tann gudur, sum talan er um, er Óðin. Menniskja offur til Óðins og sjálvoffur Óðins í frásøgum, guda søgum og fornfrøðiligum fundum eru tekin um, at tað hevur verið kent at ofra menniskju, og frá søga Ibn Fadlans gevur greiðar ábendingar um, at ikki hevur verið ókent at ofra trælir.</p>
<p>Somuleiðis síggja vit í frásøgnini dualistisku fatanina, at deyði tryggjar lív og at offur treytar uppreisn. Í hvønn mun Trælanípan og Trælavatn hava verið offurstøð av slíkum slagi, er ógjørligt at siga við nakrari vissu, men nøvnini og forna siðvenjan lata upp fyri møguleikanum.</p>
<p><em type="bold">Trælanípan og Trælavatn </em>Staðarnøvn, sum ikki sjálvsagt kunnu knýtast at einum heidnum kulti, eru „Trælanípan“ og „Trælavatn“. Trælanípan er í Vágum, og søgnin sigur, at her vórðu trælir stoyttir oman, trælir, sum antin høvdu framt onkra brotsgerð ella sum vegna sjúku ella elli eingin dugur var í longur. Í „Sær er siður á landi“ sigur Rasmus Rasmussen frá, tá ið hann sum smádrongur var á fjalli í Nýpuni saman við bóndanum á Ryggi, Hans Kristoffuri Joensen, at hann hevði sagt sær frá um Trælanípuna: [...] at har stoyttu teir fyrr í tíðini teim gomlu trælunum oman, tá teir ikki nyttaðu til arbeiðis longur, mær var ikki heilt greitt, um hesir trælir vóru fólk sum vit ella ikki, men alt tað teir vóru livandi, mátti tað vera ræðuligt at vera stoyttur oman av hægstu nípuni, har bergið var so bratt, at tað hekk útyvir. Hetta loypti slíkan óhugnað á meg, at eg misti nógv av stuttleikanum at síggja ærnar við smálombunum fara spelandi oman við bakkatromini, meðan lundarnir stundum sóust flúgva upp fyri eggjartromina við <em type="italic">Líspitutorvu </em>. </p>
<p>Rasmus Rasmussen lýsir her tann ræðuleika, hann sum smádrongur sær fyri sær, tá ið trælirnir verða tveittir út av Nýpuni. Í søguni eru tað trælir, ið ikki longur nyttaðu sum arbeiðsmegi, men hesir trælir kunnu væl hava verið offur til gudarnar og Nípan sostatt verið offurstaðið. Í Eysturoynni hava vit „Trælavatn“, sum eisini kann hugsast at hava fingið navnið, tí at trælir hava verið druknaðir har. Eisini hetta kann hava verið ein liður í eini offurgerð til gudarnar. Sigfríður Joensen skrivaði í Dimma-lætting 24. okt. 1998 grein um Trónd í Gøtu og í einum broti umrøðir hann Trælavatn. Undir yvirskriftini „Trælavatn – drepandi vatnið?“ hugleiðir hann um, hvørjir møguleikar eru fyri navnagávuni av vatninum. Hann vísir á, at ongar sagnir eru knýttar at vatninum, men at hildið verður, at gamlir trælir vóru druknaðir har, víðari vísir hann á, at skamt frá Trælavatni eru Valaknúkar, har teir fýra floksmenninir vórðu omanstoyttir og at skamt haðani, millum Fjarða, er Stevnuválur, har Ormur bóndi á Skála varð tikin av døgum. Eftir nevndu staðarnøvnum at døma kann hugsast, at í hesum økinum eru mannadráp farin fram, og tí kann Trælavatn væl hava verið eitt offurstað, har trælir hava verið ofraðir, tí sum Sigfríður eisini er inni á í somu grein, liggur Varmakelda í økinum, og hann heldur, at hon væl kann hava verið eitt offurstað í samsvari við tað, sum var fornur siður, at leggja offurstøð við t.d. heilsubótarkeldur.</p>
<p><em type="bold">Ring ár vórðu kongar ofraðir </em>Enski religiónssøgumaðurin, Turville-Petre, sigur um menniskjaoffur m.a. soleiðis: </p>
<p>Offur kundu verða kastað oman av bergi [...] brotsmenn vóru sjálvsagt nýttir sum offur, men tað merkir ikki, at deyðarevsing upprunaliga var ein offur gerð. Tað kann hugsast, at brotsmenn og teir verstu menninir heldur enn kongar og goðar vórðu nýttir sum offur seinni í tíðini, tá týdningurin av offur gerðini var viknaður.</p>
<p>Sum Turville-Petre vísir á, kunnu trælir hava verið ofraðir í staðin fyri kongar og goðar. Ikki var ókent, at tá ið hungur og ring ár hóttu fólkið, vórðu kongar ofraðir. Í Ynglingasøgu varð kongurin ofraður fyri at bjarga fólki úr vanda og Saxo hevur eina frásøgu, har norski kongurin, Vikar, verður ofraður til Óðin. Í eddakvæðinum Hávamál ofrar Óðin seg sjálvan til sín sjálvs, eitt sonevnt sjálvoffur, og menn iskja offur hava ikki verið ókend, hóast vit einki kenna til tann siðin í Føroyum. Trælanípan og Trælavatn kundu givið eina ábending um menniskja offur, og at ikki hevur verið ókent at taka lívið av fólki, sum hava verið lægri í metum í sam felagnum. Eyðvitað hava arbeiðsfør fólk í besta aldri verið ov virðismikil fyri arbeiðsfelagsskapin, og tí hava tey ikki verið tey fyrstu, sum hava verið ofrað, um ikki tey høvdu brotið tær reglur og siðvenjur, sum vóru galdandi í samfelagnum, men óarbeiðsførir trælir hava kanska fingið eitt sindur av tign við at lata seg ofra til gudarnar. Ikki var ókent, at trælir sjálvbodnir bjóðaðu seg fram sum offur til gudarnar.</p>
<p xml:lang="ron">Offurritual</p>
<p>Kelduávísing og víðari lestur:</p>
<p xml:lang="isl"><em type="italic">Ljunggren, Karl Gustav. 1957: Färöernas gamla kultcentrum. Í Arkiv 72. </em></p>
<p xml:lang="eng"><em type="italic">Frye, Richard N. 2005: Ibn Fadlan’s Journey to Russia. </em></p>
<p xml:lang="isl"><em type="italic">Princeton: Markus Wiener Publishers. </em></p>
<p><em type="italic">Mikkelsen, Jonhard &amp; Petersen, Anker Eli. 1993: Hugin&amp;Minnið. </em></p>
<p><em type="italic">Tórshavn: Føroya Skúlabókagrunnur. </em></p>
<p><em type="italic">Ólavsstovu, Vár í. 1992: Drunnurin – uppruni og nýtsla. Í: Varðin. </em></p>
<p xml:lang="isl"><em type="italic">Rasmussen, Rasmus. 1985 (1949): Sær er siður á landi. Bókagarður. </em></p>
<p xml:lang="eng"><em type="italic">Turville-Petre, E.O.G. 1965: Myth and Religion of the North. </em></p>
<p xml:lang="vep"><em type="italic">London: Weidenfeld and Nicolson. </em></p>
<p>Av netinum:</p>
<p><em type="italic">Rønne, Preben. Um hørg, hov og ve-: www.transpersonlig.no/ranheim.pdf(tikið niður 6.11.2016). </em></p>
<p><em type="italic">Viðgerð av frásøgum Ibn Fadlans: www.library.cornell.edu/colldev/mideast/montgo1.pdf (tikið niður 16.11.2016). </em></p>
<p><em type="italic">Joensen, Sigfríður. Grein í Dimmalætting 24.okt. 1998 um Trónd í Gøtu í søgu og søgn </em></p>
<p>Endurskapan av Hørg á Bork Vikingehavn (2009). Her er ein hørg til offur staðsett undir opnum himli umgird av gudastandmyndum innan fyri eina girðing.39 &gt; FRØÐI 2/2016</p>
<p xml:lang="deu">FRØÐI 2/2016 &gt; 38</p>
<p xml:lang="sme">STAÐARNØVN KELDA TIL TRÚGV FORFEDRA OKKARA</p>
<p xml:lang="sme">STAÐARNØVN KELDA TIL TRÚGV FORFEDRA OKKARA</p>
<p>Jarðarferðardagin varð skipið hjá høvdinginum tikið upp á land, og tað varð gingið kring tað og ymisk orð vórðu søgd. Ein børa varð sett í skipið og klæði og pútur vórðu breidd út á hana av einari konu, sum varð kallað „deyðans eingil". Hon hevði ábyrgdina av fyrireikingunum.</p>
<p>FRÁ 1993 TIL 2015</p>
<p xml:lang="deu"><em type="bold">ØLL FRØÐI </em></p>
<p xml:lang="isl">ERU NÚ Á</p>
<p xml:lang="kal"><em type="bold">NETINUM </em>www.frodskaparfelag.fo </p>
</body></document>
