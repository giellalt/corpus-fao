<document xml:lang="fao" id="no_id"><header><title/><genre code="science"/><author><unknown/></author><year>2002</year><wordcount>8198</wordcount><conversion_status type="standard"/><availability><license type="standard"/></availability><multilingual/><origFileName>frodi-2002-nummar-2.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nno">F R Ø Ð I</p>
<p xml:lang="isl">F R Ø <em type="bold">2/2002kr. 48,008 árg.2/2002 </em></p>
<p>Eitt sindur um stórtara í Føroyum</p>
<p>Um átakið ’Fleiri kvinnur á ting’.</p>
<p xml:lang="isl">At kanna kyn og aldur á haru</p>
<p>Lívið á havbotninum kring</p>
<p>Føroyar í vísindaligum brennidepli</p>
<p>Eitt sindur um stórtara í Før</p>
<p>Um átakið ’Fleiri kvinnur á ting’.</p>
<p xml:lang="isl">At kanna kyn og aldur á haru</p>
<p>Lívið á havbotninum kring</p>
<p>Føroyar í vísindaligum br</p>
<p xml:lang="isl"><em type="bold">KIRKJUBØSTÓLARNIR </em>heimafturkomnir </p>
<p xml:lang="vep"><em type="bold">KIRKJUBØSTÓLARNIR </em></p>
<p xml:lang="vep">Símun V. Arge</p>
<p>Fornfrøðingur</p>
<p xml:lang="nob">Sámal T. F. Johansen</p>
<p xml:lang="isl">Søgu- og landafrøðingur</p>
<p xml:lang="fin">Anna Maria Fosaa</p>
<p>Plantufrøðingur</p>
<p xml:lang="est">Marjun Arge</p>
<p>Simonsen (Ábyrgd)</p>
<p xml:lang="nob">Lis Mortensen</p>
<p xml:lang="nob">Hans Joensen</p>
<p xml:lang="est"><em type="bold">RITSTJÓRN </em></p>
<p xml:lang="hbs"><em type="bold">RITUMBOÐSRÁÐ </em></p>
<p><em type="bold">FØROYA FRÓÐSKAPARFELAG GEVUR FRØÐI ÚT© Føroya Fróðskaparfelag og høvundarnir. Frøði er alment vísindablað, sum kemur út tvær ferðir árliga. </em></p>
<p><em type="bold">Haldaragjald er kr. 84,- árliga. </em></p>
<p xml:lang="nob"><em type="bold">Upplag 1300 ISSN 1395-0045 </em></p>
<p><em type="bold">Loyvt er at endurgeva úr Frøði, um víst verður til heimildina. Verða heilar greinir endurgivnar, má avtala gerast. </em></p>
<p xml:lang="isl"><em type="bold">Innihald </em></p>
<p xml:lang="isl"><em type="bold">Ritstjórnargrein </em>1/2002 </p>
<p>Sambært halgisøguni frá 9. øld stevndi írski abbatin Brendanus, sum doyði í 577, norður í hav at finna paradísið. Hann gjørdist tí halgimenni sjómanna, og hann varð serliga dyrkaður í Niðurlondum í seinmiðøld. Víkin Brandansvík í Kirkjubø hevur navn eftir sankta Brandani. Skurðmynd av tí heilaga <em type="italic">sankta Brandani </em>er á einum av pultavangunum, ið hava staðið í fyrstu dómkirkju Føroya. Á runda toppstykkinum á vanganum er skorin mynd av Ólavi hinum heilaga á trúnuni. Stóla- og pultavangarnir komu aftur til landið í summar eftir avtalu við Nationalmuseet og eru nú at síggja sum serframsýning í Brekkutúni saman við øðrum halgilutum og siðsøguligum lutum, ið vóru við í avhendingini. Hesin áhugaverdi pultavangi sæst á permuni. </p>
<p>Hjá teimum, ið leita eftir upplýsingum í gomlum prent-aðum heimildum, ber nú til at sita heima við hús og við alnetinum leita í talgilda útnorðurbókasavninum, ið nýliga er stovnað. Arnbjørn Ó. Dalsgarð, bókavørður, greiðir okkum frá, hvussu farast skal fram.</p>
<p>Nú eru dagarnir stuttir, men hann, ið dámar at ganga túrniðri í fjøruni, hevur varnast, at í sjóvarmálanum stundum sæst ein litaleikur av ymsum tarasløgum, og á fjøru breddar á taratonglum. Við at lesa greinina <em type="italic">Eitt sindur um stórtara í Føroyum </em>eftir Ruth Nielsen fær ein nógvar upplýsingar um vanligastu tarasløgini í Føroyum. Harumframt greiðir Ole S. Tendal frá í grein síni <em type="italic">Lívið á havbotninum kring Føroyar í vísindaligum brennidepli </em>um allar tær rannsóknir, ið hava verið gjørdar av djóralívinum á føroyska landgrunninum. </p>
<p>Í 1855 varð hara á fyrsta sinnið flutt til Føroya. Hara ernú í 11 oyggjum, og stórur áhugi er sum kunnigt fyri at veiða haru. Náttúrugripasavnið hevur á hvørjum ári síðan 1976 savnað inn tilfar um veiddar harur. Dorete Bloch, Bjarni Mikkelsen og Pehr H. Enckell, lívfrøðingar, greiða í grein frá, hvussu ein kannar kyn og aldur á haru.</p>
<p>Mong eru tey, ið ganga í fjøllunum um summarið ogkanska finna okkurt áhugavert. Sigga Rasmussen, plantufrøðingur, svarar spurningi um sjáldsama blómu. Hetta og nógv annað áhugavert er at lesa í Frøði hesa ferð. Nevnast skal, at øll er vælkomin at senda inn viðmerkingar, spurningar ella hugskot til ritstjórnina.</p>
<p xml:lang="isl"><em type="italic">Góðan lesihug! </em><em type="bold">41112202226283233 </em></p>
<p>Eitt sindur um stórtara í Føroyum Ruth Nielsen, lívfrøðingur</p>
<p>Gulvongur og Kveistursmølur Jens-Kjeld Jensen, skordýragranskari</p>
<p>Átakið hjá Javnstøðunevndini ‘Fleiri kvinnur á ting’ Annika Wardum Joensen, cand. negot.</p>
<p>Føroya Fornminnissavn 50 ár</p>
<p>At kanna kyn og aldur á haru Dorete Bloch og Bjarni Mikkelsen, Pehr H. Enckell, lívfrøðingar</p>
<p>Hvat er ein fylt blóma? Sigga Rasmussen, plantufrøðingur</p>
<p>Lívið á havbotninum kring Føroyar í vísindaligum brennidepli Ole Secher Tendal, lívfrøðingur</p>
<p xml:lang="isl">Hús at eygleiða bjargafugl í sett upp úti í Skúvoy Bergur Olsen, fuglafrøðingur</p>
<p>Nýtt útnorðurbókasavn á alnetinum Arnbjørn Ó. Dalsgarð, bókavørður</p>
<p xml:lang="nno">Elin S. Jacobsen</p>
<p>Søgufrøðingur</p>
<p xml:lang="nob">Eilif Gaard</p>
<p>Havlívfrøðingur</p>
<p>Óluva Niclasen</p>
<p>Matvøruverkfrøðingur</p>
<p>Martin Næs</p>
<p>Bókavørður</p>
<p xml:lang="isl">Gunnar Bjarnason</p>
<p>Búnaðarfrøðingur</p>
<p xml:lang="deu"><em type="bold">AVGREIÐSLA </em></p>
<p><em type="bold">Jarðfrøðisavnið </em></p>
<p xml:lang="isl"><em type="bold">Brekkutún 1 </em></p>
<p xml:lang="pol"><em type="bold">Postsmoga 3169 </em></p>
<p><em type="bold">FO-110 Tórshavn </em></p>
<p><em type="bold">Tlf. 357000teldupostur:frodi@jfs.fo </em></p>
<p xml:lang="est"><em type="bold">RITSTUÐLAR </em></p>
<p xml:lang="isl"><em type="bold">Fiskirannsóknarstovan </em></p>
<p><em type="bold">Fróðskaparsetur Føroya </em></p>
<p><em type="bold">Føroya Forminnissavn </em></p>
<p><em type="bold">Føroya Landsbókasavn </em></p>
<p><em type="bold">Føroya Landsskjalasavn </em></p>
<p><em type="bold">Føroya Náttúrugripasavn </em></p>
<p><em type="bold">Heilsufrøðiliga Starvsstovan </em></p>
<p><em type="bold">Jarðfrøðisavnið </em></p>
<p><em type="bold">NÝGGIR HALDARAR kunnu tekna seg hjá avgreiðsluni. </em></p>
<p><em type="bold">ELDRI ÚTGÁVUR AV FRØÐI fáast við at venda sær til avgreiðsluna. </em></p>
<p><em type="bold">GREINIR TIL BLAÐIÐ Almennar, vísindarligar greinir kunnu sendast ritstjórnini. Skrivlig høvundsleiðbeining fæst frá avgreiðsluni. </em></p>
<p><em type="bold">LÝSINGAR TIL FRØÐI Er áhugi fyri at lýsa í blaðnum, setið tykkum tá í samband við ritstjórnina, telefon 315302 fjarsemil 322074 teldupostur: frodi@jfs.fo </em></p>
<p xml:lang="isl"><em type="bold">LÝSINGAPRÍSUR Heil síða: </em></p>
<p xml:lang="est"><em type="bold">Kr. 5.000,- </em></p>
<p xml:lang="isl"><em type="bold">Hálv síða: </em></p>
<p xml:lang="est"><em type="bold">Kr. 3.000,- </em></p>
<p><em type="bold">Triðingssíða: </em></p>
<p><em type="bold">Kr. 2.000,-(íroknað meirvirðisgjald) </em></p>
<p xml:lang="deu"><em type="bold">FRØÐILIGUR RÆTTLESTUR: </em></p>
<p><em type="bold">Ritumboðsráðið Arne Nørrevagn, lívfrøðingur, Jan Sørensen, lívfrøðingur, Eyðfinn Magnussen, lívfrøðingur Málslig ráðgeving: Jóhan Hendrik W. Poulsen prof. Týðingar: Marjun A. Simonsen </em></p>
<p><em type="bold">GRAFISK FRAMLEIÐSLA OG PRENT: </em>Dimmalætting <em type="bold">PERMA: </em><em type="italic">Kirkjubøur og stólavangi (Myndirnar eigur Føroya Fornminnissavn) </em></p>
<p xml:lang="isl"><em type="bold">Fornminnissavnið50 ár </em></p>
<p xml:lang="isl"><em type="bold">Nýtt útnorðurbókasavn á alnetinum </em></p>
<p xml:lang="isl"><em type="bold">Hús at eygleiða bjargafugl í sett upp úti í Skúvoy mynd: Marita Gulklett </em></p>
<p xml:lang="isl">Kveistursmølur og gulvongur</p>
<p><em type="bold">Eitt sindur umstórtara í Føroyum </em></p>
<p xml:lang="isl">At kanna kyn og aldur á haru</p>
<p><em type="bold">Um átakið ‘Fleiri kvinnur á ting’ </em></p>
<p type="listitem">Spurningur  til Frøði5</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="vep">4</p>
<p>Niðri í fjøruni sæst, at umframt stóran brúntara eru eisini nógvir ymiskir minni tarar, sum til samans skapa ein litaleik í reyðum,brúnum og grønum. Á fjøru breddar á tonglum á stórum brúntara við flipputum bløðum; tað er ovasti partur av taraskóginum.</p>
<p>Flóð og fjøra og skifti í lufttrýsti hava við sær stórar broytingar í vatnstøðuni fram við landi. Summi tarasløg tola at liggja turr í styttri ella longri tíð. Onnur sløg taka til takkar við ávirkan frá sjónum sum sjóroki ella tað sindri av slavi, ið røkkur longri niðan frá strondini. Tey sløg, sum bert tola at liggja turr í styttri tíð, vaksa niðast við og troka burtur sløg, sum tola at liggja turr í longri tíð, tískil verða hesi sløg otað longri niðanfrá. Av tí at sløgini eru ymiská liti og yvirræði ber lættliga til at síggja, at tararnir vaksa í beltum. Vanliga eru ovast nakrir smáir grøntarar. Í sjóroksbeltinum ráða blágrøntarar, sum er ein tunn svørt og – tá ið vátt er – sera hál skón. Í aldubeltinum eru ymsir reyð-, grøn- og brúntarar. Frá hesum belti er javnt skifti oman í fjøruna, sum stundum er undir og stundum turr. Her ráða stórir brúntarar sum bólatari ( <em type="italic">Ascophyllum nodosum </em>) og bløðrutur skúvtari ( <em type="italic">Fucus vesiculosus </em>) á kyrrustrondum. Í brimi og hørðum streymi eru smáir reyðtarar, sum vaksa sum ein tøtt motta saman við einstøkum brúntarum sum tangi ( <em type="italic">Alaria esculenta </em>) og reipatara ( <em type="italic">Himanthalia elongata </em>). Hesi sløg mugu vera før fyri at krøkja seg fast og mugu hava eitt tætt og dráttrarsterkt leyv. </p>
<p>Á brattari strond, ið liggur opin fyri brimi ogsjóroki, eru í Føroyum skrásettar havalgur upp</p>
<p><em type="bold">Eitt sindur um stórtara í Føroyum </em></p>
<p>Fjøran í Føroyum gevur góð gróðrarlíkindi til nógvan taravøkstur. Verður farið til gongu fram við landi, leggur ein beinanvegin til merkis, at nógvur taravøkstur er niðri við sjóvarmálan. Tarar hava ongar røtur, men krøkja seg fastar í klettar og grót við fínum tøttum kyknutræðrum ella hava góða rótfestu.</p>
<p xml:lang="vep"><em type="bold">RUTH NIELSEN BOTANISK MUSEUM &amp; CENTRALBIBLIOTEK </em></p>
<p><em type="italic">Søl (Palmaria palmata)hava avlong ella næstantríhyrnt bløð, ið vaksa út úrkantinum á eldri bløðum. </em></p>
<p><em type="italic">Longu av íslendingasøgumskilst, at hesin tarin varðhavdur til matna. </em></p>
<p><em type="italic">Tarar úr taraskóginum. A. Andgreindur hártari (Desmarestia viridis). B. Slýblað (Ulva lactuca). C. Vanligt rósurør (Lomentaria clavellosa). D. Tanntari (Odonthalia dentata). E. Fjøðurtari (Ptilota gunneri). F. Langvaksin liðatari (Polysiphonia elongata). G. Kambstari (Plocamium cartilagineum). H. Reyðblað (Phycodrys rubens). I. Brúnslýggj (Ectocarpus siliculosus). J. Fínur liðatari (Polysiphonia stricta). Brúntarar: A, I. Grøntarar: B. Reyðtarar: C, D, E, F, G, H, J. </em>í meira enn 20 m oman fyri sjóvarmálan. Ein lítil reyðtari veksur inni í Kirkjubømúrinum, og tað er til at undrast á. Hann veksur sum eitt plússkent lag í hornum og rivum í teimum niðastu pørtunum av múrinum, sum liggja í skugga. Tíðarbil við sjóroki munnu vera tann einasta sjóvarávirkan, sum røkkur at teimum. </p>
<p><em type="bold">Ljós </em>Undir havskorpuni er eisini ein ávís beltisskipan. Tað kemst fyrst og fremst av tí, at ljósið kámast, tá ið tað ferðast gjøgnum sjógv. Ljósið kámast rættiliga skjótt burtur, um sjógvurin er gruggutur. Tað kann koma av æti, um stórt føðsluinnihald er í sjónum, ella av øðrum smá-bitlum, eitt nú av leirmolum, sum eru skolaðir út frá landi. Júst sum aðrar plantur vaksa algur við ljósorku. Tann nøgd av lívrunnum evnum, sum tararnir byggja upp, minkar so hvørt sum ljósið kámast. Á nógvum sløgum er leyvið tí minst á størstum dýpi. Við dýpdarmarkið er vøksturin ikki størri enn tað, sum tararnir bróta niður við anding og øðrum lívfrøðiligum tilgondum. Í Tróndheimsfirði er dýpdarmarkið 22-30 metrar; funnir eru smáir tarar á 32 metra dýpi við Føroyar. Summi sløg standa seg betur í veikum ljósi enn onnur, so tá ið dýpist, skifta sløgini eisini. </p>
<p>Taraskógirnir eru ein týdningarmikil partur av undirsjóvarvøkstrinum í Føroyum, serstakliga har ið nógv brim er. Stóri tonglatarin ( <em type="italic">Laminaria hyperborea </em>), sum er <span type="quote">“trøini í skóginum”</span>, veksur tætt og kann hava upp í 2,30 m høgar tonglar. Á tonglunum situr ofta tjúkt av øðrum algum og djórum. Á botninum í taraskóginum er sera dimmligt, men eru opnir blettir ímillum tær stóru taraplanturnar, kunnu eisini her vaksa algur og liva djór, ið seta seg á taran. Í taraskóginum eru harumframt smáfiskar og onnur djór. </p>
<p>Tað eru bert kavarar, sum fáa høvi at síggjahenda heim, men hann, ið gongur túr í fjøruni, kann fáa fatan av honum, tá ið tarabrýr eru lagstar upp í uppgangi.<span type="quote">“Føroyatari”</span> ( <em type="italic">Laminaria faeroensis </em>) er eisini partur av undirsjóvarvøkstrinum. Hann veksur á kyrrum sjógvi inni á summum firðum. Tað viðbrekna leyvið er fest í smágrót við tøttum greinum niðast á tí opna stelkinum. Summir granskarar halda, at slagið ikki skilir seg heilt neyvt frá øðrum sløgum. Kanningar í framtíðini mugu lýsa, um hetta er beint, og tær mugu fevna bæði um vakstrarrannsóknir eins og kanningar av arvaeginleikunum. </p>
<p type="listitem">Samleikur millum sløgini bæði uppi á landi og7</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="deu">FRØÐI 2/2002</p>
<p type="listitem">6úti á sjónum hevur stóran týdning fyri vakstrarsamansetingina. Tað kann vera kapping um tað tøku undirstøðuna, um ljósið ella føðslusøltini. Summi djór eta tara, so leyvið kann gerast heilt gjøgnumgatað. Í serførum, sum enn ikki eru kend í Føroyum, kunnu igulker eta allan gróðurin, so at botnurin gerst berur. Tað er kent á norsku vesturstrondini og á íslendskum firðum.</p>
<p><em type="bold">Eftir árstíðum og aldri </em>Gjøgnum árið skiftir vakstrarsamansetingin við størsta lívmegninum (da. <em type="italic">biomasse </em>) í summarhálvárinum. Nógvir av teimum stóru tarunum eru fleiráraplantur. Á bólatara ( <em type="italic">Ascophyllum nodosum </em>) gerst ein búlga ella luftbløðra á greinarendunum hvønn vetur. Talið á búlgum á teirri longstu greinaskipanini sigur frá aldrinum, sum kann vera upp ímóti 20 árum. </p>
<p>Blaðið á tonglatara ( <em type="italic">Laminaria hyperborea </em>)veksur út av nýggjum á hvørjum ári. Vetrarmánaðirnar veksur eitt nýtt blað upp millum tongulin og gamla blaðið, sum slítst heilt burtur. Tonglarnir eru fleiráraðir og kunnu aldursgreinast eftir tvørskurði, har ið eitt vakstrarlag sæst, ið minnir um viðing á trøum. Í Føroyum er funnin 13 ára gamal tonglatari. Hjá nógvum smærri sløgum hendir óivað ein støðug endurnýggjan í stovninum, so sjálvt um sløgini vaksa alt árið, gerast einstøku planturnar bert fáar mánaðir gamlar. Smøl purpurhinna ( <em type="italic">Porphyra linearis </em>) vekstur bert um veturin og sæst í sjóroksbeltinum. Onnur sløg sum t.d. marbendil ella pína ( <em type="italic">Chorda filum </em>) eru bert funnin um summarið. </p>
<p>Nógv sløg eru ymisk til útsjóndar alt eftirvakstrarstaði ella árstíð. Meginpartin av árinum hevur vanligur hártari ( <em type="italic">Desmarestia aculeata </em>) grovar tindutar greinar. Um várið er hesin tari sera vakur við ungum sprotum við fínum brúnum hárum, men tey slítast skjótt av. </p>
<p>Tarar bera ikki blómur, men nørast við yms-um grókornum. Tey flestu sløgini nørast til ávísar árstíðir. Um várið ber til at síggja nakrar serstakar sprotar á bólatara ( <em type="italic">Ascophyllum nodosum </em>), har ið nøringargøgnini gerast. Hesir sprotar, sum detta av í mai-juni, líkjast gulum stikkulsberjum, tá ið teir eru búnir. Summir reyðtarar, sum vaksa á djúpari sjógvi, nørast í vetrarhálvuni. </p>
<p><em type="bold">Tari til matna </em>Í Landsynningsasia og í Japan eta tey nógv ymisk tarasløg. Í Japan nýta tey nógv av reyðtaranum purpurhinnu, sum verður etin turkaður (nori) saman við rísi eitt nú aftur við <span type="quote" xml:lang="smn">“sushi”</span>. Í Føroyum vaksa fleiri sløg av purpurhinnu. Tey flestu eru brúnlig á liti, men tá ið tey eru turkað, verða tey ljósareyð, viólblá ella purpurlitt. Nalvapurpurhinna ( <em type="italic">Porphyra umbilicalis </em>) veksur í aldu- ella sjóroksbeltinum. </p>
<p><em type="italic">Bløðrutur skúvtari (Fucus vesiculosus). </em></p>
<p xml:lang="isl"><em type="italic">Bólatari (Ascophyllum nodosum) við stikkulsberjakendum grókornum í mars. </em></p>
<p><em type="italic">Summir reyðtarar mynda kálk í stelkunum, so teir eru sera harðir, næstan sum steinur. Koralltari (Corallina officinalis), sum her veksur í sjóvarmálanum í einum støðuhyli, hevur upprætt leyv. Hini sløgini í hesum bólki vaksa víða um á steinum ella øðrum tarum; kálkið ger, at teir eru ljósareyðir. </em></p>
<p><em type="italic">Eitt myndabrot av taraskóginum. (Mynd: G. Bruntse). </em></p>
<p xml:lang="isl"><em type="italic">Ymiskir reyð-, brún- og grøntarar í fjøruni í Kaldbak. </em></p>
<p><em type="italic">Vinstrumegin: Lívfrøðingar kanna, hvussu tætt tararnir vaksa í fjøruni. Reyðtarin purpurhinna, sum hevur brúnligan dám, veksur ovast á klettinum aftanfyri. </em></p>
<p><em type="italic">Høgrumegin: BIOFAR-starvsstovan í Kaldbak 1996. Í fjøruni niðanfyri eru bæði pláss við nógvum brimi og kyrrar víkar, so her eru sera ymisligar treytir fyri taravøkstri. Her er eisini eitt lívfrøðiligt margfeldi. </em></p>
<p><em type="italic">Í gjótum liggja nógvtarasløg uppi á turrum á fjøru. Á tonglunum á tonglatara (Laminariahyperborea), sum sæst mittí myndini, vaksa søl (Palmaria palmata). </em></p>
<p>Reyðtarin søl ( <em type="italic">Palmaria palmata </em>) hevur einmildan smakk og kann nýtast til matgerð. Í Íslandi fáast turkað søl í handlum, men tað ber eisini til at henta søl, har tey vaksa niðast í fjøruni og ovast á tonglum. Verða tey skorin smátt eru tey góð at lata út í súpan sum grønmeti, og tey gerast eftir nøkrum minuttum broyskin og leskilig. Í íslendingasøgum verður sagt frá sølum. Tang ( <em type="italic">Alaria esculenta </em>) kann smáskorið kókast við rísi, og tað gevur eitt serstakt litbrigdi. Í gomlum døgum í Føroyum vórðu tang og søl etin í ringum tíðum, tá ið matneyð var. Smáu síðusprotarnir á stelkinum, har ið grókornini gerast, eru bestir og serstakliga, tá ið teir gerast eitt sindur tjúkkir og gulligir. Teir hava ein søtligan smakk, og eru eisini góðir undir tonnina, tá ið ein gongur í fjøruni. </p>
<p>Í teimum stóru verkætlanunum BIOFAR og FARCOS eru gjørdar víðfevndar rannsóknir av sjódjórum og tarum. Í kanningunum hjá BIO-FAR var ætlanin at fáa fullan kunnleika til øll botndjórasløg í sjónum kring Føroyar. BIOFAR 1-verkætlanin kannaði serliga sjódjór á djúpum, og í 1987-1993 vórðu gjørdar innsavningar frá 20 til 2420 metra dýpi. BIO-FAR 2-verkætlanin fataði um grynri sjógv, og tarar vóru partur í kanningini. Tararnir, ið vórðu savnaðir, eru nú rannsakaðir, og úrslitið er prentað sum eitt yvirlit í Fróðskaparritum 49. bók 2001. Fyri hvørt einstakt slag eru viðmerkingar, sum upplýsa, hvar tað er funnið, og dýpi og árstíð verða tilskilað. Skrásettir vórðu 113 reyðtarar, 83 brúntarar, 64 grøntarar og eitt minni tal av gulgrøn- og blágrøntarum, til samans 264 ymisk sløg. Yvirlitið hevur Astrid Andreasen myndprýtt við greiniligum og vøkrum tekningum.</p>
<p type="listitem">Í FARCOS-verkætlanini var ætlanin at greiða frá lívfrøðiliga samfelagnum kring Føroyar, so at ein støðisvitan kundi fáast til vegar, sum kann vera grundarlag undar framtíðar metingum av møguligum broytingum í havumhvørvinum. Slíkar broytingar kunnu koma av, at tilfeingið á staðnum verður gagnnýtt á øðrvísi hátt, sum t.d. at farið verður undir oljuútvinslu. Í kanningini varð lagdur stórur dentur á at greiða frá samfeløgunum á hellubotni. Dýpdarútbreiðslan hjá sløgunum varð uppmáld á 10 støðum, og tættleikin hjá 25 vanligum sløgum varð skrásettur í fjøruni á nógvum støðum fram við landi. Starvsstovan í Kaldbak var bæði eitt munadygt arbeiðspláss og ein hugnaligur heimstaður sum støði undir BIOFAR 2- og FARCOS-innsavningum, sum vórðu gjørdar í 1994-1999.9</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="vep">8</p>
<p><em type="italic">Vanligur hártari (Desmarestia aculeata), sum hann sær út meginpartin av árinum við grovum tindutum greinum. </em></p>
<p xml:lang="isl"><em type="italic">Algur tiknar úti á djúpum. A. Bendilsleipa (Dumontia contorta). B. Slýtráður (Cladophora rupestris). C. Vanligur klótari (Ceramium rubrum). D. Skúvliðatari (Polysiphonia brodiaei). E. Brimskúvur (Acrosiphonia arcta). F. Eintáttaður klótari (Ceramium secundatum). G. Fjøruslógv (Scytosiphon lomentaria). H. Greindur slýleggur (Enteromorpha compressa). Reyðtarar: A, C, D, F. Grøntarar: B, E, H. Brúntarar: G. </em></p>
<p xml:lang="eng"><em type="bold">Lesið meira um tara: </em>Bruntse, G. 1999 <em type="italic">. Marine benthic algae and invertebrate communities from the shallow waters of the Faroe Islands. A base line study </em>. Kaldbak Marine Biological Laboratory, Tórshavn, The Faroe Islands. 1-117 pp. </p>
<p xml:lang="eng">Børgesen, F. 1903. The marine algae of the Færöes. (Offprint 1902). In: Warming, E. (ed.), <em type="italic">The Botany of the Faröes based upon Danish investigations. </em>Part II. Copenhagen. 339-532. </p>
<p xml:lang="nno">Køie, M. &amp; Kristiansen, Aa. 2000. <em type="italic">Havets dyr og planter </em>. Gads Forlag, København. 1-351 pp. </p>
<p xml:lang="isl">Nielsen, R. &amp; Gunnarsson, K. 2001. Seaweeds of the Faroe Islands. An annotated checklist (Tarar í føroyskum øki). - <em type="italic">Fróðskaparrit </em>49: 45-108. </p>
<p xml:lang="nno">Rueness, J. 1998. <em type="italic">Alger i farver. En felthåndbog om kystens makroalger </em>. Almater Forlag, Oslo. 1-136 pp. </p>
<p><em type="italic">Mynd av várslagnum av hártara (Desmarestia aculeata) á arki úr einum gomlum plantusavni. </em></p>
<p><em type="italic">Tang (Alaria esculenta ) við sølum (Palmaria palmata) og øðrum tarum á einum stórum steini. Tang hevur ein eyðkendan miðstrong (mirkjalli). J. Landt, sum var tann fyrsti, sum skrivaði um tarar í Føroyum í 1800, sigur frá(bls. 230): <span type="quote" xml:lang="dan">“Både stammen og ribbenetspises ... og har en behagelig smag. Nården er frisk er den brunagtig og som enbrusk at bide på. Nogle slår kogendevand derpå, hvorved den får ensmuk grøn farve og blivernoget sejere og blødere.”</span> </em></p>
<p>Har vóru góð hjálparamboð sum fiskabúr við sjósambandi í kjallaranum. Í teirri stóru starvsstovuni í miðhæddini vóru sjóneykur og onnur útgerð. Harumframt var í erva gistingar- og køkshentleikar til ein lítlan bólk av gestgranskarum. Tískil bar til hjá ungum lesandi - serliga úr Norðurlondum - at taka lut í arbeiðinum. Tey fóru ágrýtin og eldhugað til verka og lærdu av teimum eldru granskarunum, samstundis sum tey sjálv gjørdu nógvar sjálvstøðugar kanningar. Í fjøruni beint niðan fyri starvsstovuna eru bæði smáar kyrrar víkar og støð, sum eru opnari fyri brimi, so treytirnar fyri taravøkstri eru sera ymisligar. Tískil er hesin staður í Kaldbak eitt av teimum økjum, har sum flest tarasløg eru skrásett. Av tí at ymisk smádjór liva á taranum, er fjøran í Kaldbak eitt øki við sera stórum lívfrøðiligum margfeldi.</p>
<p>Tá ið ein nýtir tilfeingið í náttúruni, hevur tað týdning, at øll lívfrøðiliga skipanin er í javnvág. Sjálvt um tararnir ikki verða nýttir beinleiðis, og nýtsluvirðið tískil ikki ber til at máta, hava teir stórt virði sum uppvakstrarøki hjá fiski og sum bústaður hjá einum hópi av smádjórum, sum tá ið samanum kemur, er føðigrundarlag hjá fiski, hvali og sjófugli. Hugnaligt er, at so ríkur og víður taragróður er undir Føroyum.</p>
<p><em type="italic">Ruth Nielsen hevur sjálv tikið allar myndirnar uttan myndina av taraskóginum á bls. 7. </em></p>
<p type="listitem" xml:lang="deu">FRØÐI 2/2002</p>
<p type="listitem" xml:lang="vep">10</p>
<p><em type="italic">Brúntararnir vaksa tættir í eini kyrrari vík, Kaldbak. </em></p>
<p><em type="bold">RUTH NIELSEN </em>er útbúgvin cand. scient. í lívfrøði á Københavns Universitet 1971. Hon hevur síðan starvast við sjótara. Nøkur ár starvaðist hon á havlívfrøðiligu starvsstovuni á universitetinum í Frederikshavn, og tey seinastu 15 árini hevur hon verið fyristøðari á algudeildini á Botanisk Museum í Keypmannahavn. Ruth hevur hevur havt rættiliga stóran áhuga fyri taravøkstrinum í Norðuratlantshavi og hevur verið virkin í plantufrøðiligu pørtunum av BIOFAR- og FARCOS- verkætlanunum. </p>
<p xml:lang="nno"><em type="italic">Teldupostur: ruthn@bot.kv.dk </em></p>
<p><em type="italic">Reyðtarar vaksa sum tættar mottur í aldubeltinum við strendur við nógvum brimi. A. Liðað rósurør (Lomentaria articulata) á koralltara (Corallina officinalis). B. Tindutur klótari (Ceramium shuttleworthianum). C. Rísinsnót (Aglaothamnion sepositum). </em></p>
<p><em type="italic">Á fjøru fer seyðurin oman í fjøruna at eta tang. Hann er helst heldur marglatin, tí tað sæst, at honum dámar best serstøk sløg, eitt av teimum eru søl (Palmaria palmata). </em>2. mai í ár vóru 50 ár liðin, síðan Føroya Fornminnissavn varð umskipað til almennan stovn. Fornminnissavnið er tjóðsavn okkara, og tað er eitt avlandsins fremstu ment-anarstovnum. Megin-uppgávurnar, sum savniðskal røkja, eru innsavning,varðveiting, gransking og miðling. </p>
<p>Framsýningarnar hjá Føroya Fornminnis-savni húsast í snotiligum hølum í Brekkutúni 6 í Hoyvík. Avgreiðslan er heimi á Garði í Hoyvík, har ið eisini er eitt útisavn við bóndahúsum, - fjósi, hoyggjhúsi, úthúsum, neysti o.ø.</p>
<p type="listitem">Í summar var stórhending í føroyskari forn-gripasøgu, tá ið lutir, sum síðan 1820 hava verið savnaðir til danska tjóðsavnið, vórðu fluttir aftur til Føroyar. Gripirnir, ið vórðu latnirsavninum fyri ólavsøku, verða nú eisini sýndir fram í nýggjari serframsýning í niðaru hædd í savnshúsinum í Brekkutúni. Tað eru lutir, sum síðan 1820 hava verið savnaðir til danska tjóðsavnið, og sum Nationalmuseet í Danmørk og Føroya Fornminnissavn vóru samd um at flyta aftur til Føroya sum ogn Føroya Fornminnissavns og harvið Føroya fólks. Tað eru skreyt- og halgilutir umframt aðrar lutir, ið lýsa siðsøgu21</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="deu">FRØÐI 2/2002</p>
<p type="listitem">20okkara almikið. Eitt nú er at nevna myntskatturin frá seint úr 11. øld, ið var funnin heima á Sandi í 1863, sum er einasti myntskattur, ið er funnin í Føroyum. Harumframt eru nógv umrøddu kirkjubøstólarnir, sum eisini vóru partur av heimfluttu lutunum, við í hesi sýning. Stólarnir verða mettir at verða gjørdir á verkstaði í Noregi - helst í Bergen - tíðliga í 15. øld til dómkirkju Føroya, ið nú hon er avtoftað, vanliga verður nevnd Kirkjubømúrurin. Stólarnar og nógvar av hinum gripinum, ið savnið fekk handað fyri ólavsøku frá Nationalmuseet, ber til at lesa um í minnisritinum, sum Fornminnissavnið gav út í sambandi við føðingardagin. Her stendur at lesa søgan hjá stovninum, og harumframt verður eisini sagt frá virkseminum í farna ári í ritinum. - Tó er ætlanin ikki, at hetta bert skal vera eitt minnisrit, men at ritið verður tað fyrsta í røðini av ársritum stovnsins, stendur at lesa í ritinum. Ritið fæst til keyps á Fornminnissavninum fyri 70 kr.</p>
<p><em type="bold">Úr útlegd og hátíðarhald </em>Skipað varð fyri stórfingnum hátíðarhaldi 26. juli í sambandi við almennu handanina av fornlutunum. Tað varð gjørt samstundis við at nýggja framsýningin <em type="italic">Úr útlegd </em>læt upp í Brekkutúni. Ulla Tørnæs, kenslumálaráðharri, umboðaði donsku stjórnina og Carsten U. Larsen, ið nú er stjóri á Nationalmuseet, var eisini boðin saman við hinum báðum donsku limunum í savnssamstarvsnevndini, Anette Vasstrøm og Knud J. Krogh. </p>
<p>Í røðu síni á stórfingna hátíðarhaldinumsegði Símun V. Arge, settur landsantikvarur, eitt nú hesi orð (her í føroyskari týðing): <em type="italic">”Dagurin í dag er stórur dagur í savnssøgu Føroya og tískil eisini fyri Føroya Fornminnissavn. Við handanini av hesum savnslutum átekur Føroya Fornminnissavn sær stóra ábyrgd. Men orsøkin til, at avtalan kann setast í verk nú, er, at Føroya Fornminnissavn at enda er ført fyri at tryggja eina frøðiliga skikkaða varðveitslu og framsýning av lutunum. Sjálvt um nevndin fyri danska-føroyska savnssamstarvið, sum síðan 1999 hevur arbeitt við hesi søk, reiðiliga skjótt hevur kunnað handað ráðharranum sítt tilmæli, so hevur afturberingin verið havd </em></p>
<p><em type="italic">Miðaldarligur halgigongukrossur úr Kirkjubø.(Mynd: Haldane Joensen) </em></p>
<p><em type="bold">Føroya </em></p>
<p xml:lang="isl"><em type="bold">Fornminnissavn </em>50 ár </p>
<p><em type="italic">Kirkjubøstólarnir, iðhugsandi hava staðið ímiðaldardómkirkju Føroya. (Mynd: Haldane Joensen) </em></p>
<p xml:lang="nob"><em type="italic">Kista, sum Nicolai Frederik </em></p>
<p><em type="italic">Mohr hevði við sær úr Niðurlondum, tá iðhann kom til Føroya fyrst í 18 øld.(Mynd: Haldane Joensen) </em></p>
<p type="listitem">Minnisritið fæst til keyps á Fornminnissavninum fyri kr. 70,-.23</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="deu">FRØÐI 2/2002</p>
<p type="listitem">22frammi við fleiri høvi – serstakliga síðan 1955. Onkur av teimum fólkum, ið vóru við í fyrireikingunum, eru stødd her í dag, men vit høvdu ynskt, at fleiri høvdu kunnað upplivað henda dag saman við okkum. Avrik teirra hava verið við til at slóða fyri tí arbeiði, sum nú er at enda komið í øllum góðum – eingin nevndur, eingin gloymdur! Og tó – frá frøðiligari síðu og tá ið havt verður í huga, at Føroya Fornminnissavn júst í summar kann halda 50 ára minningarhald sum almennur stovnur – vil eg fegin nevna fyrsta stjóra savnsins og landsantikvar Sverra Dahl. Við tí fruktagóða samstarvi, ið hann øll árini hevði við danska tjóðsavnið og sín góða vin og starvsfelaga Peter Vilhelm Glob, ríkisantikvar og stjóra á Nationalmuseet árini 1960-1981, eydnaðist tað at fáa afturberingina væl áleiðis - ja, longu í 1977 var komið á mál við tingingunum viðvíkjandi savninum av kirkjuinnbúnum úr Kirkjubø.</p>
<p><em type="italic">Tað er fatan mín, at fyri Fornminnissavnið fernýggja savnið við fornlutum at virka til at geva nógv fleiri møguleikar at lýsa Føroya søgu – nakrir lutir meiri serstakt, aðrir meiri alment. </em></p>
<p><em type="italic">Hvussu stóran søguligan týdning tann einstaki luturin hevur, má metast við støði í, hvørjar útsagnir í siðsøguligum høpi ein ynskir at geva tí einstaka lutinum – hvat tað er, ein ynskir at nýta lutin til o.s.fr. Her kann tað snúgva seg um upplýsingar, ið viðvíkja t.d. arbeiðslívi, almannasøgu, yrkissøgu, kirkjusøgu, ævisøgu o.s.fr. </em></p>
<p><em type="italic">Í siðsøguligari og savnsligari merking fari egat leggja dent á tann týdning, sum afturberingin av gripunum fer at fáa fyri miðlingina av søgu okkara. Og kanska týdningarmest av øllum: okkara uppvaksandi ættarlið kunnu nú við at vitja egið tjóðsavn sjálv kunna gera sær eina fatan um hesar týdningarmiklu savnsgripir. </em></p>
<p><em type="italic">Eitt annað sjónarhorn er, at Føroya Forn-minnissavn nú fer at vera ført fyri at hava eitt breiðari keldutilfar tøkt til siðsøguligar og aðrar rannsóknir. Longu tá ið vit starvaðust við at velja út lutir til afturberingina, var farið undir at granska einstakar lutir neyvari, og tað hevði við sær nýggja vitan. Einstaku partarnir í savninum fara soleiðis av sjálvum sær at vekja forvitni og eggja til meiri gransking. Harumframt er við tilmælinum hjá samstarvsnevndini gjørt av, at tað verður undirskrivað ein avtala millum søvnini, sum gevur teimum granskingarliga atgongd til føroysku gripirnar hjá hvør øðrum.” </em></p>
<p>Framsýningin í Brekkutúni er í vetrarhálvuni opin sunnudagar kl. 14.00-17.00.</p>
<p><em type="italic">Símun Arge heldur røðu. (Mynd: M.A. Simonsen). </em></p>
<p><em type="italic">Á hátíðarhaldinum hin 26. juli í sambandi við at føroysku forngripirnir vórðu handaðir Fornminnissavninum. Á fremstu røð sita: Símun V. Arge, settur landsantikvarur, Ulla Tørnæs, kenslumálaráðharri og umboð fyri donsku stjórnina, Annlis Bjarkhamar, landsstýriskvinna í mentamálum, og Carsten U. Larsen, umboð fyri Nationalmuseet. (Mynd: M.A. Simonsen). </em></p>
<p><em type="italic">Pultavangi við skurðmynd, ið mestur er av halgimenninum sankta Brandan. Á runda toppstykkinum í erva er myndin av Ólavi kongi hinum heilaga. (Mynd: Niels Elswing) </em></p>
<p type="listitem" xml:lang="deu">FRØÐI 2/2002</p>
<p type="listitem" xml:lang="vep">24</p>
<p>Seinast í 1950-árunum og fyrst í 1960-árunum varnaðust bjargamenn, at lomvigin minkaði í stórum. Serliga var tað tann ungi fuglurin, sum minkaði – hann, sum varð fleygaðurog fingin á snaru. Nógv varð tosað um, hvør orsøkin mundi vera; var tað veiðan, natúrligar broytingar ella kanska bæði? Summi ivaðust eisini í, um støðan nú mundi vera so ring, sum sagt varð frá. Fiskirannsóknarstovan fór tí í 1972 undir at telja, hvussu nógvur lomvigi var í Føroyum. Eftir hesa teljing varð gjørt av at halda fram við at telja Høvdan á Skúvoynni á hvørjum ári, so vit høvdu eina hóming av gongdini. Hetta hevur nú verið gjørt í 30 ár. Ikki hevur altíð viðrað so væl, so trupult hevur við hvørt verið at fingið tølini. Tey fyrstu 20 árini var ein hella, har eg kundi fáa eitt sindur av lívd og kroka undan ælunum, men hon leyp. Síðan tá havi eg roynt at fáa eitt lítið skýli at vera í, og tað eydnaðist við stuðli frá Gransk-ingarráðnum. Á vári 2001 varð húsið, ið er gjørt úr aluminium, flogið við tyrlu norður á Dal og sett niður í eitt 1,7 m djúpt hol, sum var grivið ytst á eggini. Húsið er 2,2 m breitt og 2,8 m langt. Í húsinum er eitt borð fram við vindeyganum, skrivstovustólur, brík og gassbluss. Úr húsinum sæst meginparturin av Høvdanum, so nú er lagamanni at telja.</p>
<p>Lomvigateljingin er farin fram á sama hátt øll árini. Eitt kort við øllum 302 spíldunum varð teknað í 1973 og síðan er eitt eintak av hesum korti nýtt á hvørjum ári, so broytingarnar á hvørjari einstakari spíld síggjast. Lomvigi heldur framvegis til á gott 200 spíldum, meðan hinar standa tómar ella havhestur er komin á tær. Heildartalið á lomviga í Høvdanum frá 1972 til 2002 sæst á strikumyndin.</p>
<p>Minkingin av lomviganum í Høvdanum helt fram í 1970-árunum, við einum steðgi fyrst í 1980-árunum og so einari stórari minking aftur seinast í 1980-árunum. Síðan tá er lomvigatalið í Høvdanum komið upp aftur á sama støðið, sum fyrst í 1980-árunum.</p>
<p>Nú til ber at sita inni og eygleiða fuglin í Høvdanum, ber eisini til at gera aðrar meira nágreiniligar kanningar. Til dømis verða allir havhestar nú merktir inn á myndir, so til ber at bera saman, hvussu gongst í teimum ymsu reiðrunum ár um ár. Í ár vóru t.d. 22% færri havhestaungar í Høvdanum, so kanska var tað ikki bert tey vánaligu líkindini, sum gjørdu, at menn fingu færri havhestaungar í ár enn vanligt. Hjá ritunum gekk eisini verri enn í fjør. Tað var 1/3 færri reiður og bara ein helvt av pisum.</p>
<p>Vónandi kemur húsið at tryggja, at teljingar av lomviga, álku, ritu og havhesti í Høvdanum koma at halda fram.</p>
<p xml:lang="deu"><em type="bold">BERGUR OLSEN, FUGLAFRØÐINGUR: </em></p>
<p xml:lang="isl"><em type="bold">Hús at eygleiða bjargafugl í sett upp úti í Skúvoy </em></p>
<p><em type="bold">BERGUR OLSEN </em>starvast á Fiskirannsóknarstovuni. Hann hevur eftirlit við sjófuglameinginum og kannar sambandið millum sjófugl og fisk. </p>
<p xml:lang="isl"><em type="italic">Talið á lomviga í Høvdanum á Skúvoynni 1972 til 2002. </em></p>
<p xml:lang="isl"><em type="italic">Húsið sæð úr Høvdanum. (Mynd: Bergur Olsen) </em></p>
<p>Tað er ikki á hvørjum degi, at nýggj bókasøvn lata upp. Men mánadagin 16. september 2002 fingu føroyingar, saman við íslendingumog grønlendingum, eitt spildurnýtt bókasavn. Tað er ikki eitt heilt vanligt bókasavn, har tú sum lánari kanst fara inn og læna bøkur heim við, men tað er eitt bókasavn á alnetinum við talgildaðum (digitaliseraðum) bløðum og tíðarritum úr Føroyum, Íslandi og Grønlandi. Savnið er eitt úrslit av einari verkætlan, nevnd VESTNORD, sum byrjaði í 2000 og heldur fram til árslok 2003.</p>
<p>Tað eru tey trý landsbókasøvnini, Landsbókasavn Íslands – Bókasavn lærda háskúlans, Føroya landsbókasavn og Nunatta Atuagaateqarfia (grønlendska landsbókasavnið), sum samstarva um verkætlanina.</p>
<p>Málið við sjálvari verkætlanini er at fáa tey elstu, útseldu og tey, sum í dag eru tey mest sjáldsamu tíðarritini í londunum, atkomulig á alnetinum. Í fyrsta umfari hevur verkætlaninin í høvuðsheitum avmarkað seg at fevna um tíðarrit, sum komu út undan 1920. Føroysku bløðini og tíðarritini, ið arbeitt hevur verið við at talgilda í fyrsta umfari, eru: <em type="bold">1852 </em>Færingetidende <em type="bold">1890-1901 </em>Føroyingatíðindi <em type="bold">1891 </em>Færøsk Kirketidende / Kirkjutíðindi <em type="bold">1892-1943 </em>Ólavsøku-teiti <em type="bold">1894-1942 </em>Dúgvan <em type="bold">1898-1902 </em>Fuglaframi <em type="bold">1902 </em>Búreisingur <em type="bold">1903-04 </em>Búnaðarbløð <em type="bold">1904 </em>Várskot <em type="bold">1905-1908 </em>Oyggjarnar <em type="bold">1907-1910; 1914-1915 </em>Ungu Føroyar <em type="bold">1908-1912; 1913-1917 </em>Kristeligt ungdomsblad <em type="bold">1916 </em>Virkið <em type="bold">1934 </em>Arbeiðið <em type="bold">1952 </em>Fróðskaparrit </p>
<p>Í alt verða uml. 300.000 blaðsíður úr bløðum og tíðarritum frá 1773-2001 at finna á netinum, og á heimasíðuni hjá verkætlanini er yvirlit yvir alt innihaldið. Tá ið brúkarin hevur valt sær eitt rit, kann hann blaða í tí á telduskíggjanum. Heimasíðan hjá Útnorðurbókasavninum er www.flb.fo/tidarit ella www. tidarrit.fo</p>
<p>Tey trý bókasøvnini gera av hvørt í sínum lagi, hvørji bløð og tíðarrit skulu talgildast og gerast atkomulig á netinum. Landsbókasavn Íslands -Bókasavn lærda háskúlans hevur valt bløð og tíðarrit, sum eru prentað fyri 1920. Føroya landsbókasavn og grønlendska landsbókasavnið hava í einstøkum førum eisini valt yngri tilfar. Eitt nú hevur Føroya landsbókasavn valt at talgilda Fróðskaparrit, hóast tíðarritið ikki kom út á fyrsta sinni fyrr enn í 1952.</p>
<p>Verkætlanin hevur fingið stuðul frá Nordinfo, sum er ein samstarvsnevnd undir norðurlendska ráðharraráðnum, ið hevur til endamáls at skipa fyri samstarvi viðvíkjandi vísindaligari upplýsing.</p>
<p><em type="bold">Arnbjørn Ó. Dalsgarð </em>er í løtuni í farloyvi frá starvi sínum sum bókavørður á landsbókasavninum. Hann er kortini knýttur at VESTNORD-verkætlanini sum samskipari av tí føroyska partinum av verkætlanini. Í løtuni starvast hann sum tíðindamaður, og hann tekst harumframt við at skriva bók um føroyska blaðsøgu. </p>
<p xml:lang="isl"><em type="bold">Nýtt útnorðurbókasavn </em></p>
<p type="listitem" xml:lang="nno">ARNBJØRN Ó. DALSGARÐ SAMSKIPARI AV FØROYSKA PARTINUM AV VESTNORD-VERKÆTLANINIá alnetinum25</p>
<p type="listitem" xml:lang="deu">FRØÐI 2/2002</p>
<p>Hvat er ein blóma: Ein blóma er ætlað til kynjaða nøring. Hon verður til á einum ógvuliga stuttumoddi, ið verður kallaður blómubotnur, og á honum sita, í sermerktari raðfylgju fyri sløgini, teir 4 grundblómupartarnir (sæð uttanífrá): bikarbløð, krúnubløð, sáðberar og sáðgong.</p>
<p>Í sínum uppruna eru hesir 4 blómupartarbløð, og tí kallast sáðberar (kallkynslutir) og sáðgong (kvennkynslutir) eisini fyri sáðbløð og fruktbløð. (sí mynd)</p>
<p>Skerjingar og/ella umskapan av hesum 4 grundblómupartum, saman við hvussu blómurnar sita saman í blómuskipanum geva okkum tað ótrúliga blómufjølbroytni, vit hava í heiminum. Kanska eru 250.000 ymiskar blómuplantur til.</p>
<p>Hvat er ein fylt blóma: Tað er ein blóma, har umskapan av einum ella fleiri av teim 4 grundblómupørtunum er farin fram, t.d. at sáðberar gerast líkir krúnubløðum. Tá vera jú fleiri eyka krúnubløð, og blóman sýnist fylt. Hendan broyting kann henda á ym-iskan hátt, bæði av sjálvum sær ella miðvíst tilætlað. Tí at evnini til at gerast fylt blóma kunnu antin liggja í ella kann ein broyting í ílegunum fara fram.</p>
<p>Í <em type="italic">kulturi </em>kenna vit hetta fyribrigdi frá t.d. fyltum nelikum og bóndarósum, og longu fyri okkara tíðarrokning hevur verið arbeitt við at ala fram fyltar rósur. Oftast verður hetta gjørt við at krossa útvaldar foreldrarósur, t.e. velja út faðirslag sum pollengeva og føra pollen við hond yvir á eina móðurplantu, hvørs sáðberar frammanundan eru tiknir. Síðan skulu fræini búnast, næla og blóma. Tástani kann stóra úrveljingararbeiðið byrja. At góðska eina nýggja rósu ella einhvørja aðra plantu fram krevur servitan, og tað er drúgt og kostnaðarmikið. Tað tekur ofta fleiri ár, nógv pláss, og veljast skal millum plantur í túsundatali. </p>
<p>Í <em type="italic">náttúruni </em>harafturímóti, kemur tað sjáldnari fyri, at blómur fyllast, av teirri einføldu orsøk, at fyltar blómur ofta gerast geldar, tí blómupartar vanta, og tí verða tær ikki førar fyri at seta fræ. Tær doyggja tískil út, um tær ikki eru førar fyri at nøra seg á annan hátt, t.d. við rótasprotum ella <em type="italic">apomiksi </em>(t.e. frægerð uttan gitnað). </p>
<p><em type="italic"></em>Blómuskapan er ein sera torgreidd gongd, og hon verður stýrd bæði av innari og ytri viðurskiftum. Evnini til at blóma (tað at fara frá <em type="italic">vegetativum </em>vøkstri til <em type="italic">generativan </em>vøkstur), ella tað, at oddurin gevst at grógva og mynda bløð og í staðin steðgar vøkstrinum við blómugerð, verða nádd, tá ið ein planta røkkur eina ávísa stødd ella ein ávísan aldur. Men alt eftir plantuslagi hevur eisini umhvørvið stóra ávirkan, t.d. náttarlongdin og hitalagið ( <em type="italic">temperatururin </em>). </p>
<p>T.d. blómar loðin danadái longu fáar vikurgamal, men mong skógartrø blóma ikki, fyrr enn tey eru eldri enn 20 ár <em type="italic">. </em>Fransagras blómar um várið og jólastjørna um heystið, tá ið náttin er long; kervil og havri á sumri, tá ið náttin er stutt. Páskalilja, blálilja og aðrir várleykir blóma bert eftir kuldaávirkan aftan á veturin. </p>
<p xml:lang="isl"><em type="bold">Sjáldsom blóma? </em></p>
<p><em type="italic">Í mong ár hava vit bæði undirritaðu havt stóra gleði av at reika á fjøllunum um summarið. Altíð er okkurt at síggja; fuglur og djóralív sum heild, áhugaverd jarðfrøðilig fyribrigdi, gróður ella eitt vakurt útsýni. </em></p>
<p><em type="italic">Summarið 2000, sum royndist so avbera væl til veður, vóruvit fleiri góðar túrar í Eysturoynni. Í túrabókini sæst, at vit 22/07 - 2000 vóru á Skerðingi og Svartbakstindi og har um vegir. Ikki eru vit plantukøn, men ber eygað við eitthvørt, sum vit ikki hava sæð áður, varnast vit tað. Soleiðis var henda dagin. Vit sóu eina blómu, sum vit ikki kendust við. Plantan var kanska svínasólja, men blóman var heilt øðrvísi enn vant. Hon var full, kúlurund við nógvum smáum krúnubløðum. </em></p>
<p><em type="italic">Blóman var ógvuliga vøkur og ásýnilig, har hon stóð í umleið 625 metra hædd. Hon eins og lýsti í lendinum. Tað var ein sovorðin gyltur tóni í tí gula litinum. </em></p>
<p><em type="italic">Vit tóku tíverri bara eina mynd av plantuni, helst tí vit távóru á heimleið, móð av gongd og við mettaðun sinni. </em></p>
<p><em type="italic">Vit hava verið aftur á staðnum at vita, um til bar at síggjahesa blómuna aftur, men enn hevur tað so ikki eydnast. </em></p>
<p><em type="italic">Vit leggja myndina við í teirri vón, at tit á Frøði kunnu sigaokkum, hvat tað var, vit sóu henda dagin. </em></p>
<p xml:lang="nno"><em type="italic">Marita og Pól </em></p>
<p><em type="bold">Hvat er ein fylt blóma? </em></p>
<p type="listitem" xml:lang="vep">SIGGA RASMUSSEN,  PLANTUFRØÐINGUR:eðdbáa31</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="vep">30</p>
<p>Spurningur til Frøði</p>
<p><em type="bold">Hvat blómuslag er hetta? </em></p>
<p xml:lang="isl"><em type="italic">Mynd: Pól Jespersen </em></p>
<p><em type="bold">Takk fyri </em>áhugaverda spurningin, tíanverri er hann ikki so lættur at svara, tí best hevði verið við fleiri upplýsingum viðvíkjandi: - nágreiniligari lýsing av blómunum, eru tær allar eins,ella eru tær ymiskar, sum myndin týðir uppá- skapi á bløðunum - hvussu við fruktini o.a.m. </p>
<p>Men tað er sannlíkt , sum tit eisini sjálv halda, at hetta er ein planta í sóljuættini og í slektini <em type="italic">Ranunculus </em>ella sólja. Um tað er svínasólja, t.e. <em type="italic">Ranunculus acris </em>L. er kanska meira ivasamt. Plantan kundi møguliga verið ein gullsólja <em type="italic">Ranunculus auricomus </em>L.; hon hevur fleiri undirsløg, sum víkja frá teirri gullsóljuni, ið er avmyndað í <em type="italic">Føroyskari floru </em>. Hesum ivamáli koma vit tíanverri helst ikki nærri, uttan so, at fleiri upplýsingar fáast til vegar. Annars er ikki vanligt at finna villar plantur við fyltum blómum her. </p>
<p xml:lang="som">Vinaliga</p>
<p xml:lang="kal"><em type="italic">Sigga Rasmussen </em></p>
<p xml:lang="isl"><em type="bold">A: leggur, Á: blómubotnur, B: bikarbløð, D: krúnbløð, Ð: sáðberi, E: sáðgang. (Heimild: Føroysk flora, bls. 37) </em></p>
<p type="listitem" xml:lang="vep">33</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="vep">32</p>
<p><em type="bold">Fyrsta tíðin: ferðandi og leikmenn </em>Føroyingurin Jens Christian Svabo var tann fyrsti, ið gjørdi frágreiðing um nátt-úrusøguligu viðurskiftini í Føroyum, tá ið hann eftir kongsboðum ferðaðist runt í oyggjunum 1781-82. Handrit hansara varð ikki prentað í samtíðini, men er givið út í 1959! Tað greiðir frá uml. 20 sløgum av botndjórum, mest lindýrum og krabbadýrum. Elsta prentaða frágreiðing er frá 1800. Hana greiddi Jørgen Landt, ið var prestur í Føroyum 1791-99, úr hondum. Hann nevnir næstan 60 sløg av sjódjórum, sum hoyra til nógvar ymsar bólkar. </p>
<p>Japetus Steenstrup var fyrsti djórafrøðingur,sum savnaði føroysk sjódjór. Hann var í 1844 á eini ferð í Skotlandi og Føroyum saman við danska krúnprinsinum. Steenstrup gjørdistseinni professari í djórafrøði við Københavns Universitet, og prinsurin gjørdist kongur, -Fríðrikur 7.</p>
<p>Steenstrup savnaði inn frá árabáti og fannfleiri áhugaverd sløg; tað er at undrast á, at hann ongantíð gav nakað út í bók um tað. Men hann var opin av natúr og kom lættliga í samband við fólk. Eftir hetta fekk hann lærarar, læknar, prestar, heryvirmen og embætismenn, sum høvdu áhuga fyri náttúruni, at senda Zoologisk Museum merkisverd djór, sum teir fingu fatur á.</p>
<p><em type="bold">Fyrstu kanningarnar úti á djúpum </em>Undannevndu innsavningar og frágreiðingar fata um økið innan fyri gamla 3 fjórðinga sjómarkið. Hvørki føroyingar ella danir høvdu áhuga fyri djypra sjóøkinum, sum lá uttanfyri. Tað høvdu bretar harafturímóti, og frá uml. </p>
<p xml:lang="vep"><em type="bold">OLE SECHER TENDAL ZOOLOGISK MUSEUM KØBENHAVNS UNIVERSITET </em></p>
<p><em type="bold">Lívið á havbotninum kring Føroyar í vísindaligum brennidepli </em></p>
<p>Miðstøða Føroya í landnyrðingsatlantshavi á markinum millum arktisku og flógvu høvini ger økið til náttúrunnar starvsstovu. Her ber til at granska, hvussu lívverur laga seg til ymist hitalag og dýpi, teirra útbreiðslumynstur í mun til botnviðurskiftini, og hvussu lívfrøðiligu andgerðir teirra skifta eftir broytingum í umhvørvinum. Kanningar av djóralívinum á hesum havbotni byrjaðu tíðliga, men eisini nú á døgum er týdningarmikil vitan at heinta har.</p>
<p xml:lang="kmr">Myndatakari:</p>
<p type="listitem" xml:lang="vep">35</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="deu">FRØÐI 2/2002</p>
<p type="listitem">341860 arbeiddi ein røð av bretskum rannsóknarliðum millum Skotland, Hetland og Føroyar, ofta á tí økinum, sum nú á døgum er innan fyri føroyska fiskimarkið.</p>
<p>Sum ein liður í royndunum at finna einagóða leið til at leggja ein telegrafkaðal millum Evropa og Amerika vitjaðu skipini Fox og Bulldog í 1860 í Føroyum, har teir gjørdu uppmátingar og tóku nøkur fá botnsýni.</p>
<p>Umborð á gamla og lasaliga hjóldamparin-um Lightning staðfestu djórafrøðingarnir W.B. Carter og C. Wyville Thomson eftir tveimum mánaðum á sumri 1868, at eitt ríkt djóralív var úti á djúpum, - eitt evni, sum í mong ár hevði verið kjakevni. Rannsóknarliðið vitjaði Tórshavn í august, har ið Peter Holten amtmaður og kona hansara tóku blídliga ímóti teimum. Vitjanin sæst aftur vísindaliga við tað, at frú Holten gav Wyville Thomson nakrar tekningar, sum hann í 1873 myndprýddi víðagitnu bók sína <em type="italic">The depths of the Sea </em>við, og hann gav einum sjósvampi, <em type="italic">Holtenia </em>, navn eftir Peter Holten. </p>
<p>Lightning-rannsóknin gjørdist byrjanin tilein av teimum størstu vísindaligu avrikunum í mannasøguni: rannsakanin av djúphavinum. Tað fekk nógvar tjóðir tey næstu 100 árini at senda út rannsóknarskip til nógv ymisk øki á klótuni. Hesi skipanøvn eru nú søguligir varðar hjá djúphavsgranskingini. Tað vóru serliga bretskar kanningar, sum høvdu týdning fyri Føroyar. Sýnini frá Lightning komu at vera partur í tí framúrskarandi Challenger-frágreiðingini, sum er grundarsteinurin undir øllum djúphavsarbeiði, og ein røð av øðrum kendum rannsóknarskipum virkaðu á økinum sunnan fyri Føroyar: Porcupine, Knight Errant, Goldseeker, Triton og Silver Belle. Millum úrslitini vóru staðfestingin og kortleggingin av Wyville Thomson-rygginum og greiðslan av høvuðsdrøgunum í tí fløkta samleikinum millum kaldan og flógvan sjógv á havbotninum.</p>
<p>Kanningar úti á djúpum, vestan, eystan ognorðan fyri Føroyar vórðu gjørdar við donsku skipunum Fylla og Ingolf og norsku skipunum Vöringen og Michael Sars.</p>
<p><em type="bold">Ein heildarmynd av djóralívi á grunnum </em>Um hetta mundið, uml. ár 1900, var kunnleikin um djóralívið á djúpum, tá ið samanum kom, størri enn um djóralívið inni á føroyskalandgrunninum. Í 1899 varð farið undir at bøta um hetta, tá ið djórafrøðingurin Th. Mortensen fór at gera neyvar sýnistøkur frá rannsóknarskipinum Guldborgsund. Árini eftir loyvdi herflotin lívfrøðingum í hertænastu at nýta ein part av tíðini til kanningar frá verju- og uppmátingarskipunum Dianu og Beskytteren. Um sama mundið - frá 1903 til 1920 - fóru teir umborð á fiskirannsóknarskipunum at taka botnsýni, og í søvnunum hjá Zoologisk Museum eru djór, ið stava frá Thor, Margrethe og Dana. </p>
<p>Uml. 1920 varð á Zoologisk Museumhildið, at tørvur var á eini dagføring av verandi vitan og eini samskipaðari rannsókn av øllum tí føroyska djóralívinum. Carlsberggrunnurin játtaði fígging, og starvsliðið á savninum skipaði fyri rannsóknunum, sum farnar vórðu undir í 1924. Innsavningarnar á sjónum vórðu gjørdar frá Beskytteren hjá herflotanum og fiskirannsóknarskipinum Dana 1925-27. Sýnini skuldu verða tikin innan fyri fiskimarkið, ið tá var 3 fjórðingar, og tí vórðu bert fá sýni tikin djúpri enn 200 metrar. Úrslitini komu sum ein røð í 6 bindum við heitinum <em type="italic">The Zoology of the Faroes </em>, útgivin 1928-71; av teimum til samans 68 greinunum vóru 59 um sjódjór, sum komu út fyri 1940. Umframt at nú fekst ein økt heildarvitan um djóralívið á føroyska landgrunninum, vórðu Føroyar eisini settar í miðdepilin í einum støðugum altjóða kjaki um upprunan og menningina hjá djóralívinum í Norðuratlantshavi. R. Spärck, ið seinni gjørdist professari í djórafrøði á Københavns Universiteti, kundi soleiðis í 1929 á 18. skandinaviska náttúrugranskarafundinum halda fyrilesturin <span type="quote" xml:lang="dan">”Den zoologiske undersøgelse af Færøerne og dens foreløbige resultat”</span>. Sama ár setti Spärck Føroyar í altjóða brennidepil á annan hátt. Sum nakað nýtt varð sýnistøka gjørd við C.G. Johannes Petersen-grabbanum, og við honum fekst nýggj vitan um djóratal á havbotninum, og tað økti tískil um vitanini um nøgdina av fiskaføði. Í <em type="italic">Zoology of the Faroes </em>-kanningini tók Spärck sýni við hesum grabbanum á Dana, og eftir hetta gav hann út ritgerðina <span type="quote" xml:lang="dan">”Foreløbig oversigt over resultaterne af kvantitative bundundersøgelser i islandske og færøske farvande”</span>, ið ofta hevur verið endurgivin. </p>
<p><em type="bold">Fiskimarkið verður flutt </em>Ein tjóð hevur bæði granskingaráhuga og granskingarskyldu innan fyri fiskimarkið. Tað var við atliti at hesum, at markið fyri landafrøðiliga økið fyri <em type="italic">The Zoology of the Faroes </em>-kanningina í 1920-árunum varð sett við 3 fjórðingar, sum varð avtalað við Bretland í 1901. Hetta mark galt til 1955, tá ið ein fyribils avtala víðkaði markið til 6 fjórðingar. Í 1959 varð markið flutt út á 12 fjórðingar við ávísum rættindum hjá bretskum trolarum. Tá ið áhaldandi samráðingar ikki høvdu nøktandi úrslitvið sær, váttaði Danmørk vegna Føroyar, at markið skuldi hava fult gildi frá 1964. At enda varð fiskimarkið flutt út á 200 fjórðingar frá 1977. </p>
<p>Umframt hissini stuttar vitjanir av útlendsk-um rannsóknarskipum vóru tað donsk skip, sum tóku sær av vísindaligum kanningum til 1964. Hetta ár keypti føroyska stjórnin ein trolara, ið fekk navnið Jens Christian Svabo, sum síðan røkti ein part av fiskirannsóknunum. Í 1967 varð hann umbygdur og varð nýttur fram til 1980, tá ið tann størri og munadyggari Magnus Heinason varð settur í staðin. Tað er alneyðugt hjá føroyingum sjálvum at hava eitt stórt og vælvirkandi rannsóknarskip, lutvíst fyri at Fiskirannsóknarstovan, sum nú sjálvstøðugt tekur sær av føroyskum fiskirannsóknum, kann vera før fyri at bera ta altjóða rannsóknarligu ábyrgdina av tí nú sera stóra fiskiøkinum, lutvíst fyri at gera tað møguligt at gera rannsóknir alt árið.</p>
<p><em type="bold">Nútíðin: BIOFAR-ætlanin og týdningur hennara </em>Upp ígjøgnum sjeyti- og áttatíárini vóru norðurlendskir havgranskarar farnir at stúra um, at talið á serfrøðingum í navnagreining hjá sjódjórum var í minking. Hetta rák hevði fleiri orsakir, eitt nú umlegging í lærugreinunum, niðurskurður á lærdu háskúlunum, vantandi politisk fatan og minkandi tilgongd av ungfólki, tí </p>
<p>Besta dømið um ein áhugaðan og hjálparsaman leikmann er H.C. Müller, sýslumaður, sum røktið starvið frá 1843 til 1897. Í árunum millum 1847 og 1892 verða tey søvn, ið hann sendi Zoologisk Museum, nevnd óteljandi ferðir í skjalasøvnum og árbókum. Eyðsæð snýr tað seg oftast um fiskasløg, men eisini verða nevnd <span type="quote" xml:lang="fin">”korallir”</span>, maðkar, lindýr, krabbadýr og mosadýr.</p>
<p>Sjósvampurin <em type="italic">Holtenia carpenteri </em>eitur á donskum <span type="quote" xml:lang="dan">”fugleredesvamp”</span>. Hann hoyrir – úr jarðfrøðisøguligum sjónarhorni – til tann sera gamla soppabólkin Hexactinellidurnar ella glassvamparnar, sum hava eina sera sterka beinagrind av longum kisilnálum. Slagið er heilt vanligt í landnyrðingsatlantshavi og er í støðum so fjølment, at tað fullkomiliga hevur ræði á botndjóralívinum. Nú á døgum eitur svampurin <em type="italic">Pheronema carpenteri </em>, tí tað visti seg, at navnið <em type="italic">Pheronema </em>varð nýtt undan <em type="italic">Holtenia </em>og tí hevði framíhjárætt í navngávuni. </p>
<p>Rótartrevjurnar sita fastar í sjóbotninum.</p>
<p xml:lang="isl"><em type="italic">Sýnistøka frá Zoology of the Faroes-ætlanini. Eftir G. Høpner Petersen 1968. </em></p>
<p xml:lang="isl"><em type="italic">Sýnistøka frá BIO-FAR-ætlanini. Grundað á Nørrevang et al. 1994. </em></p>
<p type="listitem" xml:lang="isl">Sýnistøka frá eldri rannsóknum sett saman frá ymsum heimildum:</p>
<p type="listitem">Danska Ingolf-rannsóknin</p>
<p type="listitem" xml:lang="nob">Michael Sars-rannsóknin1910</p>
<p type="listitem" xml:lang="nob">Michael Sars-rannsóknin1902</p>
<p type="listitem" xml:lang="deu">Deutsche Tiefsee Expedition</p>
<p type="listitem" xml:lang="est">Triton</p>
<p type="listitem" xml:lang="nob">Lightning</p>
<p type="listitem" xml:lang="pol">Porcupine</p>
<p type="listitem" xml:lang="deu">Knight Errant</p>
<p type="listitem">Tvær støðir hjá Fylla,  ein hjá norsku Norðuratlantshavrannsóknini og nakrar fáar stakar sýnistøkur.</p>
<p type="listitem" xml:lang="deu">FRØÐI 2/2002</p>
<p type="listitem" xml:lang="vep">3637</p>
<p type="listitem">FRØÐI 2/2002framtíðarútlitini vóru ring. Gongdin gjørdist tann, at hvørt einstakt land bert hevði ein serkunnleika, ið fataði um ein minni part av djóralívinum í heimlandinum og ofta ikki so frætt sum fataðu um stóru djórabólkarnar við nógvum sløgum. Ein møgulig loysn sýntist at vera at styrkja norðurlendsku siðvenjuna fyri samstarvi, og samstundis sýntist fígging til at fremja eina stóra felags verkætlan undir Norðurlendska ráðharraráðnum at vera til staðar.</p>
<p>Føroyar tóktist at vera eitt hóskiligt politiskt uttanveltað øki, og av ymsum orsøkum var tørvur á at fáa yvirlit yvir djóralívið, ikki minst eftir at fiskimarkið varð flutt út á 200 fjórðingar.</p>
<p>Úrslitið var, at farið varð undir samnorður-lendsku BIOFAR-ætlanina í 1987, hvørs týdningarmesta endamál var at gera eitt vísindaliga rætt yvirlit yvir djóralívið á havbotninum við Føroyar á 100-1000 metra dýpi. Í árunum 1987 til 1991 vórðu síðan tikin sýni av næstan 600 støðum á 9 rannsóknarferðum við Magnusi Heinasyni og við Håkon Mosby, sum Bergens Universitet átti, og harumframt vórðu gjørdar nakrar styttri ferðir við skipunum hjá Vaktar- og bjargingartænastuni. Starvsstovan í Kaldbak varð stovnað og skipað soleiðis, at hon longu frá tí at farið varð í gongd við verkætlanina kundi virka sum fyrisitingar- og starvsstovumiðdepil fyri rannsóknini. Starvsfólk á staðnum flokkaðu sýnini í djórabólkar. Seinni vórðu teir sendir út til serfrøðingar úr 60 ymiskum londum - fleiri av teimum uttan fyri Norðurlond. Higartil eru uml. 130 vísindaligar ritgerðir og kunnandi greinir komnar út, og nógvar aðrar eru á veg. Serliga stórur týdningur er lagdur í at gera yvirlit yvir allar djórabólkar við viðmerkingum og myndum, sum so hvørt verða prentað í Fróðskaparrit. Onnur sløg av ritgerðum verða prentað í ymisk altjóða tíðarrit; serliga í norska tíðarritið <em type="italic">Sarsia </em>. </p>
<p>BIOFAR-ætlanin kom at halda fram. Taðvísti seg nevniliga, at gamla <em type="italic">The Zoology of the Faroes </em>-kanningin ikki var nøktandi. Tí varð í árinum 1995 til 1998 farið undir eina BIOFAR 2-ætlan á starvsstovuni í Kaldbak. Henda ætlan skuldi fata um djóra- og plantulív frá sjóvarmálanum til uml. 100 metra dýpi. </p>
<p>Týdningurin av eini verkætlan sum BIOFARí víðari merking kann vera trupul at ímynda sær, innan hon er lokin, men tað merkist, at starvsfólk og lesandi við teir stovnar, sum hava tikið lut í verkætlanini, hava fingið nýggj sambond, íblástur og rannsóknarroyndir. Viðstarvsstovuni í Kaldbak fingu Føroyar bygt upp egnar møguleikar at granska sjódjór onnur enn fisk, kóp og hval í tøttum samstarvi við nógvar norðurlendskar stovnar.</p>
<p>Náttúrgripasavnið í Tórshavn fær eitt savn,ið fatar um tað mesta av føroyskum botndjórum, bæði av landgrunninum og frá djúpum sjógvi. Síðst men ikki minst: Føroyar verða gjøgnum tær mongu ritgerðir, sum eru útgivnar og sum eru á veg, settar á heimskortið í altjóða kjakinum um lívfrøðina hjá djúphavsdjórum og útbreiðslu hjá øllum sjóverum í fortíð og nútíð.</p>
<p xml:lang="nob"><em type="bold">Heimildir: </em>Landt, J., 1800: <em type="italic">Forsøg til en beskrivelse over Færøerne </em>. - Kiøbenhavn. 479 pp. </p>
<p xml:lang="nob">Nørrevang, A., T. Brattegard, A.B. Josefson,</p>
<p xml:lang="eng">J.-A. Sneli &amp; O.S. Tendal, 1994: List of BIOFAR stations. - <em type="italic">Sarsia </em>79: 165-180. </p>
<p xml:lang="nob">Svabo, J.C., 1959: <em type="italic">Indberetninger fra enreise i Færøe 1781 og 1782 </em>. - Selskabet til udgivelse af Færøske kildeskrifter og studier. København. 497 pp. (Endurprent 1976, Reitzels Boghandel A/S, København) </p>
<p xml:lang="nob">Spärck, R., 1929: Den zoologiske under-søgelse af Færøerne og dens foreløbige resultat. - <em type="italic">Report of the 18. Scandinavian Naturalist Congress in Copenhagen </em>, 26.-31. august 1929. 3 pp. Copenhagen. </p>
<p xml:lang="eng">Spärck, R., 1929: Preliminary survey of theresults of quantitative bottom investigations in Iceland and Faroe waters. - <em type="italic">Rapport et Procès-Verbaux des Réunion 57 </em>: 1-28. </p>
<p xml:lang="eng">Tendal, O.S. &amp; G. Bruntse, 2001: A brief his-tory of investigations on the benthic fauna of the sea around the Faroe Islands, with emphasis on the expeditions and research vessels. -Pp 44-53 <em type="italic">in </em>: G. Bruntse &amp; O.S. Tendal: <em type="italic">Marine biological investigations and assemblages ofbenthic invertebrates from the Faroe Islands. </em>-Kaldbak Marine Biological Laboratory, The Faroe Islands. 80 pp. </p>
<p xml:lang="eng"><em type="italic">The Zoology of the Faroes </em>. Vol I, part1,1928-42; part 2, 1928-71; vol II, part 1, 1928-37; part 2, 1928-71; vol III, part 1, 1928-71; part 2, 1935-42. - Andr. Fred. Høst &amp; Søn. Copenhagen. </p>
<p xml:lang="eng">Wyville Thomson, C., 1873: <em type="italic">The depths ofthe sea </em>. - MacMillan and Co., London. 527 pp. </p>
<p><em type="bold">OLE SECHER TENDAL </em>er útbúgvin mag.scient. á Københavns Universitet 1968, og í 1972 fekk hann dr.phil.-heitið. Evnið í doktararitgerð hansara var djúphavsdjór. Ole er lektari ( <em type="italic">associated professor </em>) á Zoologisk Museum í Keypmannahavn. Granskingarøki hansara er norðuratlants- og arktiskt botndjóralív í djúphavinum, serstakliga ávís einkyknusløg, sjósvampar og serstøk koralldjór. </p>
<p xml:lang="vep">Teldupostur: ostendal@zmuc.ku.dk</p>
<p>Um áhugi er fyri fleiri og dagførdum upplýsingum um BIOFAR-verkætlanirnar, sí heimasíðuna hjá Havlívfrøðiligu royndarstøðini í Kaldbak: www.biofar.foog heimasíðuna hjá Zoologisk Museum í Keypmannahavn: www.zmuc.dk</p>
<p>Tað at skonnartin Margrethe tók lut í havrannsóknum undir Føroyum er ein søga fyri seg. Skipið varð í 1913 gjørt út til eina havrannsóknarferð í Atlantshavi við veiðu eftir állalarvum fyri eyga. Ferðin skuldi byrja í Føroyum og enda í táverandi donsku Vestindisku oyggjunum. Áðrenn farið varð av stað, lá skipið ein mánað á Trongisvági, har ein ørgrynna av sýnum vórðu tikin. Síðan varð farið tvørtur um Atlantshav, men á ferðini sigldi Margrethe á eitt korallriv við Anegadaoynna og gekk burtur ikki langt frá atkomustaðnum. Øll umborð vórðu bjargað, og eisini vísindaligi farmurin varð bjargaður.</p>
<p><em type="italic">Føroyska havrannsóknar-skipið Magnus Heinason(Mynd: G. Bruntse) </em></p>
<p xml:lang="isl"><em type="italic">Fyrrverandi føroyskahavrannsóknarskipið </em></p>
<p xml:lang="est"><em type="italic">J.C. Svabo </em></p>
<p><em type="italic">Beskytteren liggur á Havnini </em></p>
<p><em type="italic">Tekning eftir Holten av Tórshavn og Lightning </em></p>
</body></document>
