<document xml:lang="fao" id="no_id"><header><title/><genre code="science"/><author><unknown/></author><year>2015</year><wordcount>12698</wordcount><conversion_status type="standard"/><availability><license type="standard"/></availability><multilingual/><origFileName>frodi-2015-nummar-2.pdf</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="deu">2 / 2015 20. ÁRG.</p>
<p xml:lang="olo">KR. 48,-</p>
<p xml:lang="kal">ISSN1395-00459 771395004003</p>
<p><em type="bold">Innfluttar vørur og broyttir matvanarnøra um skaðadjórini </em></p>
<p><em type="bold">Føroyastreymurin harðnaður og hitnaður </em></p>
<p><em type="bold">Føroyska luftin undir sjóneyku </em></p>
<p><em type="bold">Frímerki og tjóðskaparligur samleiki </em></p>
<p><em type="bold">Vita ov lítið um árin av alivinnuni </em></p>
<p>Fornur skógarvøksturí Føroyum</p>
<p xml:lang="deu">FRØÐI 2/2015 &gt; 2</p>
<p xml:lang="deu">ODDAGREIN</p>
<p xml:lang="deu">FØROYA FRÓÐSKAPARFELAG</p>
<p>GEVUR FRØÐI ÚT © Føroya Fróðskaparfelag og høvundarnir.</p>
<p>Frøði er fólksligt vísindablað, sum kemur út tvær ferðir árliga.</p>
<p xml:lang="swe">Upplag 1.300</p>
<p xml:lang="kal">ISSN 1395-0045</p>
<p><em type="italic">Loyvt er at endurgeva út Frøði, um víst verður til heimildina. </em></p>
<p><em type="italic">Verða heilar greinir endurgivnar, má avtala gerast. </em></p>
<p xml:lang="isl">AVGREIÐSLA Jarðfeingi, Brekkutún 1</p>
<p xml:lang="pol">Postsmoga 3059</p>
<p>FO-110 Tórshavn</p>
<p xml:lang="nob">Tlf. 357000teldupostur: frodi@jf.fo</p>
<p>RITSTUÐLAR Fróðskaparsetur Føroya</p>
<p>Søvn Landsins</p>
<p xml:lang="nob">Havstovan</p>
<p>Heilsufrøðiliga Starvsstovan</p>
<p>Jarðfeingi</p>
<p xml:lang="nno">Umhvørvisstovan</p>
<p>NÝGGIR HALDARAR kunnu tekna seg hjá avgreiðsluni.</p>
<p>ELDRI ÚTGÁVUR AV FRØÐI fáast við at venda sær til avgreiðsluna.</p>
<p>GREINIR TIL BLAÐIÐ Fólksligar, vísindaligar greinir kunnu sendast ritstjórnini. Skrivlig høvundaleið-beining fæst frá avgreiðsluni.</p>
<p>LÝSINGAR TIL FRØÐI Er áhugi fyri at lýsa í blaðnum, setið tykkum tá í samband við avgreiðsluna, telefon 357000fax 357001teldupostur: frodi@jf.fo</p>
<p xml:lang="nob">LÝSINGARPRÍSUR Heil síða: kr. 5.000,-</p>
<p>Hálv síða: kr. 3.000,-</p>
<p>RITUMBOÐSRÁÐIÐ Erling Isholm, Fróðskaparsetur Føroya</p>
<p>Erla Olsen, Fróðskaparsetur Føroya</p>
<p>Anna Maria Fosaa, Søvn Landsins</p>
<p>Sámal Tróndur Johansen, Søvn Landsins</p>
<p>Bjørg Mikkelsen, Heilsufrøðiliga</p>
<p>Starvsstovan</p>
<p xml:lang="sma">Maria Dam, Umhvørvisstovan</p>
<p>Lis Mortensen, Jarðfeingi</p>
<p>Eilif Gaard, Havstovan</p>
<p xml:lang="deu">GRAFISK FRAMLEIÐSLA</p>
<p xml:lang="nno">OG PRENT: Føroyaprent</p>
<p xml:lang="isl">SAMSKIPARI Helgi Jacobsen</p>
<p>RITSTJÓRN Vár í Ólavsstovu <em type="italic">ábyrgd </em></p>
<p xml:lang="sma">Maria Dam</p>
<p>Leivur Janus Hansen</p>
<p>Jóhannis Danielsen</p>
<p xml:lang="nob">Lise Helen Ofstad</p>
<p xml:lang="kal">FRÓÐSKAPARFELAG FØROYA Heimasíða: www.frodskaparfelag.fo</p>
<p>Limagjald: 300 krónur um árið, at gjalda á konto í Eik Banka 9181-495.171.0</p>
<p xml:lang="eng">SWIFT code: EIKBFOTF,</p>
<p xml:lang="nno">Iban-no: F056 9181 0004 9517 19</p>
<p>Minnist til at viðmerkja navn.2 / 2015</p>
<p>Frøði hesaferð!</p>
<p>Fjølbroyttur lesnaður til ljósa summarið</p>
<p>Hetta er annað Frøði, sum kemur út í ár. Tá ið Fróðskaparsetur Føroya hátíðarhelt fimmti ára dagin 20. mai, góvu vit út eitt sernummar fyri at hátíðarhalda merkisdagin. Í tí blaðnum varð dentur lagdur á gransking við tilknýti til Føroyar í søguligari tíð. Frøði 1 í ár vísti greitt, at vísindafólk tíðliga í tíðini hava verið áhugað í Føroyum og umstøðum her og gjørt tað til granskingarevni í sínum arbeiði. Sama áhuga síggja vit framvegis, altjóða ráðstevna um jarðfrøði, sum Jarðfeingi og Fróðskaparsetur Føroya skipaðu fyri í vár er greitt tekin um tað. Somuleiðis er vísindalig kanning av laksa- og seiðalús løgd fram á ráðstevnu í Portland Maine í USA og grein um hesa gransking almannakunn gjørd í vísindaliga tíðarritinum Aqua culture Environmental Interactions. Bogi Hansen hevur luttikið í og staðið fyri nógvari altjóða gransking um havstreymar kring Føroyar. Í hesum blaðnum hevur hann grein um Føroyastreymin, sum seinastu 20 árini bæði er harðnaður og hitnaður, og sum hevur elvt til, at havøkið kring Føroyar er vorðið heitari og hevur givið góð livilíkindi fyri makrel. Økti varm in frá hesum havstreymi er eisini ein orsøk til, at havísurin í Arktis bráðnar. Uni Árting og Jens-Kjeld Jensen hava skrivað grein um steinrenningar av trøum og plantum. Hetta er ikki nógv viðgjørt evni í føroyskari gransking, men nógv áhugavert kemur fram í ljós í hesi grein. Í tekstum og myndum verður greitt frá støðum í Føroyum, har steinrunnar plantur og trø síggjast. Kim Simonsen viðger frí merki úr einum tjóðskaparligum sjónarhorni, har hann lýsir, hvussu myndevnið á frímerkjum lýsir ymsar fatanir av tjóðskaparsamleika. Frímerki verða sambært Kim Simonsen útgivin av statum og tjóðum sum ein ímynd av minnispolitikkinum í einum landi. Tey eru ein visualisering av tjóðarinnar støði, har tjóðarhetjur, stór avrik og kend støð verða avmyndað, til tess at minna borgararnar á, hvat ið teir skulu vera ernir av. Dorete Bloch hevur verið sera virkin greinskrivari í Frøði, og seinastu árini hevur hon havt eina greinarøð um skaða djór. Henda greinin, sum er tann fimtanda í røðini, gjørdist hennara seinasta. Greinin er skrivað saman við Leivi Janusi Hansen, sum hevur gjørt greinina lidna til prentingar, nú Dorete er farin. Vit í vísindaliga heiminum í Føroyum fara at sakna Dorete Bloch og hennara virkisfýsni og eldhuga. Hennara lutur hevur ongantíð ligið eftir, tá ið tilfar til Frøði skuldi fáast til vega. Takk fyri, Dorete. Borgara vísindi verða umrødd í grein eftir Erlu Olsen. Lesandi á Námsvísindadeildini hava í sínum lestri kannað seyðabit og hava roynt seg í Frískúlanum í Havn sum undirvísarar í at gera børnini til virknar umhvørvisgranskarar. Hetta er ein grein, sum vísir á, hvussu borgarin kann fyrireikast til at geva sítt íkast til gransk ingina. Luftdálking hevur almennan áhuga og síðani februar 2014 hava tvær mátistøðir staðið í Havn, ein í bygdum øki og hin uttan fyri bygt øki. Tær hava mátað luftina fyri ávís dálk andi evni. Rakul Mortensen og Maria Dam hava skrivað grein um úrslitini frá hesum mát ingum. Dálking varð eisini umrødd á almenn um fundi, sum varð hildin í juni mán aði í ár, har serliga vantandi vitan um árin av alingini á firðirnar var til umrøðu. Stutt grein er í blaðnum um nøkur úrslit frá fundinum, sum Fróð skaparfelagið skipaði fyri saman við Umhvørvisstovuni. Samanumtikið leggur hetta Frøði fram fjølbroyttan lesnað til ljósa summarið.3 &gt; FRØÐI 2/2015</p>
<p><em type="bold">Pólhavið </em></p>
<p><em type="bold">Norðurhøv </em></p>
<p xml:lang="nob"><em type="bold">Barentshav </em></p>
<p><em type="bold">FS </em></p>
<p xml:lang="nob"><em type="bold">HS </em></p>
<p xml:lang="nob"><em type="bold">Grønland </em></p>
<p xml:lang="isl"><em type="bold">Ísland </em></p>
<p xml:lang="nno"><em type="bold">Noreg </em></p>
<p xml:lang="nno"><em type="bold">Skot-land </em></p>
<p xml:lang="vep">INNIHALDSYVIRLIT</p>
<p xml:lang="isl"><em type="bold">Innihald </em>20410 4 FØROYASTREYMURIN HEVUR ØKT </p>
<p xml:lang="sme">VARMA FLUTNINGIN TIL FØROYA OG ARKTIS</p>
<p xml:lang="vep">SEINASTU 20 ÁRINI</p>
<p>Bogi Hansen 8 FORNUR SKÓGARVØKSTUR – AVRIT FRÁ</p>
<p xml:lang="isl">VIÐARBULUM Í FØROYSKA GRÓTINUM</p>
<p xml:lang="nob">Jens-Kjeld Jensen og Uni Árting 12 FRÍMERKI OG TJÓÐSKAPARLIGUR SAMLEIKI</p>
<p xml:lang="nob">Kim Simonsen 18 BROYTTIR MATVANAR OG INNFLUTTAR VØRUR</p>
<p xml:lang="smn">NØRA UM SKAÐADJÓRINI</p>
<p>Dorete Bloch og Leivur Janus Hansen 22 LÆRING BROYTIR VANAHUGSAN</p>
<p xml:lang="isl">Erla Olsen 27 FØROYSKA LUFTIN LØGD UNDIR SJÓNEYKU</p>
<p>Rakul Mortensen og Maria Dam 30 VITA OV LÍTIÐ UM ÁRIN AV ALIVINNUNI 35 GREIN UM LAKSALÚS Í SUNDALAGNUM 37 EIN VIKA VIÐ TVEIMUM ALTJÓÐA</p>
<p xml:lang="deu">JARÐFRØÐIRÁÐSTEVNUM</p>
<p>Uni Árting og Óluva Eidesgaard</p>
<p xml:lang="deu">FRØÐI 2/2015 &gt; 4 <em type="bold">119753 </em></p>
<p xml:lang="fin">Vatnskorpuhiti (°C)</p>
<p xml:lang="isl"><em type="bold">Ísland </em></p>
<p xml:lang="nno"><em type="bold">Skot- land </em></p>
<p xml:lang="nno"><em type="bold">Hetland </em></p>
<p xml:lang="sms"><em type="bold">Skýggj </em></p>
<p xml:lang="isl"><em type="bold">Heitur Atlantssjógvur </em></p>
<p><em type="bold">Føroyastreymurin </em></p>
<p><em type="bold">Kaldur Arktiskur sjógvur </em></p>
<p><em type="bold">Bogi Hansen </em>bogihan@hav.fo Havfrøðingur Havstovan </p>
<p>Fram við Føroyum rekur heitur sjógvur úr Atlantshavi á veg móti arktiskum leiðum. Tann týdningarmesta greinin av hesum ráki er Føroyastreymurin. Seinastu 20 árini er hann bæði harðnaður og hitnaður, og flytur tí eisini meiri varma. Hetta hitar havøkið við Føroyar og gevur góð livilíkindi fyri makrel, men er eisini ein orsøk til, at havísurin í Arktis bráðnar.</p>
<p>Føroyastreymurin hevur økt varmaflutningin til Føroya og Arktis seinastu <em type="bold">20 árini </em></p>
<p xml:lang="isl"><em type="bold">Mynd 1. </em>Sjóvarhitin í vatn skorpuni 18. apríl 2003 mátaður úr fylgisveini og vístur við litum. </p>
<p>Svørtu pílarnir vísa rákið av heitum atlantssjógvi.</p>
<p>Hvítu pílarnir vísa rákið av køldum arktiskum sjógvi. Hvítu økini vísa land ella skýggj.</p>
<p xml:lang="sme">FØROYASTREYMURIN HEVUR ØKT VARMAFLUTNINGIN TIL FØROYA OG ARKTIS SEINASTU 20 ÁRINI5 &gt; FRØÐI 2/2015</p>
<p><em type="bold">Føroyastreymurin </em>Sjógvurin kring Føroyar er heitur uppi við vatnskorp una. Fáa staðni síggja vit so heitan sjógv so nær við ein av pólunum. Tað kemst av, at streymarnir kring okkum føra heitan sjógv fram við Føroyum. Sjógv ur in stavar sunnarlaga úr Atlantshavi, og ein part ur fer suður um Føroyar, men tað mesta rekur mill um Ísland og Føroyar. </p>
<p>Norðan fyri okkum savnast tann heiti atlants-sjógv urin í einum hørðum streymi, sum rekur eyst ur eftir, áðrenn hann bendir norðurá. Hetta er Føroya streym urin <em type="italic">(mynd 1) </em>. Í miðal førir hann um leið fýra milliónir rúmmetrar hvørt sekund. Hetta er fýra ferðir so nógv, sum allar áir í heiminum veita. </p>
<p><em type="bold">Mátingar </em>Atlantssjógvurin, sum ferðast fram við okkum, lekur eisini inn á Landgrunnin, og hann er helst tann mest avgerandi fortreytin fyri okkara veðurlagi og fyri livilíkindini hjá fiski og øðrum livandi verum í før oysk um havøki. Tí hevur Havstovan <em type="italic">(áður nevnd Fiskirannsóknarstovan) </em>lagt nógva orku í at máta bæði eginleikar og styrki í hesum ráki. Regluligar mátingar av hita og saltinnihaldi í Føroyastreym in um byrjaðu í 1988, og miðskeiðis í 1900un um varð farið undir regluligar streym máting ar <em type="italic">(mynd 2) </em>. Hesar mátingar eru dýrar og hava bara verið møguligar, tí at nógvur stuðul er fingin úr útlendskum granskingargrunnum, serliga úr Evropa. </p>
<p><em type="bold">Sjógvurin er hitnaður og hevur hitað land og luft </em>Av mátingunum, sum eru gjørdar, síggja vit, at atlantssjógvurin í Føroyastreyminum er hitnaður munandi hesi seinastu tjúgu árini <em type="italic">(reyða strikan á mynd 3) </em>. Hetta er ein gongd, sum eisini er sædd í íslendsk um og skotskum havøki, og hevur samband við broytta streymgongd í Norðuratlantshavi. </p>
<p>Sjógvurin hitnaði umleið eitt stig <em type="italic">(1°C) </em>frá mið-skeiðis í 1990unum til 2003. Síðan hevur hitin verið hampiliga javnur. Hesa upphiting hava vit eisini merkt inni á landi. Tann bláa strikan á mynd </p>
<p><em type="bold">Mynd 2. </em>Ein streym mátari verður loraður niður á botn frá Magnusi Heina syni. Hann skal máta ferðina á Føroya streym inum og er væl vardur móti troli.19921996200020042008201256789 </p>
<p xml:lang="isl">Miðalhiti (°C)</p>
<p>Luftin í Havn</p>
<p>Sjóvarhitin í Føroyastreyminum</p>
<p><em type="bold">Mynd 3. </em>Miðalhitin hvørt árið í Føroyastreyminum <em type="italic">(reyð strika) </em>og í luftini í Havn <em type="italic">(blá strika). </em></p>
<p xml:lang="sme">FØROYASTREYMURIN HEVUR ØKT VARMAFLUTNINGIN TIL FØROYA OG ARKTIS SEINASTU 20 ÁRINI</p>
<p>FRØÐI 2/2015 &gt; 63 vísir hitan í luftini í Havnini. Hon er umleið eitt stig kaldari enn sjógvurin; men hitabroytingarnar í luftini fylgja hampiliga væl sjóvarhitanum.</p>
<p><em type="bold">Varmaflutningur móti Arktis </em>Men hóast Føroyastreymurin letur nógvan varma til at hita okkum, so hevur hann framvegis nógvan varma eftir, sum verður fluttur longri eystur og norður móti Arktis saman við tí atlantssjógvi, sum rekur millum Føroyar og Hetland <em type="italic">(reyðu pílarnir á mynd 4) </em>. Varmin í tí heita atlantssjónum fer til at hita luftina og kaldari sjógv ella til at bræða havís, sum flýtur á sjónum. So hvørt sum heiti streymurin letur varma frá sær, kólnar sjógvurin, og at enda vendir hann suðuraftur fram við Eysturgrønlandi og niðri í dýpinum fram við Føroyum <em type="italic">(hvítir pílar á mynd 4) </em>. </p>
<p><em type="bold">Ein millión ferðir SEV </em>Mátingarnar hjá Havstovuni vísa, at Føroya streymurin í miðal flytur slakar 4 milliónir rúmmetrar <em type="italic">(m3) </em>hvørt sekund. Tá sjógvurin rekur suðuraftur úr Arktis, er hann vanliga kólnaður úr umleið 8°C niður á umleið 0°C. Tá hevur hann latið varma frá sær, sum er 4 milliónir ferðir 33 megawatt <em type="italic">(sí kassa) </em>. </p>
<p>Rokna vit neyvari, so síggja vit, at Føroyastreym-urin flyt ur 125 milliónir megawatt í miðal, og tað er um leið ein millión ferðir so nógv, sum SEV</p>
<p><em type="bold">Pólhavið </em></p>
<p><em type="bold">Norðurhøv </em></p>
<p xml:lang="nob"><em type="bold">Barentshav </em></p>
<p><em type="bold">FS </em></p>
<p xml:lang="nob"><em type="bold">HS </em></p>
<p xml:lang="nob"><em type="bold">Grønland </em></p>
<p xml:lang="isl"><em type="bold">Ísland </em></p>
<p xml:lang="nno"><em type="bold">Noreg </em></p>
<p xml:lang="nno"><em type="bold">Skot-land </em></p>
<p xml:lang="eng"><em type="bold">Mynd 4. </em></p>
<p>Føroyastreymurin <em type="italic">(FS) </em>og rákið gjøgnum Hetlands<em type="italic">(HS) </em>reka báðu megin Føroyar <em type="italic">(F) </em>og flyta heitan sjógv móti Arktis <em type="italic">(reyðir pílar) </em>. Tá sjógvurin er kólnaður, vendir hann suðuraftur <em type="italic">(hvítir pílar). </em>rennuna </p>
<p xml:lang="sme">FØROYASTREYMURIN HEVUR ØKT VARMAFLUTNINGIN TIL FØROYA OG ARKTIS SEINASTU 20 ÁRINI7 &gt; FRØÐI 2/2015</p>
<p xml:lang="nob">FØROYASTREYMURIN HEVUR ØKT VARMAFLUTNINGIN TIL FØROYA OG ARKTIS SEINASTU 20 ÁRINI <em type="bold">1 m8°C31 m0°C3 </em></p>
<p xml:lang="deu"><em type="bold">Luft </em></p>
<p xml:lang="isl"><em type="bold">Heitursjógvur33 MW </em></p>
<p xml:lang="isl"><em type="bold">Kaldursjógvur </em></p>
<p>Vit hugsa okkum ein rúmmetur <em type="italic">(1m3) </em>av sjógvi, sum kemur sunnaneftir við 8°C hita. Luftin kølir hann niður á 0°C, hann søkkur og fer suðureftir aftur í dýpinum. </p>
<p>Samstundis sum luftin kølir sjógvin, so hitar sjógvurin luftina. Um ein rúmmetur verður køldur frá 8°C niður á 0°C hvørt sekund, so er varmaflutningurin frá sjónum upp í luftina 33 MW <em type="italic">(megawatt) </em>.fram leið ir, um allir motorarnir, vatnorkuverkini og vind myll urn ar hjá SEV koyra í senn. </p>
<p><em type="bold">Veðurlagsbroytingar í Arktis </em>Heimurin er farin at hitna av øllum tí koldioxidi, sum vit menniskju lata út í luftina; men tað arktiska økið vísir seg at hitna nógv skjótari, enn flestu onnur øki, og havísurin uppi í Pólhavinum <em type="italic">(mynd 4) </em>er farin at bráðna ógvisliga um sumrarnar. Tað eru fleiri orsøkir til tað, men Føroyastreymurin eigur sín part. Frá 1993 til 2013 hitnaði sjógvurin, sum Føroyastreymurin flutti, umleið eitt stig <em type="italic">(mynd 3) </em>. </p>
<p>Men harafturat harðnaði streymurin eisini. Sam-bært mátingunum øktist flutningurin av sjógvi eini 8% hetta tíðarskeiðið. Saman við upphitingini gjørdi hetta, at varmaflutningurin hjá Føroya-streym in um øktist umleið 18% frá 1993 til 2013. Hes in varmi er farin til at hita luftina og til at hita sjógv in í teimum køldu pørtunum av Norðurhøvum, so at sjógvurin hóskar betur til makrel og annan upp sjóv ar fisk.</p>
<p>Men ein partur av økta varmanum er eisini farin til at bræða havísin og til at økja um veð ur lagsbroyt ing arnar í Arktis.</p>
<p><em type="bold">Avrit í gróti </em>Flótandi lava kann varðveita skap, avrit og partar av trøum við at stadna skjótt, tá ið hon flýtur rundan um viðarbular. Hetta saman við kanningum av plantu sáði <em type="italic">(pollen, en.) </em>gevur okkum vísindafólkum møgu leikan at kaga aftur til forna vøksturin, tá ið Føroyar blivu til, og kann samstundis geva eina lýs ing av tátíðarinnar floru og ikki minst veðurlagi. Flestu okkara kennast við partar av hesum fyribrigdi, utt an tó at skilja upprunan til hesi gátufullu holini í grót inum <em type="italic">(Sí mynd 1). </em></p>
<p>Læran um steinrenningar og fornar lívverur kall-ast stein renningafrøði <em type="italic">(paleontology, en.) </em>. Tann part-ur av hesari vísindagreinini, ið fevnir um plantustein renn ing ar, bleiv ikki veruliga mentur fyrr enn í fyrru helvt av 19.-indu øld, men hevur síð ani greinað planturíkið gjøgnum nærum alla jarð ar søguna, gjøgnum skiftandi veðurlag, skiftandi lands løg og skiftandi landafrøðiliga býtið millum hav og land. </p>
<p><em type="bold">Føroyska jarðfrøðin </em>Tann jarðfrøðiliga fláarøðin er so at siga øll uppbygd av basaltiskum lavafláum. Hesar fláir blivu til av tí áhaldandi gosvirkseminum, ið bygdi upp Føroyar og tann risastóra norðuratlantiska basaltháslættan </p>
<p xml:lang="vep">PARTUR 3</p>
<p><em type="bold">Jens-Kjeld Jensen </em>nolsoy@gmail.com sjálvlærdur náttúru serfrøðingur, Náttúrugripa savnið/Søvn Landsins og heiðursdoktari á Fróðskapar setur Føroya </p>
<p><em type="bold">Uni Árting </em>uni.arting@jardfeingi.fo jarðfrøðingur á Jarðfeingi og adjunktur í jarðfrøði á Fróðskaparsetur Føroya </p>
<p xml:lang="isl">GREINARØÐ Í SEKS PØRTUM UM STEINRENNINGAR – TRIÐI PARTUR:</p>
<p><em type="bold">Fornur skógarvøkstur </em>– avrit frá viðarbulum í føroyska grótinum Steinrenningar í Føroyum av trøum og plantum eru ikki nógv lýstar í vísindaligum greinum, men eru nógv vanligari enn fólk flest geva sær far um. Í hesi greinarøðini seta vit sjóneykuna á nøkur av hesum spennandi fyribrigdum. Hesa triðju greinina hava vit valt at býta upp í tveir partar. Fyrsti partur snýr seg um avrit av viðarbulum í basaltfláunum, og seinni parturin setir meira fokus á avrit av bløðum og trøum í sand og leirsteini og koli og á steinrunnar viðarbular uttan av landgrunninum. </p>
<p xml:lang="deu">FRØÐI 2/2015 &gt; 8</p>
<p>FORNUR SKÓGARVØKSTUR – AVRIT FRÁ VIÐARBULUM Í FØROYSKA GRÓTINUM9 &gt; FRØÐI 2/2015</p>
<p xml:lang="deu">GREINATEKSTUR</p>
<p><em type="bold">Mynd 1. </em>Avrit eftir forn um gróðri í gróti. Avritini <em type="italic">(holurnar) </em>í grá liga basaltinum eru eftir greinum, ið vórðu fangaðar og brendar upp av basaltbræðingini. Holu vegg irnir eru seinni klædd ir við hvítum soð stein sløgum, í hesum føri chabbasitt. Niðast í klett inum sæst reydliga legugrótið, ið var jørð ild ið, hesi trøini vuksu í. </p>
<p>FORNUR SKÓGARVØKSTUR – AVRIT FRÁ VIÐARBULUM Í FØROYSKA GRÓTINUMfyri umleið 60 til 55 miliónum árum síðani. Tekin frá hesum ógvisliga gosvirksemi eru at síggja á landi, líka frá Eysturkanada <em type="italic">(Baffin Island) </em>, Eystur- og Vesturgrønlandi, í Norðurírlandi, Hebridunum og í Føroyum. Hesin basaltháslætti er fleiri ferðir so stórur til havs enn á landi, og er at finna á bæði eystara og vestara landgrunninum fram við øllum Norðuratlantshavinum. </p>
<p>Størsti parturin av fláarøðini fevnir sostatt um basaltfláir, men gróttilfarið millum summar av fláunum í Føroyum og aðrastaðni við er legugrót. Hetta serstaka goslegugrót verður stundum kallað royðu grót og verður í jarðfrøði ligari lýsing ofta eisini nevnt sand/leir-steinur. Hetta heitið kann tískil tykj ast nakað torskilt. So her kemur ein stutt lýsing av legugróti. Legugrót er til far, ið er vorðið til við tær ing og niðurbróting av føst um gróti. Eins og vit síggja í dag, savnast leyst til far, sandur og eyrur í láglendi, í áum og fram við áar bakka. Ímynda vit okkum landslagið, tá ið Føroyar vórðu til, var hetta saman borið við í dag nógv slættari. Eingi høg fjøll ella dalir prýddu landslagið.</p>
<p>Í tíðarbilinum millum einstøku eldgosini vóru styttri og longri steðgir. Stundum vóru hesir so mikið langir, at leyst tilfar savnaðist og jørðildið varð til, soleiðis at gróður fekk fest seg. Hesin gróður var nógv øðrvísi enn vanligi skógarvøksturin, vit síggja í dag á okkara breiddarstigi. Tað er tó ikki møguligt at siga neyvt, hvørji sløg av trøum talan er um bert út frá avritunum. Men kanningar av plantusáð hava verið gjørdar í Føroyum í fleiri</p>
<p><em type="bold">Mynd 2. </em>Á helluni í Gróturð við Gróthúsvatn á Sandi eru sjáldsama vøkur avrit frá kolaðum viðarbulum at síggja. Her síggjast fleiri avrit frá viðarbulum, sum eru fleiri metrar langir. Sumstaðni síggjast eisini sera væl varðveitt avrit av uppkolaðum børki. </p>
<p xml:lang="isl">FRØÐI 2/2015 &gt; 10umførum av m.a. Lund 1983; Lund 1989; Ellis, Bell et al. 2002 og Passey and Jolley 2009. Úrslitini vísa, at talan millum annað er um soppa- og bryofytt grókorn, dinoflagilatar, plantualgur, sákorn frá <em type="italic">Metasequoia occidentalis </em>, sum er í ætt við risastóru redwood trøini og sáðkorn frá blómuplantum. </p>
<p>Sostatt varð føroyski basaltháslættin uppbygdur og niðurbrotin samstundis. Tíðarbil við áhaldandi gosvirksemi og onnur við minni gosvirksemi og skógarvøkstri skiftast. Út frá teimum trøum og plantusløgunum, ið eru staðfest í legugrótinum, er tað eyðsæð, at veðurlagið var nógv lýggjari enn tað er í dag. Havast skal eisini í huga, at Føroyar við meginlandarákinum hava flutt seg rættiliga langt norðureftir, síðani basaltháslættin varð til.</p>
<p>Tá ið basaltisk lava floymir upp úr jørðini, er hon sera heit, eini 1100-1200 C. Tá ið so ein slavin viðar bulur dettur niður í gosbræðingina ella verður um girdur av henni, kølir hann samstundis bræðing ina rundan um seg, so at hon storknar skjótt.</p>
<p><em type="bold">Ymisk avrit </em>Ymisk sløg av avritum frá viðarbulum eru at finna í føroysku náttúruni. Og her koma nøkur dømi, hvussu hesi avrit síggja út, og hvussu tey eru vorðin til. Ímynda vit okkum t.d. eitt fótaspor í vátum sandi, so er hetta eitt negativt avrit av sjálvum fótinum, ið gjørdi sporið. Fylla vit ístaðin fótasporið við gipsi, og hyggja vit at hesum avriti, fáa vit eitt sokallað positivt avrit av sjálvum fótinum. Nógv tey flestu avritini av trøum í Føroyum eru negativ <em type="italic">(sí myndirnar 2-4) </em>. Í urðini sunnan fyri Gróthúsvatn á Sandoynni <em type="italic">(sí mynd 2) </em>eru fleiri sera vøkur negativ avrit frá viðarbulum at síggja. Hesir viðarbular hava verið útvið ½ metur tjúkkir og eini 10 metrar langir. Hesi avritini eru oman á sjálvari basaltflónni, og stava tey helst frá, at trøini eru dottin niður yvir rennandi grótbræðingina og sostatt gjørt avrit niður á grótskorpuna. </p>
<p>Eisini við gamla oyggjarvegin á Streymoynni, á</p>
<p>Sundshálsi, eru negativ plantuavrit at síggja. Hesi síggjast sum rund hol í grótinum <em type="italic">(sí mynd 3) </em>nið arlaga í basaltflónni. Legugrótið undir vísir eisini onn ur tekin um, at her hevur verið lívligur gróður. Hetta sæst m.a. við, at smáar úrskiljingar av jarnstein slagn um hematitt geva legugrótinum eina </p>
<p><em type="bold">Mynd 3. </em>Við vegin uppi á Sundshálsi á Oyggjarvegnum síggjast fleiri negativ avrit í grótinum, beint yvir fláamarkinum niður ímóti legugrótinum. Legugrótið undir vísir eisini onnur tekin um, at her hevur verið lívligur gróður. Hetta sæst m.a. við at smáar úrskiljingar av jarnsteinslagnum hematitt geva legugrótinum eina plettutta útsjónd. </p>
<p><em type="bold">Mynd 4. </em>Marnar á Skúr vísir á avrit í berginum eystantil á Nólsoynni, sum er fleiri metrar langt. Negativa avritið av viðarbulinum sæst týðiliga og farvegurin av fleiri metra langa trænum sæst sum ein lind av hvítum soðsteinum. </p>
<p>FORNUR SKÓGARVØKSTUR – AVRIT FRÁ VIÐARBULUM Í FØROYSKA GRÓTINUM11 &gt; FRØÐI 2/2015plettutta útsjónd <em type="italic">(Ellis, Bell et al. 2002) </em>. Enn finst ikki nakað full fíggjað yvirlit yvir hesar steinrenn ing ar í Føroyum, men hetta fyri brigdið er staðfest í nær um øllum oyggjum. Tó skal sigast, at í skriv andi stund eru fleiri lið av gransk arum í ferð við at granska steinrenningar frá plantum í føroyska grótinum, íroknað so nevndar spor-stein renn ingar <em type="italic">(trace fossils, en.). </em></p>
<p>Tey sokallaðu positivu avritini <em type="italic">(sí mynd 5) </em>eru nakað meira sjáldsom. Ímynda vit okkum somu tilgongd, sum tá ið negativu avritini verða til, men at t.d. eitt hol eftir einum viðarbuli seinni fyllist við flótandi lava, sum síðan stadnar har, fáa vit ein positivan form av upprunaliga viðarbulinum. Hetta sæst eitt nú í Søltuvík <em type="italic">(mynd 5). </em>Her er eitt positivt avrit varðveitt í fjøruni í niðara parti av einari lavaflógv. </p>
<p>Úti í fjøruni eystanfyri á Nólsoynni sæst heldur sjáld samt fyribrigdi <em type="italic">(sí mynd 6) </em>. Her er ein steinrenning av einum standandi viðarbuli. Í hesum føri hevur grót bræð ing in ikki megnað at skrætt træið upp við rót, men ein stubbi stóð eftir, sum síðani er varð veittur. </p>
<p><em type="bold">Mynd 5. </em>Í niðara parti av basaltflógv í Søltuvík sæst hetta vakra positiva plantuavrit. Her er viðarbulurin endurskaptur við at flótandi lava er floymd inn í holið eftir tí uppkolaða bulinum. </p>
<p xml:lang="eng"><em type="bold">KELDULISTI Ellis, D., B. R. Bell </em>, et al. (2002). The stratigraphy, environment of eruption and age of the Faroes Lava Group, NE Atlantic Ocean. The North Atlantic Igneous Province: Stratigraphy, Tectonic, Volcanic and Magmatic Processes. D. W. Jolley and B. R. Bell, Geological Society, London, Special Publications. 197: 253-269. <em type="bold">Lund, J. </em>(1983). Biostratigraphy of interbasaltic coals from the Faeroe Islands. Structure and Development of the Greenland-Scotland Ridge. New Methods and Concepts. M. H. P. Bott, S. Saxov, M. Talwani and J. Thiede. New York, Plenum Press: 417-423. <em type="bold">Lund, J. </em>(1989). „A late Paleocene non-marine microflora from the interbasaltic coals of the Faeroe Islands, North Atlantic.“ Bulletin of the Geological Society of Denmark 37: 181-203. <em type="bold">Passey, S. R. </em>and <em type="bold">D. W. Jolley </em>(2009). „A revised lithostratigraphic nomenclature for the Palaeogen Faroe Island Baslat Group, NE Atlantic Ocean.“ Earth and Environmental Science Transactions of the Royal Society of Edinburgh 99: 127-158. </p>
<p>FORNUR SKÓGARVØKSTUR – AVRIT FRÁ VIÐARBULUM Í FØROYSKA GRÓTINUM</p>
<p><em type="bold">Mynd 6. </em>Eystanfyri á Nólsoynni sæst ein standandi viðarbulur. Grótbræðingin hevur í hesum føri ikki heilt megnað at skræða træið upp, og tískil sæst avritið standandi júst á sama stað, har ið træið vaks. Hetta fyribrigdið er nakað sjáldsamari enn hini avritini. </p>
<p xml:lang="deu">FRØÐI 2/2015 &gt; 12</p>
<p xml:lang="nob"><em type="bold">Kim Simonsen </em>Ph.d. og mag.art Post.doc við Amsterdam Universitet á sentrinum SPIN (Study Platform on Interlocking Nationalisms) </p>
<p>Vit kunnu harumframt uppfata frímerki sum eitt held ur veruleikafjart frítíðaítriv fyri frímerkjasavnarar, men eisini sum eina skapan av myndum og eina fram løgu av eini hugmyndafrøði í samfelaginum, ið hevur týdning fyri tjóðina, hennara samleika og henn ara samleikapolitikk.</p>
<p>Frímerki verða útgivin av statum og tjóðum og eru visualiseringar av tjóðarinnar støði, har tjóð arhetjur, stór avrik og kend støð verða avmyndað. Frí merki eru ein partur av minnispolitikkinum í ein um landi, hvørs endamál er at minna borgararnar á, hvat teir skulu vera ernir av, og hvat fólk skulu vita um teirra land.1 Frímerki eru tí bæði ein partur av felags minni og visuellu mentan føroyinga og stuðla samstundis undir at endurskapa føroyskan tjóð skap ar samleika í einari tíð við altjóða av bjóðing um.</p>
<p>Í hesi grein vil eg við støði í nýggjum rákum í nú tíð ar humanistiskari gransking varpa ljós á visuellu mentanina í einum samfelag. Eg vil somuleiðis vísa á, hvussu føroysk frímerki kunnu síggjast sum serlig minnisstøð, ið endurskapa føroyskan samleika á nýggjan hátt.</p>
<p><em type="bold">Papírssendiharrar </em>Tá lond útgeva frímerki, vilja tey oftast, at hesi skulu vera eitt slag av sendiharrum fyri landið. Tá fyrstu frímerkini komu út í nítjandu øld, sást at frímerki fóru at fáa týdning fyri tjóðarbygging og fyri at menna tjóðskaparliga samleikan hjá eini tjóð. </p>
<p>At byrja við vóru tey flestu frímerkini í Evropa eins við einari ikonografi, har kongurin ella drotningin vórðu hátíðarhildin.2 Talan var um tríggjar meginbólkar av motivum: kongalig eykennismerki, skjaldra merki og portrettmyndir av landsins leiðar um. Tjóðskaparliga elitan hevur ofta lagt stóran</p>
<p>Frímerki og tjóðskaparligur samleiki <em type="bold">– Føroysk frímerki sum minnisstaður </em></p>
<p>Vit kunnu uppfata frímerki sum pappír við klistri á baksíðuni og sum eitt slag av smáum peningaseðlum. Men vit kunnu eisini uppfata frímerki, og tað tey ímynda, sum idealiseraðar myndir, har hendingar í tjóðini, minnir, hetjur og kend støð verða avmyndað. Á henda hátt miðla frímerki ein stoltleika um tjóðina, har eitt úrvalslið av monnum og kvinnum ofta verða mint. Frímerki siga okkurt um, hvussu eitt land sær seg sjálvt og lýsa samleikan í landinum.</p>
<p>Vinstrumegin sæst frímerki frá 1984 við mynd av kirkjubøstólunum, ið er ein týðandi føroyskur minnisstaður. Høgrumegin sæst frímerki, ið avmyndar eina yrking eftir J.H.O.</p>
<p>Djurhuus um deyða Nólsoyar Páls. Frímerkið er frá 2004 og er útgivið í einari røð við tíggju frímerkjum.</p>
<p>FRÍMERKI OG TJÓÐSKAPARLIGUR SAMLEIKI – FØROYSK FRÍMERKI SUM MINNISSTAÐUR13 &gt; FRØÐI 2/2015dent á at byggja ein tjóðskaparligan samleika og at menna ímyndina um tjóðina og tjóðarinnar serligu ikonografi. Frímerki gjørdust á henda hátt ein ímynd av mentanararvirðunum hjá eini tjóð.</p>
<p>Hyggja vit at frímerkjum sum einum parti av evropeiskum mentanartjóðskapi, so er ikki trupult at síggja, hvussu evropeiskir tjóðskaparligir samleik ar eru skaptir við at kopiera hvønn annan. Um hini hava eitthvørt, eru vit skjót at siga, at hatta skulu vit eisini hava. Hava tey slíkt í Frankaríki, Onglandi ella í Spania, so skulu vit ikki standa aft an fyri, og tað gerst umráðandi at fáa t.d. líknandi frímerki, fløgg ella bókmentir. Evropeiskir samleikar eru skaptir soleiðis, at teir eru „ymiskir, men sam stundis sera líkir í sínum máta at vera ymiskir".3</p>
<p><em type="bold">Føroysk frímerki og visuell mentan </em>Vit kunnu granska løg í okkara visuellu mentan, sum til dømis í grafiskum framsetingum (myndum, stand mynd um og sniðgevingum), optiskum sum spegl um og speglingum, dreymum, minnum, hugskot um og hugflogum, men eisini í munnligum fram løgum.4 Hyggja vit at føroyskum frímerkjum við hesum í huga, so minna tey um føroyska list, ið ofta er hugsað í mun til eina etniska siðvenju fyri føroyska list. Danir nevna ofta hesa list fyri „færø kunst“. Hetta slag av list hevur røtur aftur til tjóðskaparromantikkin og mentanarligan tjóðskap. </p>
<p>Hetta listaslagið er eykent av motivum sum t.d. grinda drápi, føroyskum dansi og eini ser lig ari ímynd av føroyskari náttúru. Motivini hava fingið ikon isk an týdning sum umboð fyri tað serliga føroyska.5</p>
<p>At brúka slík myndevni hevur fingið ein sterkan minn is ment an ar ligan týdning. Landslagið fær leiklutin at styrkja um samleikan í landinum, umframt at umsita og leggja fram bæði etniskar og søguligar samleikar í nútíðini.</p>
<p>Sniðið, sum frímerki eru gjørd eftir, er eitt gott dømi um, hvussu transtjóðskaparligir listfrøðiligir formar vórðu miðlaðir gjøgnum transtjóðskaparlig netverk í Evropa, og hvussu mentanarligt samskifti ávirkar smáar og størri tjóðir sínámillum. Frímerkið hevur tí altíð bæði verið ein partur av altjóða heiminum og av tjóðini, har tjóðin tekur sjálvan formin og hugskotið handan frímerkið frá einari altjóða skipan av tjóðskaparligum samleikateknum.</p>
<p>Tey fyrstu føroysku frímerkini frá 1975 settu</p>
<p>Føroyar á kortið við kenda kortinum hjá Abraham Ortelius. Síðani draga vit myndina nærri og síggja Føroyar daga fram á kortinum hjá prestinum Lucas Debes (1623-1675). Eftir tað komu fotomyndir av Føroyum, sum Ásmundur Poulsen (1931-2007) hevði tikið. Harnæst fingu vit ikoniskar málningar eftir S. J. Mykines (1906-1979), Ruth Smith (1913-1958) og Eyvind Mohr. Tað hevur sostatt stóran týdning fyri føroyingar, at onnur síggja landið og</p>
<p>Málningur av føroyskum dansi á Viðareiði, málaður av Emil Krause (1871 1945) á føroyskum smá arki frá 2003. Krause var dani og var við til at stovn seta føroyska list, ofta nevnd „færøkunst“. Hann verður í dag umrøddur sum ein av nógvu donsku og útlendsku tekn ar un um, málarunum og foto grafunum, ið vitjaðu Føroyar, sum t.d. Chr. Aigens (18701940), Alf Dachman, Gudmund Hentze (18751948) og Elizabeth Taylor (1856 1932).1</p>
<p xml:lang="ita">Raento &amp; Brunn, 2005.2</p>
<p xml:lang="fin">Adriansen, 2003.3</p>
<p xml:lang="eng">Thiesse, 20064</p>
<p xml:lang="eng">Mitchell, 1986;</p>
<p xml:lang="nob">Beller, 2007 5</p>
<p xml:lang="deu">Fuhr 2008.</p>
<p xml:lang="sme">FRÍMERKI OG TJÓÐSKAPARLIGUR SAMLEIKI – FØROYSK FRÍMERKI SUM MINNISSTAÐUR</p>
<p>FRØÐI 2/2015 &gt; 14fólk ið, og ikki minst viðurkenna Føroyar og før oyingar sum partar av heiminum og Evropa. Dømi um hetta er, at føroyingar brúka gomul útlendsk kort. Seinni hevur føroysk list tikið um endan, men sam stund is ført uppfatanina hjá útlendsku málarunum av Føroyum víðari. Teirra ikonografi finst enn í føroyskari list.6</p>
<p><em type="bold">Ikonografi, banal nationalisma og visuell mentan </em>Frímerki eru við til at skapa okkara visuellu mentan, ið knýta eina almenna ímynd saman við fólksins lívsverð, sum aftur bindur saman søguna og minnið hjá fólkinum. </p>
<p>Ofta geva vit okkum ikki far um frímerki. Tey ger ast ósjónligir partar av einum banalum tjóðskapi.7 Frímerki eru sum fløggini vit koyra á gávur, á jólatrø ella tey vit flagga við á ítróttastevnum. Hesin banali tjóðskapur fær okkum eisini at býta heimin í tað, sum er innanríkis og uttanríkis. Frí merki eru partar av hesi nærum ótilvitaðu endur skapan av samfelagnum og tí tjóðskaparliga. Sjálvt um hesin tjóðskapur er huldur og ótilvitaður, so er hann ein hugmyndafrøði, ið hevur vald á okkum. Frímerki</p>
<p>Ovast eitt av teimum fyrstu føroysku frímerkjunum, 10 oyra frá 1975 við broti úr kortinum hjá hálendska kortteknaranum Abraham</p>
<p>Ortelius (15271598). Í miðjuni føroyskt frímerki frá 1975 við Lucas Debesar korti yvir Føroyar frá hansara føroyafrágreiðing í 1673. Niðast landslagsmálningur eftir Eyvind Mohr frá somu frímerkjarøð í 1975.</p>
<p>Magnuskatedralurin í Kirkjubø er Føroya kendasti minnisstaður.</p>
<p>Danski gudfrøðingurin</p>
<p>H.C. Lyngbye (17821837) var ein hin fyrsti, ið skrivaði um henda serliga søguliga bygningin í 1820árunum.</p>
<p>Magnuskatedralurin í</p>
<p xml:lang="isl">Kirkjubø á frímerki frá 1988. Mynd Ole Wich.</p>
<p xml:lang="isl">Czeslaw Slania graveraði.</p>
<p>FRÍMERKI OG TJÓÐSKAPARLIGUR SAMLEIKI – FØROYSK FRÍMERKI SUM MINNISSTAÐUR15 &gt; FRØÐI 2/2015eru á henda hátt eisini ein partur av eini samleikapolitiskari tilgongd, serliga tí frímerki hava týdning fyri heimligar brúkarar og fyri eitt altjóða almenni.8</p>
<p>Frímerki eru eins og fornminnissøvn partar av, hvussu ein tjóð ímyndar seg sjálva og endurskapar eina tjóðskarliga sjálvsmynd.9 Fólk fáa ofta ikki eyga á egnu virðini og banalu nationalismuna, fyrr enn tey sam an bera seg við onnur lond, tí tað er torført at síggja tjóð ar innar innbygdu ikonografi innanífrá. Hon er interaliserað og naturaliserað á t.d. pengaseðl um, á standmyndum, í mytum, bókmentum og á frímerkjum.</p>
<p><em type="bold">Samleikatekin og visuella minnið </em>At lýsa og avmynda tjóðarlandslagið er eitt serliga væl dámt evni innan føroyska list og eisini á føroysk um frímerkjum. Serliga søgulig evni, lívið í bóndasamfelagnum og myndir av illfýsnu náttúruni eru ofta at finna á føroyskum frímerkjum. Hesar nát túru myndir hava fingið ein nærum eksistentiellan týdn ing fyri føroyska tjóðarkarakterin og føroyska sinna lagið. </p>
<p>Í hesi ikonografi við myndum av útoyggjum og bygdum, síggja vit, hvussu ein almenn mynd av Føroyum er við til at lyfta eina serliga ímynd av Føroyum fram sum part av føroyska samleikanum. Í nógvum myndum av føroysku náttúruni og av tjóðarlandslagnum eru tað bæði havið og fasti kletturin, hamarin og sjóvarkletturin saman við drangum og stakkum, ið eru myndevni. Mangan er myndin av oyggjunum mild og fevnandi, men myndin av havinum umboðar tað villa og ótamda.</p>
<p>Samanumtikið eru frímerki bæði tekin um okk-ara samleika og altjóða sendiharrar, har ikono grafiin og tank in aftanfyri eru partar av, hvussu vit av mynda ser lig støð og persónar. Vit síggja eisini, at onn ur lond gera tað sama, so mátin vit gera hetta er ikki ser føroysk ur, men eitt altjóða fyribrigdi.</p>
<p>Søguligar hendingar og persónar verða kortini ikki mint á sama hátt. Tað er munur á, hvussu nógvir menn og kvinnur eru at síggja á føroyskum frímerkjum.</p>
<p>Á smáarkinum omanfyri, síggja vit føroyskar blaðstjórar og mentafólk, men millum menninar er bara ein kvinna – Súsanna H. Patursson blaðstjóri á blaðn um Oyggjarnar frá 1905 til 1908. Vit kunnu hugsa okkum frímerki sum modernaðar minnisstað ir, ið viðgera og endurskapa tann týdning, sum ym isk fólk og støð hava fyri mentanina og samleikan, ið vit finna í minninum um ein persón ella t.d. um eitt tjóðskaparligt landslag. Ein persónur ella eitt verk kann vera ein minnisstaður, t.d. hava vit standmyndir av kendum høvundum. Høvundar sum Marcel Proust hevur havt stóran týdning fyri fransk an samleika, eins og Robert Burns hevði fyri Skot land. Vit kunnu seta slík minnisstøð inn í modell ið hjá danska søgufrøðinginum Inge</p>
<p xml:lang="fin">Adriansen:</p>
<p>Føroyskt frímerki frá 1988 við summardáa (Bellis perennis). Teknað hevur Bárður Jákupsson.</p>
<p>Føroysk frímerki við mentafólkum. Ovast til vinstru er Mads C. Winther (1822–1892); Súsanna Helena Patursson (1864–1916); Rasmus C. Effersøe (1857–1916); Jógvan Poulsen (1854– 1941); Fríðrikur Petersen (1853–1917) og Andreas Christian Evensen (1874– 1917).6</p>
<p xml:lang="fin">Jákupsson, 2000.7</p>
<p xml:lang="nob">Billig, 1995.8</p>
<p xml:lang="nob">Raento og Brunn, 2005.9</p>
<p xml:lang="deu">Anderson, 2000.</p>
<p xml:lang="sme">FRÍMERKI OG TJÓÐSKAPARLIGUR SAMLEIKI – FØROYSK FRÍMERKI SUM MINNISSTAÐUR</p>
<p xml:lang="deu">FRØÐI 2/2015 &gt; 16</p>
<p>Her liggja minnisstøð – bæði tey materiellu og immateriellu – á einum samfelagsligum ási millum mentanararv, minnispolitikk og hvussu vit brúka søguna. Hetta hevur týdning fyri einstaklingin og fyri okkara søgutilvit, samleika og hugsan um ein ímyndaðan felagsskap. Við hugtakið minnispolitikk verður sipað til tað slag av valdi, har fortíðin í miðjuni hevur ávirkan á, hvussu menniskju ímynda heimin, teirra kenslur, virðir og meiningar. Hetta seinasta kalla vit eisini fyri samleikapolitikk.</p>
<p><em type="bold">Frímerki og minnismentan </em>Frímerkjaútgávur hava ofta serligt fokus á djórini, á planturnar, søguna og landsløg. Á henda hátt gerast frímerki eitt amboð, ið knýtir saman tjóðskapar liga samleikan við eina størri skipan av súm-bolskum og materiellum átøkum, sum t.d. at skapa tjóðskaparligar hetjur, tjóðarinnar mál, mentanarlig minnisstøð, tjóðminni, eina serliga tjóðskaparliga landa frøði, tjóðskaparligan samleika og tjóðskaparlig súmbol og tjóðbúnar. Frímerki eru eisini ein partur av bardaganum um ta løggildu minnismentanina. Henda bardagan síggja vit hvønn dag, har tað at kunna áseta fortíðina er avgerandi. </p>
<p><em type="bold">Uppgerðin við siðbundna visuellu mentan </em><em type="italic">– Niðurstøða </em>Í hesi greinini hevur tað ikki verið endamálið at koma til botns í eini fullfíggjaðari fatan av tí føroyska tjóðskaparliga samleikanum, men heldur at gera eina roynd at tulka, hvussu tjóðskaparligur </p>
<p>Talva 1. Myndilin eftir Inge Andriansen av minnisstøðum.</p>
<p>Frímerki frá 2007 við einum steinprenti frá vísindaligu rannsóknarferðini undir leiðslu av fransmanninum Paul Gaimard (17901858) frá 18381840. Nógv kend vísindafólk, listafólk og náttúrusøgufrøðingar vóru á hesi rannsóknarferð í Føroyum í 1839, eitt nú Charles Frédéric Martins (18061889) og Xavier Marmier (18081892.</p>
<p>FRÍMERKI OG TJÓÐSKAPARLIGUR SAMLEIKI – FØROYSK FRÍMERKI SUM MINNISSTAÐUR17 &gt; FRØÐI 2/2015samleiki eisini sæst at vera viðgjørdur í føroyskum frímerkjaútgávum.</p>
<p>Fyri at taka samanum, so kunnu føroysk frímerki siga okkum okkurt um, hvussu ungar tjóðir kort leggja teirra egnu tilvitsku um teirra egna samleika og tað økið, tey liva í. Støðan hjá ungum tjóðum er øðrvísi enn hjá eldri tjóðum og statum sum Danmark, Frankaríki og Onglandi, har altjóða siðvenjur hava ásett sínar visuellu mentanir og siðvenjur innan myndlist. Føroysk frímerki líkjast tó ikki altíð øðrum smátjóðum sum t.d. Álandi, Alderney og Isle of Man.</p>
<p>Oftast verða føroysk frímerki útgivin við list hjá før oysk um listafólkum, men á myndini til vinstru om an fyri er eitt dømi um svenska list hjá Jan Håf strøm. Her hava Posta Stamps brúkt norðurlendska samtíðar list, og soleiðis síggja vit eina menn ing frá fyrrnevndu siðbundnu „færøskunst“ listini. Seinastu árini hava listafólk sum Tóroddur Poulsen, Ole Wich og Edward Fuglø sett føroyskan samleika upp á spæl, har teir bjóða siðvandu listini av, samstundis sum spurnatekin verða sett við, hvat ið er føroyskt í dag. Listamaðurin Edward Fuglø megnar t.d. at provokera eldri uppfatanir av, hvat kyn er, men eisini at endurtulka sterk tjóðskaparlig súmbol. Fleiri dømi um hetta finna vit í útgávunum hjá Posta Stamps.</p>
<p xml:lang="deu"><em type="bold">KELDUR: </em></p>
<p xml:lang="dan">MuseumsPosten nr. 1/1997 samt oplysninger i Post &amp; Tele Museum, Fri mærke afdelingen.</p>
<p xml:lang="eng">Agbenyega Adedze, 2004. „Commemorating the Chief: the Politics of Post age Stamps in West Africa,“ I: African Arts 37, nr. 2.</p>
<p xml:lang="eng">Anne-Marie Thiesse, 2006. „National Identities. A trans nation al Paradigm“. I: Alain Dieckhoff &amp;</p>
<p>Bárður Jákupsson, 2000. Færøernes billedkunst. Hjørring: Atlantia.</p>
<p xml:lang="eng">Benedict Anderson, 2000. Imagined Communities. Reflections on the Origin and Spread of Nationalism. London: Verso.</p>
<p xml:lang="eng">Dennis Altman, 1991. Paper Ambassadors: The Politics of Stamps. North Ryde: Argus and Robertson.</p>
<p xml:lang="nob">Donald M. Reid, 1984. „The Symbolism of Postage Stamps: A Source for the Historian“. Í: Journal of Contemporary History 19, nr. 2.</p>
<p xml:lang="eng">Igor Cusack, 2005.”Tiny Transmittors of Nationalist and Colonial Ideology: The Postage Stamps of Portugal and Its Empire.“ Í: Nations and Nationalism 11, nr. 4.</p>
<p xml:lang="nob">Inge Adriansen, 2003. Nationale symboler i det danske rige 1830-2000, vol. I &amp; II. København: Museum Tusculanum.</p>
<p xml:lang="eng">Manfred Beller, 2007. Perception, Image, Imagology. In Manfred Beller &amp; Joep Leerssen (eds.), Imagology. The Cultural Construction and Literary Representation of National Character. A Critical Survey. Amsterdam &amp; New York: Rodopi.</p>
<p xml:lang="swe">Michael Billig, 2000. Banal nationalism. London: Sage.</p>
<p xml:lang="nob">Michael Fuhr &amp; Dagmar Warming, 2008: Modern Art From The Faroe Islands, Leopold Museum &amp; Listasavn Føroya.</p>
<p xml:lang="nob">Pauliina Raento og Stanley D. Brunn, 2005. „Visualizing Finland: Postage Stamps as Political Messangers“. Í: Geografiska Annaler Series B: Human Geography 87, nr. 2.</p>
<p xml:lang="eng">Robert Jones, 2001. „Heroes of the Nation? The Celebration of Scientists on the Postage Stamps of Great Britain, France and West Germany“. Í: Journal of Contemporary History, nr. 3.</p>
<p xml:lang="eng">W. J. T. Mitchell, 1986. Iconology, Image, Text, Ideology. Chicago: University of Chicago Press.</p>
<p>Til vinstru Jan Håfstrøm (f. 1937) – ein parafrasa ella nýtulking av listini hjá føroyskum listamanni. Til høgru eitt frímerki við allegoriska fuglaegginum hjá Edwardi Fuglø, ið er eitt afturvendandi myndevni hjá listamanninum í hansara mangan provokerandi list.</p>
<p xml:lang="sme">FRÍMERKI OG TJÓÐSKAPARLIGUR SAMLEIKI – FØROYSK FRÍMERKI SUM MINNISSTAÐUR</p>
<p xml:lang="deu">FRØÐI 2/2015 &gt; 18</p>
<p xml:lang="isl">Skaðadjór 15</p>
<p><em type="bold">Leivur Janus Hansen </em>janush@savn.fo lívfrøðingur Føroya Náttúrugripasavn </p>
<p xml:lang="deu"><em type="bold">Dorete Bloch </em> 2015 </p>
<p><em type="bold">Fýra sløg afturat </em></p>
<p>Innfluttar vørur og broyttir matvanar nøra um <em type="bold">skaðadjórini </em></p>
<p>Frá 2003 skrivaði Dorete Bloch, sála, eina drúgva greinarøð um skaðadjór. Dorete ætlaði, at henda greinin, ið hon skrivaði meginpartin av, skuldi vera hennara síðsta í hesari røð. Astrid Andreasen hevur teknað til nærum allar greinarnar í røðini og hon hevur eisini teknað djórini í hesari greinini. Í seinnu útgávu av Frøði í 2014 er eitt yvirlit yvir greinarnar um skaðadjór.</p>
<p>Hóast heitið skaðadjór, so eru sløgini í hesari greinarrøð ikki altíð at rokna sum skaðadjór. Eins og blá svartaklukka, kunnu tey hoyra heima í føroysku náttúruni, men tá tey verða funnin innandura, verða tey ofta sædd sum skaðadjór. Umframt greina røð ina um skaðadjór, hava líknandi djórasløg verið við gjørd í Frøði og aðrastaðni. Í 1994 var ein grein í tíð ar rit inum Fróðskaparrit um tey vanligastu djór ini, ið fólk renna seg í innandura. Greinar hava verið í Frøði um flatmaðk, vespu, morsnigil o.o. Um framt hesar greinar, hava djórabólkar ella einstøk sløg verið viðgjørd í Fróðskaparrit og út lendskum tíðarritum.</p>
<p>Fleiri innfluttar vørur og broyttir matvanar hava havt við sær, at fleiri sløg av innsløddum sløgum eru komin til landið. Her verða bara tey vanligastu nýggju sløgini umrødd. Tað vil siga tey sløgini, ið Nát túru gripa savn ið hevur fingið fráboðan um fleiri enn 10 ferðir. Eisini greiða vit frá nøkrum smádjórum, ið hava nervað hús og garðar summarið 2014.</p>
<p xml:lang="fkv">Rístrantklukka <em type="italic">Sitophilus oryzae </em>. </p>
<p xml:lang="sme">Mynd: Astrid Andreasen.</p>
<p xml:lang="sme">INNFLUTTAR VØRUR OG BROYTTIR MATVANAR NØRA UM SKAÐADJÓRINI19 &gt; FRØÐI 2/2015</p>
<p><em type="bold">Rístrantklukka </em>Rístrantklukkan er ein lítil klukka umleið 2,5-3,5 mm til longdar. Hon kennist á teimum fýra reydligu blettunum á rygginum, ið annars er myrkabrúnur. </p>
<p>Kvennklukkan livir einans í 3-6 mánaðir og kann víggja um 400 egg – men bert um hitin er hægri enn 10°C. Oftast finna vit rístrantklukku í einum posa við rísi. Her gnagar kvennklukkan eitt lítið hol í eitt rískorn og víggjar í tað. Rístrantklukkan víggjar bert í rís, korn og fræ og hendingarferð eisini í pasta.</p>
<p>Rístrantklukkan er frábóðað 13 ferðir, javnt býtt gjøgnum árið. Hevur mann fingið ein rísposa við rístrantklukkum, er tað oftast nokk at blaka posan antin í skrell ella frysta hann í eitt samdøgur. Er tørvur á tí, mælir Náttúrugripasavnið til at nýta eitur, ið inniheldur natúrliga úrdráttin pyrethrum.</p>
<p><em type="bold">Rísmjølklukka </em>Rísmjølklukkan hevur leingi verið kend sum eitt skaðadjór. Vit vita, at ein tílík klukka er funnin í eini 4.500 ára gamlari mjølkrukku hjá einum egyptisk um farao. Hjá okkum varð hon fyrstu ferð skrásett í 1908. </p>
<p>Rísmjølklukkan er reyðbrún og umleið 3,5 mm til longdar. Ormverurnar líknast matmaðkum, men eru gulbrúnar.</p>
<p>Kvennklukkan kann víggja um 900 egg, men einans um hitin er hægri enn 18°C og allarhelst omanfyri 30°C. Tað samsvarar eisini væl við, at hon er komin higar úr heitum londum.</p>
<p>Rísmjølklukkum dámar ikki einans korn, mjøl og grýn. Tær kunnu eisini eta bønir, turra frukt, kryddurtir og sjokulátu. Tann vøra, ið djórini hava etið av, luktar og smakkar illa. Hon er ikki egnað sum mannaføði og skal beinast burtur.</p>
<p>Rísmjølklukkur kunnu eta seg út úr einum mjøl-posa og á hendan hátt koma út í spískamarið. Tað frægasta er tá at dustsúgva og neyðugt kann verða at nýta eitur. Síðan er frægast at goyma vørurnar í tøttum íløtum og at hava hitan undir 18°C.</p>
<p>Á Náttúrugripasavninum eru rísmjølklukk ur skrá settar 10 ferðir, javnt ígjøgnum árið.</p>
<p><em type="bold">Bananfluga </em>Tað heita, sólríka summarið í 2014 vóru bananflugur í nógvum húsum. Tær gera ongan skaða, men eru rættiliga ótolandi. Tær kunnu vera nógvar og flúgva beint framman fyri nøsina á fólki. </p>
<p xml:lang="isl">Bananflugar eru lítlar 3-4 mm brúnligar flugur.</p>
<p>Tær liva av frukt og grønmeti, sum gering er komin í, og tær kunnu víggja fleiri hundrað pinkulítil hvítlig egg um dagin.</p>
<p>Flestu bananflugur eru á sumri, men tá ið tað eftir august byrjar at kólna, fækkast tær. Tær eru ringar at sleppa av við, men til ber at gera eina fellu, við at at fylla nakað av súreplaediki í ein kopp. Ein plastposi verður settur yvir koppin, og eitt lítið hol verður sett í eitt av hornunum, so flugan kann koma ígjøgnum tað og niður í koppin.</p>
<p><em type="bold">Fleiri innfluttar vørur og broyttir matvanar hava havt við sær, at fleiri sløg av innsløddum sløgum eru komin til landið </em></p>
<p>Rísmjølklukka <em type="italic">Tribolium confusum </em>. </p>
<p xml:lang="nno">Tekning: Astrid Andreasen.</p>
<p xml:lang="nno">Bananfluga <em type="italic">Drosophila sp </em>. Tekning: Astrid Andreasen. </p>
<p xml:lang="sme">INNFLUTTAR VØRUR OG BROYTTIR MATVANAR NØRA UM SKAÐADJÓRINI</p>
<p xml:lang="deu">FRØÐI 2/2015 &gt; 20</p>
<p>Rótarblaðlús í urtagarði í Tórshavn.</p>
<p>Mynd: Leivur Janus Hansen.21 &gt; FRØÐI 2/2015</p>
<p><em type="bold">Tarafluga </em>Taraflugan kann vera sera vanlig í húsum og bygning um tætt við fjøruna. Eitt nú í kirkjuni í Kirkjubø. Tara flugan livir, sum navnið sigur, í tara, ið er skol að ur úr havinum og liggur og rotnar. Rotnandi tari hitnar, og tí kann taraflugan liva her alt árið, enn tá so norðarlaga sum á Svalbarð. Ormveran hjá taraflugu er góð føði hjá fugli, ikki einans ferð andi vaðfuglum, ið síggjast við okkara strendur, men eisini hjá teimum fuglum, ið halda til her um vetur in, eitt nú starar, músabrøður og grátítlingar. </p>
<p>Taraflugan kann vera sera ymisk til støddar, 3-11 mm. Hon er fløt við vælvaksnum beinum, ið ofta eru reydlig og við nógvum hárum, eisini á kroppin um. Tann flati kroppurin ger tað lætt hjá fluguni at sleppa runt í tí rotna taranum. Hárini gera, at flugan ikki verður svansað til við sevju. Taraflugan kann víggja eini 80 egg upp í fimm ferðir teir 14 dagarnar, hon er á lívi.</p>
<p>Tað eru eingi onnur ráð fyri at sleppa av við taraflugu inni enn at syrgja fyri, at tari ikki liggur og rotnar tætt við húsini.</p>
<p><em type="bold">Rótarblaðlús </em>Fleiri vóru plágað av hesum blaðlýsnum summarið 2014. Summastaðni vóru heilt nógvar at síggja á trøum og enntá húsaveggjum. </p>
<p>Rótarblaðlúsin er eitt lítið skordjór, 2-3 mm langt, við einum breiðum bleytum kroppi. Um summarið finnast blaðlýs bæði við og uttan veingir. Muð urin er gjørdur til at súgva sevju frá plantuni, og tær súgva nógv fyri at fáa nokk av eggja hvítaevnum.</p>
<p>Blaðlýs hava bæði kynjaða og ókynjaða nøring.</p>
<p>Um heystið makast kynini og hava tá veingir. Kvenn blað lýsn ar víggja oftast á eina trækenda plantu og doyggja aftaná. Várið eftir kemur ein veingja leys kvennblaðlús úr egginum. Uttan at mak ast víggja hesar eini 30 egg í part og eisini øll hesi eggini verða til kvennblaðlýs. Soleiðis kunnu blað lýsn ar nørast heilt nógv upp á stutta tíð. Blaðlýsn ar flyta seg so til aðrar plantur, og her víggja blað lýsn ar egg, ið blíva til bæði kall- og kvennblaðlýs. Hetta er ein ringrás, ið eisini sæst til dømis hjá meyr um og býflugum.</p>
<p>Rótarblaðlýsnar kunnu gera stóran skaða á plant-ur, har bæði bløð og vøkstur verða ávirkað. Tað er møguligt at sproyta við eitri ella brúka tey gomlu heimaráðini at vaska plantuna við sápu. Vit kunnu bara gleðast um, at tað ikki er hvørt ár, at blaðlýs gera um seg.</p>
<p>Tarafluga <em type="italic">Coelopa frigida </em>. </p>
<p xml:lang="nno">Tekning: Astrid Andreasen.</p>
<p xml:lang="isl">Rótarblaðlús <em type="italic">Aphis fabae </em>. </p>
<p xml:lang="nno">Tekning: Astrid Andreasen.</p>
<p xml:lang="sme">INNFLUTTAR VØRUR OG BROYTTIR MATVANAR NØRA UM SKAÐADJÓRINI</p>
<p xml:lang="deu">FRØÐI 2/2015 &gt; 22</p>
<p><em type="bold">Erla Olsen </em>erlao@setur.fo Lívfrøðingur Fróðskaparsetur Føroya </p>
<p>Læring broytir <em type="bold">vanahugsan </em></p>
<p xml:lang="sme">LÆRING OG UNDIRVÍSING SUM GRANSKINGAREVNI:</p>
<p>Sum vaksin hava vit longu nógvar royndir, og tí halda vit okkum ofta vita eitthvørt við vissu. Hetta ger, at vit hava lyndi til at vraka tað, sum ikki hóskar til okkara forfatan, og fáa harvið eitt avmarkað sýni á tey við ur skifti, sum vit ikki kenna nóg væl. Eitt dømi kann vera okkara fatan av náttúru og um hvørvi. Vit hava ofta ta fatan, at okkara skipan at røkja náttúru og umhvørvi er tann besta og rætta, og eingin tørvur er á broyting. Sum vaksin hava vit ofta nakrar vanahugsanir, sum eru torførar at broyta, tí tær liggja so djúpt. Gaman í, vit kunnu broyta hugsan í onkrum einstøkum føri, men í botn og grund halda vit fast við gomlu vanahugsanina.</p>
<p type="listitem">Útbúgving og læring kann vera eitt amboð at broyta slíka vanahugsan, um vit vilja, tí lær ing artil gongdirnar eru fleiri:</p>
<p type="listitem">vit kunnu útvega prógv fyri at staðfesta okkara áskoðan, sum vit alla tíðina hava havt á eitt ávíst  mál, og harvið halda fast við okkara vanahugsan</p>
<p type="listitem">vit kunnu viðgera eitt nýtt ókent mál, men vit tillaga okkara kanningar og viðgerð, so okkara  støðutakan endar við at hóska til okkara vanahugsan</p>
<p type="listitem">vit kunnu broyta okkara áskoðan og harvið bróta við okkara vanahugsan</p>
<p><em type="bold">Borgaravísindi sum undirvísingarháttur </em>Nútímans krøv eru, at bæði náttúran, útbúgving </p>
<p>Eitt eyðkenni fyri menniskjuna er, at vit vilja skilja meiningina við tí vit fáast við. Summi halda kanska, at tað er nóg mikið við eini yvirskipaðari frágreiðing, men so hvørt sum krøvini í samfelagnum eru økt, er vorðið alsamt meira neyðugt, at vit læra at gera okkara egnu tulkingar og niðurstøður, heldur enn at dúva uppá metingar og vitan hjá øðrum. Hetta er høvuðsendamálið við útbúgving í 21. øld. Tá talan er um vaksnamannaútbúgving er serliga umráðandi ikki bert at læra ein ávísan førleika. Fyri at kunna nýta henda førleika til fulnar, er neyðugt, at læringin eisini mennir sjálvstøðuga hugsan.</p>
<p>LÆRING BROYTIR VANAHUGSAN23 &gt; FRØÐI 2/2015og samfelagsviðurskifti sum heild verða viðgjørd við burðardygd fyri eyga. Hetta setir krøv, ið eru so mikið stór, at ST hevur sett á stovn eina serstaka skrá um útbúgving fyri burðardygga menning. Vit skulu læra um lívfrøðiligt fjølbroytni, um veð urlags broytingar, um at minka um vandar fyri t.d. omanlopum, men eisini skulu vit taka atlit til mentanarligt fjølbroytni, javnstøðu millum kynini, og burðardyggan lívsstíl.</p>
<p>Ein háttur at fáa fólk at fáa áhuga í náttúruni er at bjóða teimum við at gera kanningar. Seinastu árini er vorðið alt meira vanligt aðrastaðni at heita á van ligu borgararnar at skrá seta djór, plantur og onn ur nát túru fyri brigdi. Fyri mun irn ir við hes um eru nógvir, m.a. at á henda hátt ger ast borg ar arn ir meira áhugaðir í nát túr uni og fáa eina betri fat an av týdn ing in um av at granska nát túr una. Tað, sum eisini fæst burt ur úr hesum arb eiðs hátti, er, at til ber at útvega dátur, sum vegna peningatrot annars ikki høvdu verið savnaðar. Vansar eru tó eisini, m.a. kann roknast við, at leikfólk gera fleiri villur enn fakfólk, og tí mugu skrásetingarnar takast við eitt sindur av fyrivarni. Við røttu veg leið ing ini vísir tað seg tó, at góðar skrásetingar koma burturúr. Hesin arbeiðsháttur nevnist borgara vísindi <em type="italic">(citizen science) </em>. </p>
<p>Borgaravísindi ljóðar kanska sum okkurt nýtt, men hugskotið handan fyribrigdið er aldargamalt, nevniliga at øll kunnu geva sítt íkast til vísindini, uttan mun til útbúgving. Vísindalig vitan hevur í stór an mun sítt upphav í, at fólk hava ansað eftir ein hvørj um og eru farin at kanna tað nærri. Í dag hava fleiri kanska ta kenslu, at vísindi er nakað,</p>
<p><em type="bold">Ein háttur at fáa fólk at fáa áhuga í náttúruni er at bjóða teimum við at gera kanningar </em></p>
<p>Tá ein heilur hópur fer út at kanna náttúruna er tað munandi skjótari enn tá eitt einsamalt vísindafólk fer út. Her eru fýra bólkar í ferð við at gera somu kanningar. Hegnið millum innangarðs og uttangarðs sæst aftanfyri.</p>
<p xml:lang="vep">LÆRING BROYTIR VANAHUGSAN</p>
<p>FRØÐI 2/2015 &gt; 24sum einans serfrøðingar fáast við, men við røttu veg leið ing ini ber til at vera partur av landsumfatandi ella al heims kann ing, hóast tú ikki ert serfrøð ing ur á økinum.</p>
<p>Borgaravísindi kunnu verða sett í verk av vís-inda fólk um, men tað kunnu eis ini vera borgararnir sjálvir, sum heita á vísindafólk um at hjálpa teimum við eini verk ætl an. Uttan mun til hvussu hetta verður skip að, so er endamálið at gera borgararnar so áhugaðar í evninum, at teir seta seg væl inn í evnið, og á tann hátt útvega sær so mikið holla vitan um evnið, at teir eru førir fyri at gera egnar metingar av støðuni heldur enn at grunda sína støðutakan á vanahugsan.</p>
<p><em type="bold">Seyðabit sum borgaravísindi </em>Seinasta árið hevur verið arbeitt við eini verkætlan á Námsvísindadeildini, sum snýr seg um at varpa ljós á ávirkanina av seyðabiti á lendi, samstundis sum spurningurin er settur, um áseyðatalið er tað rætta. Ella við øðrum orðum, um seyðahaldið er burðardygt. </p>
<p>Orsøkin at farið varð undir hesa verkætlan var ein norðurlendsk verkstova, sum í 2014 varð hildin í Tórshavn um bit og tess ávirkan á gróður, mold og lendi. Eitt av tilmælunum frá hesi verkstovu var at arbeiða við kunning til læraralesandi og skúlanæmingar, og at fáa tey at kenna seg sum part og avvarðandi av náttúruni. Ein roynd at útinna hetta í verki var at fara undir verkætlanina: „Ger børnini til virknar umhvørvisgranskarar“, sum í fyrsta um fari hevur savnað seg um at gera kanningar í Suð ur streymoy.</p>
<p>Tað, sum í hesi verkætlan verður kannað, er ávirkanin av seyðabiti.</p>
<p>Bit ávirkar hvørjar plantur vaksa, og serliga eru tað grøs, sum taka seg fram í lendi, har munandi bit er. Summi grøs eru føðslubetri enn onnur, og</p>
<p>Tey máta longdina á stráum.</p>
<p>LÆRING BROYTIR VANAHUGSAN25 &gt; FRØÐI 2/2015her er tað vanliga so, at jú meiri bitið er, jú verri er fóðurgóðskan á tí grasi sum veksur. Seyður verður bæði heilsubetri og smakkbetri, um hann eisini hevur møguleika at eta urtir, og tað eru serliga urtirnar, sum minka í tali, um bitið er stórt.</p>
<p>Bit ávirkar ikki bert djór og plantur oman á svørð inum, men í líka stóran mun undir svørðinum, og er bitið stórt og plantan lítil, so minka planturøt urn ar samsvarandi, eins og tilgongdirnar at bróta nið ur lívrunnið tilfar verða tarnaðar. Tí er eitt øki við nógvum biti ofta fruktaminni enn eitt øki við passa ligum biti.</p>
<p>Aðrastaðni er staðfest, at tann ávirkan bit hevur á vøkstur og lendi hevur stóra ávirkan á skordjór og onnur ryggleys djór í lendinum. Ov nógv bit mink ar um mongd og margfeldi bæði av rygg leysum djór um og av heiðafuglameinginum.</p>
<p>Ov stórt bit, sum hevur við sær, at planturnar eru fáar og spjaddar, hevur eisini við sær øktan</p>
<p xml:lang="vep">LÆRING BROYTIR VANAHUGSAN</p>
<p><em type="bold">Grafarnir vísa, at innangarðs eru stráini hægri enn uttangarðs, og eisini eru fleiri grøs við fræi innangarðs. Hinvegin, so er meira ber mold uttangarðs. </em>0510152025 </p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Longsta strácm0510152025</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Mátað miðalhæddcm03691215</p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p>Gras við fræi</p>
<p>Tal rútar012345</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Ber mold</p>
<p>Tal rútar0510152025</p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Longsta strácm0510152025</p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Mátað miðalhæddcm03691215</p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p>Gras við fræi</p>
<p>Tal rútar012345</p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Ber mold</p>
<p>Tal rútar0510152025</p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Longsta strácm0510152025</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Mátað miðalhæddcm03691215</p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p>Gras við fræi</p>
<p>Tal rútar012345</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Ber mold</p>
<p>Tal rútar0510152025</p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Longsta strácm0510152025</p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Mátað miðalhæddcm03691215</p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p>Gras við fræi</p>
<p>Tal rútar012345</p>
<p>Í haganum</p>
<p>Uttanfyrihegnið</p>
<p>Innanfyrihegnið</p>
<p xml:lang="isl">Ber mold</p>
<p>Tal rútar</p>
<p xml:lang="deu">FRØÐI 2/2015 &gt; 26</p>
<p>FØROYSKA LUFTIN LØGD UNDIR SJÓNEYKUvanda fyri bæði skriðulopi og jarðsliti, og harvið at stór øki leggjast oyðin. Hesi øki eru als ikki produktiv. Tey mest produktivu økini eru tey, sum hava eitt passaligt bit.</p>
<p>Higartil hava yvir 20 læraralesandi umframt børn í Frískúlanum í Havn roynt seg. Tey velja sær tvey øki, sum liggja upp at hvørjum øðrum, at kanna. Hegn ella garður liggur ímillum bæði økini, har annað økið t.d. er summarfriðað. Tey fara út bæði við myndatóli og gps-ara, skráseta positiónina og hædd og taka myndir av lendinum. Tey brúka eina rammu, sum er hálvan metur hvønn vegin, og sum er býtt upp í 25 puntar. Her telja tey tal av puntum við t.d. bitnum grasi, gras við fræi, ella har ber mold sæst. Harumframt máta tey hægsta strá og rokna seg fram til miðalhædd av stráum við at máta 20 tilvildarlig strá.</p>
<p>Henda verkætlanin er bert ein byrjan, men longu nú vísir hon, at hetta er ein gongd leið, og at úrslitini hjá lesandi og skúlanæmingum vísa ein greiðan mun á lendi, har seyður hevur atgongd, í mun til har hann ikki sleppur framat. Hetta er samstundis ein munur, sum ikki er so stórur, at tey høvdu gáað um hann uttan at gera hesar kanningar.</p>
<p>Henda verkætlanin hjá Námsvísindadeildini hev-ur fingið umhvørvisstuðul frá Tórshavnar kommunu. – Eisini vilja vit takka Frískúlanum í Havn fyri teirra luttøku.</p>
<p xml:lang="eng"><em type="bold">Les meira: </em>Dickinson, Janis L. og Bonney, Rick (ritstj.) <em type="italic">Citizen Science. Public participation in environmental research. </em>Comstock Publishing Associates. </p>
<p xml:lang="eng">Mezirow, Jack. (1997). Transformative Learning: Theory to Practice. <em type="italic">New Directions for Adult and Continuing Education, 1997 </em>(74), 5-12. </p>
<p>Tað eru ikki bara plantur, mosar og soppar sum verða kannað – eisini koma spennandi skordýr undan kavi. Her er ein blá svartaklukka <em type="italic">Carabus problematicus </em>, hon var innangarðs.27 &gt; FRØÐI 2/2015 </p>
<p>Vindur spjaðir og tynnir dálkandi evnini í luftini, og skýggj og regn fanga dálkandi evnini í luftini, sum so falla niður til jarðar við avfalli. Tó kunnu dálkandi evni serliga í gassformi flytast langa leið, mangan fleiri túsund kilometrar. Hetta sóu vit til dømis, tá Eyjafjallajøkull goysti í 2010. Og vit sum starvast við umhvørviseftiransing vita, at útlát av dálkandi evnunum, sum vit máta í føroysku luftini, oftani stavar aðrastaðni frá. Eisini vita vit, at dálkandi evni kunnu vera ósjónlig, og tí eru bestu ráðini, um vit vilja vita, hvussu dálkingarstøðan er, at fara út at máta!</p>
<p><em type="bold">Tvær mátistøðir settar upp í 2014 </em>Í samstarvi við Tórshavnar kommunu og Landsverk hevur Umhvørvisstovan sett tvær mátistøðir upp. Hesar mátistøðir máta úrvald dálkandi evni í luftini. Ein støð er mitt í Tórshavn og ein uttan fyri bygt øki í Havnardali. </p>
<p>Evnini, sum hava verið raðfest, eru nitrogenoks-id ir (NO og NO2), bitlar og síðan januar 2015 eisini svávul dioksid (SO2). Hesi kunnu øll stava frá ferðslu, og felags fyri tey er, at tey hava neilig árin á heils una.</p>
<p>Nitrogenoksidir verða gjørd undir brenning við høgum hita sum til dømis í bilmotorum. Ferðslan gevur eisini frá sær bitlar. Hesir bitlar kunnu vera frá sjálvari brenningini í motorinum, og tí gjørdir av sót, ella kunnu stava frá sliti av vegi, bremsum og dekkum. Bitlarnir kunnu hava í sær tungmetallir av ymiskum slagi, tengd at upprunatilfarinum.</p>
<p>Føroyska luftin løgd undir <em type="bold">sjóneyku </em></p>
<p>Vit eru fáment her í Føroyum, og fjarstøðan er stór til stórbýir og stórídnað. Hartil hava vit nógvan vind og regn, sum bæði virka fyri at reinsa luftina. Tí vilja flestu føroyingar helst vera við, at luftin í Føroyum er rein. Síðan februar 2014 hevur luftin støðugt verið kannað fyri ávís dálkandi evni.</p>
<p>Staðsetingin av mátistøðunum. Støðin við Bøkjarabrekku er ein sonevnd býarstøð, meðan støðin í Havnardali er ein sonevnd bakgrundsstøð.</p>
<p xml:lang="deu">FØROYSKA LUFTIN LØGD UNDIR SJÓNEYKU</p>
<p><em type="bold">Rakul Mortensen </em>RakulM@us.fo Umhvørvisevnafrøðingur Umhvørvisstovan </p>
<p><em type="bold">Maria Dam </em>MariaD@us.fo deildarleiðari Umhvørvisstovan </p>
<p xml:lang="deu">FRØÐI 2/2015 &gt; 28</p>
<p>Heilt smáir bitlar kunnu treingja djúpt niður í lungað og út í blóðæðrarnar. Hetta kann í ringasta føri elva til blóðtøppar og hjartaæðrasjúkur. Tað SO2, sum er í luftini í Føroyum undir vanligum umstøðum, stavar frá svávuli í brennievni at hita hús við og brennievni til bilar og skip. Innihaldið av svávuli í brennievni er nógv lægri nú, enn tað var fyri 20 árum síðan. Nøkur skip og nøkur fá virkir her á landi nýta brennievni við hægri innihaldi av svávuli enn tað brennievnið, ið vit hita hús við og nýta í akførum, men hesi hava útgerð til at fanga SO2-gassini, soleiðis at so lítið sum gjørligt endar í luftini.</p>
<p>Eldgosið av Bárðarbungu við Holuhraun í 2014 sendi íalt 11 milliónir tons av SO2 gassi út í atmosferuna. Útbrotið vardi í seks mánaðir. SO2 í høgum nøgdum ávirkar heilsuna neiliga. Vanligastu sjúkueyðkennini eru irritatión í eygunum, hálsinum og andaleiðini. Fólk við sjúkum í andaleiðini og hjartanum eru meiri viðkvom enn frísk fólk og merkja sjúkueyðkennini við lægri nøgdum av SO2.</p>
<p><em type="bold">Ferðslan sæst aftur </em>Tó at luftin í Føroyum er heldur minni dálkað, so sæst ein greiður munur á luftini inni í miðbýnum í Tórshavn og uttan fyri bygt øki. Til dømis kann sigast, at innihaldið av nitrogendioksid (NO2) er áleið 4 ferðir hægri í býnum samanborið við uttan fyri býin. Á myndini til høgru sæst, hvussu innihald ið av NO2 hevur verið síðan mátingarnar byrj-aðu. Legg til merkis, at ES-markvirðið fyri ársmiðal av NO2 er 40 µg/m3, og at ársmiðal í býnum og við bakgrundsstøðina eru nakað undir hesum markvirði. Leggjast kann aftrat, at WHO viðmælir somu markvirðir sum ES viðvíkjandi NO2. Eisini sæst, at miðalvirðið fyri hvønn dag sær er skiftandi, tó onga tíð upp um 85 µg/m3. </p>
<p>ES krøvini eru ikki galdandi lóg í Føroyum, men</p>
<p>ES-markvirðir eru ásett við atliti at m.a. fólkaheilsu, og tí meta vit, at tey eru hóskandi hjá okkum, eisini tí at tey verða brúkt í grannalondunum, sum vit vanliga samanbera okkum við. Aðrar leiðreglur, sum hava áhuga hjá okkum, eru tær hjá WHO.</p>
<p>Hugt hevur eisini verið eftir, um samanhangur er millum ferðsluteljingar og innihald av NO2 í býnum, og funnin er ein týðandi samanhangur. Sostatt er lítið at ivast í, at ferðslan í miðbýnum gevur eina ávísa dálking til luftina.</p>
<p>Mátingarnar eru atkomiligir hjá øllum á <em type="bold">www.us.fo </em>undir Gransking og síðan Luftgóðska. </p>
<p><em type="bold">Tólini staðið sína roynd </em>Ymiskir trupulleikar hava verið, síðan mátingarnar </p>
<p>Mátistøðin við vatnverkið í Havnardali er víst til høgru á myndini, og undir sæst mátistøðin í Bøkj ara brekku. Á mynd un um síggjast skápini, sum tólini standa í. Skápini eru bjálvað og hitastýrd, so leiðis at tólini innan eru vard fyri hitabroytingum. Lut irn ir, sum stinga upp úr skáp in um, eru inntak, har luft verður sogin inn til sjálv tól ini.</p>
<p xml:lang="deu">FØROYSKA LUFTIN LØGD UNDIR SJÓNEYKU29 &gt; FRØÐI 2/2015</p>
<p>NO2 mátingar á báðum mátistøðunum. Bæði samdøgursmiðal og ársmiðal eru víst. ESmarkvirðið fyri ársmiðal er víst sum ein reyð linja.</p>
<p>FØROYSKA LUFTIN LØGD UNDIR SJÓNEYKUbyrjaðu. Tólið, sum mátar bitlar úti í Havnardali, hevur verið óvirkið í styttri tíðarskeið. Hetta tí at regn var komið í tólið. Tólið eigur at tola at standa í regni, men tann ovurnógvi vindurin og regnið sam stund is megnaði at fáa regnið inn í tólið. Framleið ar in hevur sostatt fingið roynt útgerðina í víðgongd um veðurlagi, í hvussu so er í mun til evropeiska meginlandið. Tí eru tillagingar gjørdar í snið in um í mátitólinum, so tað kann standa ímóti veðurlagnum í Føroyum. Tað merkir so eisini, at har eru glopp í mátirøðini.</p>
<p><em type="bold">SO2 mátingar sum liður í tilbúgving </em></p>
<p>Tó at luftin her á landi vísir seg at vera lítið dálkað við SO2 nú, so kann hetta broytast. Um eitt eldgos, ið letur nógv SO2 frá sær, tekur seg upp í Íslandi, kunnu nøkur av hesum gassum enda í Føroyum. Tá vilja rættningur og ferð á vindinum, umframt nøgdin av SO2 latið út í Íslandi, avgera, hvat endar í Føroyum. Um so verður, kann hetta hava álvarsligar fylgjur á menniskju og náttúru.</p>
<p>Meðan Bárðarbunga goysti, høvdu vit einki SO2-mátitól tøkt í Føroyum, men tað hava vit nú. Tískil kunnu vit í framtíðini fylgja við innihaldinum av</p>
<p>SO2, eisini um enn eitt útbrot verður í Íslandi og vindurin førir SO2 hendan vegin.</p>
<p><em type="bold">Selja reina luft </em>Higartil kann sigast, at tað er rætt, sum flestu føroyingar munnu hava roknað við. Samanbera vit innihaldið av teimum kannaðu evnunum við samsvarandi kanningar í okkara grannalondum, er innihaldið lágt í Føroyum. Og innihaldið er eisini undir teimum markvirðum, sum ES hevur sett við atliti at góðsku av uttanduraluft. Serfrøðingurin, sum kom til Føroya úr Bretlandi at seta tólini til í februar 2014, segði seg ongantíð hava sæð so lág virðir sum á mátistøðini í Havnardali, og hann hevur sett eina rúgvu av mátistøðum upp í sínari tíð.0102030405060708090 <em type="bold">µg/m3 </em></p>
<p><em type="bold">Dagur </em></p>
<p><em type="bold">NO2 mátingar í og uttanfyri Tórshavn </em></p>
<p>ES-markvirði -ársmiðal</p>
<p xml:lang="isl">Ársmiðal -</p>
<p>Býarstøðin</p>
<p xml:lang="isl">Miðal um samdøgrið -</p>
<p>Býarstøðin</p>
<p xml:lang="isl">Ársmiðal -</p>
<p>Bakgrundsstøðin</p>
<p xml:lang="isl">Miðal um samdøgrið -</p>
<p>Bakgrundsstøðin</p>
<p xml:lang="deu">FRØÐI 2/2015 &gt; 30</p>
<p>Vita ov lítið um árin av alivinnuni</p>
<p>Vistskipanin á føroysku firðunum:</p>
<p>Hvussu stór er hóttanin á vistskipanina á føroysku firðunum? Hvussu stórt árin hevur útlát frá alivinnuni á vistskipanina? Doyggja hummarar av avlúsingarevnum ella av lívrunnum evnum, sum hópa seg upp á botninum? Er talan um dálking og ovurtaðing, veðurlagsbroytingar ella natúrligar broytingar? Hetta eru sera viðkomandi spurningar í einum landi, har laksaaling er á nærum hvørjum firði. Heldur snópisligt er tað tí, at vit ikki kenna svarini. Óvissan stendst av, at ov lítið er granskað í havvistskipanini nær landi í Føroyum. Á almennum fundi í iNOVA 19. juni mælti stjórin á Havstovuni, Eilif Gaard, til, at alivinnan fíggjar ein grunn, sum kann gera neyðugu granskingina.</p>
<p xml:lang="smn">VITA OV LÍTIÐ UM ÁRIN AV ALIVINNUNI31 &gt; FRØÐI 2/2015</p>
<p>Føroya Fróðskaparfelag og Umhvørvisstovan skipaðu fríggjadagin 19. juni fyri almennum fundi í iNOVA í Havn, har fleiri framløgur vóru, sum lýstu evnið nærri. Eini 60 fólk vóru á fundinum, bæði granskarar og onnur umboð fyri almennar vitanar- og myndugleikastovnar eins og umboð fyri vinnuvirksemi á firðunum og umhvørvisverndarfeløg. Á fundinum varð tilfar lagt fram um týðandi tættir av tí, sum vit higartil vita um vistskipanina á føroysku firðunum og um útlát av tøðevnum og dálkingarevnum og hóttanir annars móti vistskipanini í havinum. Niðurstøðan var kortini, at við tí vitan vit hava í dag, kunnu vit ikki siga, um djórasløg, eitt ella fleiri, eru hótt av verandi virksemi. Fyri at fáa endaligt svar krevst, at fleiri kanningar verða gjørdar.</p>
<p><em type="bold">Yðjandi lívið á føroysku firðunum krevur nógv súrevni </em>Eilif Gaard greiddi frá rannsóknum, sum Havstovan og Fiskaaling gjørdu í Hvannasundi á sumri 2014, tá ið hummarafiskarar gjørdu vart við, at mest sum alt var deytt, sum var í rúsunum, sjálvt krossfiskar, krabbagággur og skrubbur, ja, eisini smáfiskur. Mátingar í Norðoyggjum bendu á, at lága súrevnisinnihaldið á botni var sannlíkasta orsøkin til, at botndjór livdu illa. </p>
<p>At botndjórini doyggja av súrevnistroti er ikki óvanligt, serliga í liggjandi góðveðri um summarið, tá útskiftingin er lítil. Harumframt er greitt, at størri plantuframleiðsla er á føroysku firðunum, enn í eitt nú norskum firðum, og harvið er súrevnistørvurin eisini størri, tá plantuætið søkkur á botn og rotnar.</p>
<p>Stjórin á Havstovuni vísti á ríka djóra- og plantulívið á føroysku firðunum, har krabbadjórini eru týðandi føði hjá fleiri fiskasløgum og harvið týðandi partur í vistskipanini (Mynd 1). Óvissan um, hvørji árin avlúsingarevni hava á hesi krabbadjór órógvar tó lívfrøðingar, havfrøðingar og umhvørvisverndarfólk.</p>
<p>Eilif Gaard legði áherðslu á, at vistskipanin nær landi er illa lýst, men greitt er, at firðirnir hava</p>
<p type="listitem" xml:lang="ron">Krabbadjór, Chrustacea</p>
<p type="listitem">Nógv tann størsti einstaki djórabólkurin í havinum</p>
<p type="listitem">Krabbadjór eru allastaðni: í mórubotni, á harðbotni, beint yvir botninum, í tarabeltinum, á føstum undirlendi, í fjøruni, sum snúltarar og (serliga) uppi sjónum.</p>
<p type="listitem">Støddin er frá uml. 0,2 mm smátt æti til krabbar á nakrar metrar.</p>
<p type="listitem">Hava skjel uttaná, ið verður skift út, so hvørt sum tey vaksa.</p>
<p type="listitem" xml:lang="est">Planktonisk larvustig</p>
<p xml:lang="isl">Mynd 1: krabbadjór</p>
<p>Mynd 2: Kopepodir, sum eru krabbadjór, hava avgerandi týdning sum føði hjá fiskalarvum og fiskayngli allastaðni í sjónum, og eru harumframt høvuðsføði hjá planktonetandi fiski. Frá framløguna hjá Eilif Gaard.</p>
<p xml:lang="smn">VITA OV LÍTIÐ UM ÁRIN AV ALIVINNUNI</p>
<p>FRØÐI 2/2015 &gt; 32stóran týdning sum uppvakstrarøki hjá fleiri fiskasløgum. Ein týðandi spurningur er tí, hvørja ávirkan hesi evni hava á krabbadjór yvirhøvur, og hvørja ávirkan tað kann hava fyri vistskipanina, um nøgdin av djórum minkar.</p>
<p>Hann skeyt upp, at alivinnan stovnar ein grunn, sum skal fíggja verkætlanir, ið m.a. skulu kanna ávirkan á vistskipanina, har aling er.</p>
<p><em type="bold">Diflubenzuron drepur lús, og lús er eitt krabbadjór </em>Avlúsingarevnið diflubenzuron verður framleitt fyri at drepa laksalús. Laksalús er eitt krabbadjór og norskar kanningar vísa, at diflubenzuron eisini drepur onnur krabbadjór. </p>
<p>Yvirskriftir í fjølmiðlunum vilja vera við, at hummarafiskarar mugu finna sær annað at gera, tí hummari og onnur krabbadjór verða oydd av lúsabasingarevnum, teimum sonevndu kitinsyntesu tálmarunum, sum forða hummara og øðrum krabbadjórum at skifta skel.</p>
<p>Renée Katrin Bechmann, granskari á norska stovninum IRIS, royndi at svara spurninginum, um tað var rætt, at heilivágur móti laksalús oyðir rækjur, hummarar og onnur krabbadjór á botninum. Renée Bechmann hevur gjørt kanningar við evninum á rækjularvur, sum doyðu í stórum talið, tá tær komu í samband við diflubenzuron. Larvur, sum yvirlivdu, gjørdust linar. Tað er tí staðfest, at hetta avlúsingarevnið er skaðiligt fyri krabbadjór, men óvissa stendst um, hvussu nógv skal til fyri at ávirka ymsu krabbasløgini. Ávirkanin á krabbadjór er størst, tá djórini skifta ham ella skel. Eitt tilmæli á fundinum var tí, at alivinnan eigur at leggja avlúsingina soleiðis tilrættis, at skaðin verður so lítil, sum møguligt.</p>
<p><em type="bold">Nógv avlúsingarevni, men einki antibiotika </em>Kjartan Mohr, landsapotekari, staðfesti, at nýtslan av laksaavlúsingarevnum í alivinnuni er alsamt vaksandi. Nýtslan av hesum evnum í Føroyum hevur verið rættiliga stór seinastu árini samanborið við nýtsluna í Noregi, og eitt av evnunum, sum verður brúkt, tá ið tey meira umhvørvisvinarligu ikki rigga, er áður umrødda diflubenzuron (Mynd 4). Hinvegin er nýtslan av antibiotika í alivinnan burtur, og einki antibiotika hevur verið brúkt í føroysku alivinnuni síðani 2003 (Mynd 5). </p>
<p><em type="bold">Fóður og skarn søkka til botns og dálka umhvørvið </em>Sambært útrokning frá norska umhvørvis myndugleikanum er útlátið frá einum alibrúki, sum framleiðir 3.100 tons av fiski, líka stórt sum útlátið frá einum býi við 50.000 fólkum. Føroyska alivinnan framleiðir umleið 70.000 tons av fiski um árið. Tað vil siga, at samlaða útlátið av tøðevnum frá alivinnuni svarar til útlátið frá einari millión fólkum. </p>
<p>Gunnvør á Norði, granskari á Fiskaaling, greiddi frá um útlátið av tøðevnum og lívrunnum tilfari frá alivinnuni á føroysku firðunum samanborið við tað, sum kemur frá fólki og frá náttúrligum gróðuri. Í kanningum gjørdar á Kaldbaksfirði í 2006 mettu granskarar, at umleið 7% av tí lívrunna tilfarinum, sum endaði á botni, stavaði frá alivirksemi, men</p>
<p>Mynd 3: Kanningarúrslit frá IRIS í Noregi vísir, at rækjularvur eru í vanda fyri at eitrast av diflubenzuron, tá ið tær koma í samband við fóður við hesum evninum í. Frá framløguna hjá Renée</p>
<p>Katrin Bechmann.</p>
<p>Mynd 4: Landsapotekarin greiddi frá um nýtslu av heilivági í alivinnuni, millum annað um diflubenzuron. Frá framløguna hjá Kjartan Mohr.</p>
<p xml:lang="smn">VITA OV LÍTIÐ UM ÁRIN AV ALIVINNUNI33 &gt; FRØÐI 2/2015</p>
<p>Mynd 5: Eingin nýtsla av antibiotika hevur verið í føroysku alivinnuni í meira enn 10 ár.</p>
<p>Frá framløguna hjá Kjartan Mohr. meginparturin kom frá náttúrligum gróðuri, sum sakk niður á botn.</p>
<p>Gunnvør á Norði staðfestir kortini, at trupulleikin er, at vit vita ikki, hvussu nógv náttúran tolir, og at aliøki eru sera ymisk. Serliga í gáttafirðum, har útskiftingin er avmarkað, er vandin væl størri fyri súrevnistroti og skaðiligari ávirkan av dálking yvirhøvur, enn á firðum við góðari útskifting. Hon gjørdi vart við, at fyri at hava burðardygga alivinnu, mugu vit kanna og vita, hvørji berievni teir ymisku firðirnar hava ella hvussu nógva aling ein fjørður tolir, og at hetta vita vit so at siga einki um í dag.</p>
<p>Tá sagt verður, útlátið frá føroysku alivinnan svarar til útlátið frá einari millión fólkum, so vita vit heldur ikki, um hetta er nakar trupulleiki og hvørja ávirkan tað hevur á vistskipanina.</p>
<p><em type="bold">Kanningar í Sundalagnum við diflubenzuron </em>Maria Dam, deildarleiðari á Umhvørvisstovuni, viðgjørdi spurningin, um lúsabasingarevni kunnu síggjast aftur á firðunum hjá okkum og um evnini kunnu hugsast at koma fyri í nøgdum, sum hótta djóralívið. Útrokningar, sum hon hevur gjørt, vísa, at um øll nøgdin av diflubenzuron, sum var brúkt í Føroyum í 2012, var latin út í Sundalagið samstundis, so hevði tað verið nóg mikið til at alt Sundalagið við síðufirðum hevði havt eina konsentratión, sum ivaleyst var nóg høg til at hava </p>
<p xml:lang="smn">VITA OV LÍTIÐ UM ÁRIN AV ALIVINNUNI</p>
<p>FRØÐI 2/2015 &gt; 34skaðiligt árin á nøringina hjá einum ávísum viðkvomum rækjuslagi.</p>
<p>Maria Dam vísti á, at hóast niðurbrótingartíðin helst bert er fáar dagar í vatni, kann hon roknast í mánaðir í sedimenti. Umhvørvisstovan kannaði í 2013 sedimentið undir og nær við aliøkir, har diflubenzuron hevði verið nýtt seinasta hálva árið. Kanningin staðfesti, at nøgdin var væl hægri, enn <em type="italic">Environmental Quality Standards </em>markvirðið í Noregi og Onglandi, sum er gjørt fyri at verja vistskipanina uttan fyri aliøkini. Eisini var hummari úr loyvisøkinum <em type="italic">Sundalagið Suður </em>kannaður fyri diflubenzuron, men einki varð ávíst. </p>
<p><em type="bold">Besta ráðini er helst at spjaða lýsnar </em>Seinast hugleiddi Ragnar Joensen, sum hevur ábyrgdina av menning og nýskipan av alitøkni hjá Marine Harvest, um hvørji amboð vit kunnu menna og hvussu vit skipa alivinnuna í framtíðini, soleiðis at vit kunnu minka um umhvørvisárin frá alingini. Eins og aðrar alivinnufyritøkur, roynir Marine Harvest at finna alternativar avlúsingarhættir, men Ragnar Joensen staðfestir samstundis, at best hevði verið at havt øðrvísi framleiðslueindir, soleiðis at lýsnar ikki fingu spjatt seg so væl millum aliøkini. Fleiri granskarar gjørdu greitt, at tørvur er á at savna vitan um føroysku firðirnar, bæði til tess at fáa lýst vistskipanir og dálkingarvandan, og fyri at skriva leiðreglur, sum kunnu slóða fyri burðardyggari nýtslu av firðunum. </p>
<p>Mynd 6: Av lívrunna tilfarinum, sum verður latið í aliringar við fóðrinum, enda ~6% á botni sum antin fóður ella skarn. Hetta broytir umstøðurnar beint undir aliringunum, og tí kann djóralívið eisini broytast.</p>
<p>Bakteriur og djór, sum liva undir alibrúkum, niðurbróta lívrunna tilfarið, sum verður útskilt sum ólívrunnin tøðevni og</p>
<p>CO2. Í tilgongdini verður súrevni brúkt.</p>
<p>Støðan á botni tengd at alingini, dýpinum og rákinum á aliøkinum</p>
<p xml:lang="smn">VITA OV LÍTIÐ UM ÁRIN AV ALIVINNUNI35 &gt; FRØÐI 2/2015</p>
<p xml:lang="smn">VITA OV LÍTIÐ UM ÁRIN AV ALIVINNUNI</p>
<p>Heitið á greinini er <span type="quote" xml:lang="eng">”Abundance and distribution of planktonic Lepeophtheirus salmonis and Caligus elongatus in a fish farming region in the Faroe Islands”</span> og er komin út í vísindaliga tíðarritinum Aquaculture Environmental Interactions. Gunnvør á Norði, granskari á Fiskaaling, hevur saman við øðrum skrivað greinina.</p>
<p>Greinin greiðir frá mátingum av teimum fyrstu búningarstigunum hjá laksa- og seiðalús í sjónum. Hesar mátingar vórðu gjørdar í Sundalagnum í tíðarskeiðinum frá november 2013 til juni 2014. Tvær ferðir vórðu mátingar gjørdar í øllum økinum frá sunnast í Tangafirði og norður til Eiðis, umframt at støðir báðumegin Streymin vórðu vitjaðar regluliga aðru- til triðjuhvørja viku.</p>
<p>Laksa- og seiðalús spjaðast einamest, tá tær eru</p>
<p>Grein um laksalús í Sundalagnum í altjóða tíðarriti</p>
<p>Ein grein hjá Gunnvør á Norði og øðrum um laksalús í Sundalagnum hevur vakt altjóða áhuga. Fleiri útlendskir stovnar hava roynt at gjørt líknandi mátingar seinastu árini, uttan at tað tó er eydnast, og vakti tað tí stóran ans á altjóða vísindaráðstevnu í Portland Maine í USA, tá føroysku úrslitini vórðu løgd fram.</p>
<p xml:lang="deu">FRØÐI 2/2015 &gt; 36</p>
<p>GREIN UM LAKSALÚS Í SUNDALAGNUM Í ALTJÓÐA TÍÐARRITIí teimum fyrstu búningarstigunum. Talan er um sonevndar naupliur, ið eru um 0.5 mm til støddar, og sum aftan á tríggjar til seks dagar búnast til sokallaðir kopepodittar, ið eru um 0.8 mm til støddar. Kopepodittarnir sveima frítt uppi í sjónum, til teir seta seg á ein vert, t.d. ein laks.</p>
<p><em type="bold">Vakt stóran ans </em>Úrslitið av hesum arbeiðinum er sera grundleggjandi, um fatan skal fáast fyri, hvussu hesi skaðadjór spjaðast. Tey fyrstu av hesum úrslitunum vórðu løgd fram á altjóða vísindaráðstevnu í Portland Maine í USA seinasta heyst. Fleiri útlendskir stovnar hava roynt at gjørt líknandi mátingar seinastu árini, uttan at tað tó er eydnast, og vakti tað tí stóran ans á ráðstevnuni, tá føroysku úrslitini vórðu løgd fram. </p>
<p>Kanningarnar vístu, at fyrstu búningarstigini hjá laksalús í stóran mun ferðast við rákinum í ovastu metrunum av sjónum, sum í stóran mun er ávirkað av vindi. Tað sama varð ikki funnið hjá seiðalúsini, helst tí at hon hevur eitt annað ferðingarmynstur upp og niður í sjógvin. Eisini er ávirkanin av árstíðunum á hesi bæði lúsasløgini rættiliga ymisk.</p>
<p>Hjá laksalúsini vórðu tey fyrstu búningarstigini funnin í øllum mátitíðarskeiðinum, uttan í teimum seinastu mátingunum, tá ið allur laksurin var tikin, og økið lá brakk. Nøgdirnar av laksalús vóru minst um veturin, men so skjótt sum fyrstu kvinkini við hitnandi sjógvi sóust um várið, øktist talið skjótt. Henda økingin í nøgd hendi, hóast lúsatølini á alifiskunum vóru støðug, og laksanøgdirnar í økinum vóru minkandi orsakað av tøku. Størstu nøgdirnar av seiðalús vóru hinvegin at finna á hávetri, meðan tær als ikki vóru at finna um summarið.</p>
<p>Umframt Gunnvør á Norði, sum er høvuðs-rithøvundur, hava Knud Simonsen, Øystein Patursson, Eirikur Danielsen, Kirstin Eliasen og Agnes Mols-Mortensen, ið øll starvast á Fiskaaling, Petur Steingrund á Havstovuni, Debes Christiansen á Heilsufrøðiligu Starvsstovuni og Moira Galbraith á Kanadisku Fiskirannsóknarstovuni skrivað greinina. Verkætlanin er fíggjað av Granskingarráðnum og Fiskaaling.</p>
<p xml:lang="nno"><em type="italic">Henda greinin er lánt frá Gransking.fo Greinin er útgivin í open access og sæst her http://www.int-res.com/abstracts/aei/v7/n1/p15-27/ </em></p>
<p>Gunnvør á Norði, granskari á Fiskaaling37 &gt; FRØÐI 2/2015</p>
<p xml:lang="deu">GREINATEKSTUR</p>
<p><em type="bold">Uni Árting </em>uni.arting@jardfeingi.fo jarðfrøðingur á Jarðfeingi og adjunktur í jarðfrøði á Fróðskaparsetur Føroya </p>
<p><em type="bold">Óluva Eidesgaard </em>oluva.eidesgaard@jardfeingi.fo jarðfrøðingur á Jarðfeingi </p>
<p>Ein vika við tveimum altjóða jarðfrøði ráðstevnum</p>
<p>Í samfullar fýra dagar var Jarðfeingi, í samstarvi við Fróðskaparsetur Føroya, vertur fyri tveimum vísindaligum jarðfrøðiráðstevnum í vár. Fyrsti dagurin var skipaður sum ein jarðfrøðiútferð, har vísindafólk frá Jarðfeingi greiddu frá jarðfrøðini ymsa staðni í føroysku náttúruni. Teir næstu dagarnar var Norðurlandahúsið karmur um tvær altjóða jarðfrøðiráðstevnur við framløgum frá bæði innbodnum og sjálvbodnum granskarum. Allar dagarnar ráðstevnan vardi, høvdu granskarar høvi at hava ein bás úti í forhøllini, har teir kundu vísa á sítt arbeiði við vísindaligum plakatum.</p>
<p xml:lang="deu">FRØÐI 2/2015 &gt; 38</p>
<p>GREINATEKSTUR <em type="bold">2nd Jóannes Rasmussen Conference </em>Jarðfrøðin í stórum basaltøkjum sum Føroyar er eitt granskingarøki í stórari menning. Granskað verður ikki einans við atliti til oljuleiting, men eisini við meira vísindaligum endamálum. Eitt nú verður granskað í upprunanum hjá hesum økjum, millum annað hvussu magma ferðast innan úr jørðini og upp til yvirflatuna, um ymsar jarðevnafrøðiligar broytingar, umframt at aldursmetingar verða gjørdar av basalti. Ráðstevnan er uppkallað eftir Jóannesi Rasmussen, sála, ið veruliga var við til at menna hesa vísind á einum altjóða støði. Hann hevur lagt nógv eftir seg, kort, greinar og lýsingar av føroysku jarðfrøðini, ið vit enn hava stóra nyttu av. </p>
<p>Bulurin í hesari jarðfrøðiráðstevnuni, sum Jarðfeingi skipaði fyri á øðrum sinni, vóru 25 vísindaligar framløgur frá granskarum. Einir 70 luttakarar vóru við á ráðstevnuni, bæði úr Føroyum og uttan úr heimi, lærd sum lesandi.</p>
<p>Fýra ymisk vísindalig høvuðsevni vóru sett á skránna frammanundan, og skjøtil varð settur á hesi evni við einum innbodnum høvuðsrøðara.</p>
<p><em type="bold">Drilling Volcanics Conference </em>Fyri 14 árum síðani var borurin á fyrsta sinni settur í føroyska landgrunnin við oljuleiting fyri eyga. Heilir tríggir brunnar vórðu boraðir hetta sama árið, og síðani eru í alt níggju brunnar boraðir á landgrunninum. Flestu brunnarnir eru boraðir gjøgnum hundraðtals metrar av vulkanskum tilfari. Áðrenn frálandaboringarnar byrjaðu í 2001, vóru tveir vísinda ligir brunnar boraðir á landi, umframt at fleiri boringar hava verið gjørdar í sambandi við tunnilsgerð, vatntunlar og seinnu árini eisini í sambandi við jarðhita. </p>
<p>Fleiri av boringunum hava víst seg at vera tekniskt avbjóðandi, og tí valdi Jarðfeingi í vár at skipa fyri dagslongu ráðstevnuni <em type="italic">Drilling Volcanics – a Conference on Drilling in Basaltic Provinces </em>. Endamálið við ráðstevnuni var at skapa ein pall til bæði oljufeløg, veitarafeløg og onnur við áhuga í boring í basaltumhvørvum, soleiðis at tey fingu høvi at skifta orð og hugskot um, hvussu ein gongd leið kann vera. </p>
<p>Fleiri áhugaverdir fyrilestrar vóru at hoyra frá oljufeløgum, boritekniskum veitarafeløgum, jarðfrøðiligum stovnum og frá International Ocean Discovery Program (IODP), ið hava yvir 50 ára royndir við at bora vísindaligar boringar í vulkanskum havbotni kring allan knøttin. Ráðstevnan endaði við einum fyrilestri um eina møguliga komandi føroyska landboring, ið hevur sum endamál at koma niður um basaltið.</p>
<p><em type="bold">SKRÁIN var henda </em></p>
<p xml:lang="eng">Emplacement Processes <em type="bold">Freysteinn Sigmundsson </em>(Nordic Volcanological Center, Institute of Earth Sciences, University of Iceland). Rifting event and eruption in the Bárðarbunga volcanic system, Iceland: Segmented lateral dyke growth in 2014 <em type="bold">Morten Riishuus </em>(Nordic Volcanological Institute) </p>
<p xml:lang="eng">Construction of the Nornahraun lava field — an examination of changes in eruption style, mode of emplacement and flow field geometry during a long-lasting fissure eruption</p>
<p xml:lang="nob">Origin of Large Igneous Provinces <em type="bold">Hans E.F. Amundsen </em>(Vestfonna Geophysical A/S) </p>
<p xml:lang="eng">Faroe Islands geology as testing ground for Mars mission science protocols</p>
<p xml:lang="nob">Timing of events <em type="bold">Lotte M. Larsen </em>(GEUS) </p>
<p xml:lang="eng">Radiometric dating of Tertiary magmatic events in the North Atlantic: challenges, improvements, and a refined correlation scheme</p>
<p xml:lang="eng">Geochemical evolution <em type="bold">Valentin Troll </em>(Uppsala University) </p>
<p xml:lang="eng">Magma Plumbing of the Faroe Islands Basalt Group and other examples from the NAIP</p>
<p>Umframt hesi evni, varð risastóra verkætlanin, NAGTEC – A Tectonostratigraphic Atlas of the Northeast Atlantic Region, ið Jarðfeingi hevur havt partvísa leiðslu av, alment løgd fram.</p>
<p>Føroyingar á ráðstevnuni. Rúni M. Hansen, stjóri í Arktisku deildini hjá Statoil, Petur Joensen, stjóri á Jarðfeingi, Heri Ziska, jarðfrøðingur á</p>
<p>Jarðfeingi og Jóhan Dahl, landsstýrismaður. Mynd: Jarðfeingi39 &gt; FRØÐI 2/2015</p>
<p xml:lang="deu">GREINATEKSTUR</p>
<p>Hátíðarhildu føðingardagin hjá</p>
<p>Fróðskaparsetrinum50-ára dagurin hjá Fróðskaparsetrinum var hildin í Norður landahúsinum allan føðingardagin 20. mai. Fyrra partin vóru framløgur og pallborðsfundur, har starvs fólk og nógv lesandi á Setrinum vóru komin saman.</p>
<p>Seinnapartin var alment hátíðarhald við røðum, hug-leið ingum, skemti, ábiti og sangi. Tríggir heiðurs doktarar vórðu tilnevndir. Teir eru Jens-Kjeld Jensen, Petur Jacob Sigvardsen og Hanus Kamban.</p>
<p xml:lang="isl">Myndir: Setursskrivstovan</p>
</body></document>
