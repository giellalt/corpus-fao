<document xml:lang="fao" id="no_id"><header><title/><genre code="science"/><author><unknown/></author><wordcount>2398</wordcount><conversion_status type="standard"/><availability><license type="standard"/></availability><multilingual><language xml:lang="eng"/></multilingual><origFileName>halgir_winter_poulsen.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p type="listitem">9 FLR (2020)</p>
<p type="listitem">43</p>
<p xml:lang="eng">Føroyskt Lógar Rit (Faroese Law Review) vol. 9 no. 1 – apríl 2020</p>
<p><em type="bold">Halgir Winther Poulsen1 </em></p>
<p><em type="bold">Føroyskur arbeiðsrættur og Fasti Gerðarrættur </em></p>
<p xml:lang="eng">Summary</p>
<p xml:lang="eng"><em type="italic">Former labour law judge and lawyer Halgir W. Poulsen reflects on the pro-found influence Kári á Rógvi had on Faroese labour law. Kári argued that labour law has deep Nordic roots going back to ancient Faroese history, and that many of the great Faroese legends were essentially about labour conflicts. </em></p>
<p xml:lang="eng"><em type="italic">The author draws contrasts with recent developments in Faroese labour law with special emphasis on the decades after the introduction of the Home Rule act in 1948. Neither the regular courts, the ad hoc labour courts nor the Dan-ish labour court were suited to solve pressing conflicts on the Faroese labour market. The establishment of the private Faroese labour court, Fast Gerðarættur, in 2006 was therefore an important milestone. Fasti Gerðarættur was given the mandate to both decide concrete conflicts and to further develop </em></p>
<p xml:lang="eng"><em type="italic">Faroese labour law. Kári á Rógvi was the driving force behind establishing this system, as he chaired the committee that proposed the Fasti Gerðarrættur drafted the rules of the court, structured this area of law, and ensured the pub-lic access to relevant materials and cases. The author reflects on this and on his positive experience as first chairman for the judges in Fasti Gerðarætt ur. </em></p>
<p xml:lang="eng"><em type="italic">He concludes that Fasti Gerðarættur is an important institution that ought get the necessary support in order to realize its full potential. </em></p>
<p>Úrtak</p>
<p><em type="italic">Halgir W. Poulsen, sakførari og fyrrverani dómari, greiðir frá stóru ávirkanini, sum Kári á Rógvi hevði á føroyskan arbeiðsrætt. Kári grundgav fyri, at arbeiðsrættur hevði fornar norrønar røtur, ið eisini kunnu síggjast í eldri føroyskari søgu. Sambært Kára, vóru fleiri av føroysku sagnunum grund leggjandi um arbeiðsrættarligar trætur. Høvundin lýsir sambandið við sam tíð arsøguligar rembingar innan arbeiðsrætt við serligum denti á tíðina eftir Heimastýrislógina frá 1948. Hvørki vanligu dómstolarnir, ad hoc gerðarrættirnir ella danski arbeiðsrætturin høvdu nøktandi mannagongdir ella innlit, sum skuldi til fyri at loysa átroðkandi ósemjur á føroyska arbeiðsmarknaðinum. </em>1 </p>
<p type="listitem">Advokatur og fyrrverandi gerðarrættardómari.44</p>
<p type="listitem">9 FLR (2020)</p>
<p xml:lang="eng">Føroyskt Lógar Rit (Faroese Law Review) vol. 9 no. 1 – apríl 2020</p>
<p><em type="italic">Stovnanin av privata arbeiðsrættinum, Fasta Gerðarætt í 2006, var tískil ein týðandi varði í menningini av føroyskum arbeiðsrætti. Fasti Gerðarættur fekk heimild til at avgera ítøkiligar trætur og at menna og skipa arbeiðsrættarliga økið. Kári á Rógvi var drívmegin handan hesa týðandi menning, og serliga virkaði hann fyri at menna og skipa arbeiðsrættarliga økið, soleiðis at almenningurin fekk atgongd til viðkomandi tilfar og mál. Høvundin minnist aftur á postivitivu royndirnar frá tíðini sum fyrsti formaður fyri fakdómararnar í </em></p>
<p><em type="italic">Fasta Gerðarætti, og kemur hann til ta niðurstøðu, at feløgini tóku sum heild væl undir við hesum nýggja alvanum, sum vónandi fær tíð og umstøður at veksa til mans. </em></p>
<p><em type="bold">Inngangur </em>Nærliggjandi er at byrja umrøðuna við at spyrja, um vit frá gomlum hava nakran serligan føroyskan arbeiðsrætt. At vit hava havt ein meira og minni rudimenteran arbeiðsrætt í landinum nakað aftur í tíðina er ivaleyst, men hvussu serføroyskur hann hevur verið er kanska meira ivasamt. Her hugsi eg um, hvussu væl hesin arbeiðsrættur hevur avspeglað serligu viðurskiftini á føroyska arbeiðsmarknaðinum, ið frá gomlum helst hevur verið reiðiliga eintáttaður. Her hendi eftir mínum tykki ein avgerðandi broyting tann 1. apríl 2006, tá sáttmálin um Fasta Gerðarrætt kom í gildi. </p>
<p>Kári var eingin smáligur maður. Í bókini <em type="italic">Felagsverklóg </em>, ið kom út í 2013, tekur hann soleiðis til: „Felagsverklóg er eins gomul og norrøn mentan í oyggjum okkara“. Hann sær upprunan til frásøgurnar í Føroyingasøgu um stríðið millum Sigmundar og Tróndar sum eitt rættiliga einfalt arbeiðsrættarmál. Hann endurgevur søguna um stríðið millum Einar Suðuroying og Eldjarn Kambhøtt, sum sita og svíða seyðarhøvd og stytta sær tíðina við at meta menn. Endin verður, at Einar drepur Eldjarn. Tá Havgrímur varnast hetta, rekur hann Einar burtur. Einar fór til frændur sínar Brestir og Beinir, sum tóku væl við honum. </p>
<p>Einar biður Brestir taka málið uppá seg, og hann so ger. „Brestir var vitugur maður og lógkønur“ verður at enda sagt í søguni.</p>
<p type="listitem">Kári hevur hesar viðmerkingar til søguna: „Vit síggja, hvussu tey, ið skrivaðu og lósu norrønar søgur kendu hesi hugtøk: at skaða, at reka burtur, at taka mál uppá seg (og harvið eisini rættir at døma í málinum) og at vera lógkønur. Vit skulu kortini ikki sum annars vant fremst í føroyskum bókum dvølja við søguna beint nú, bert staðfesta, at einki nýtt er undir sólini, felagsverk krevur lóg og lógkøn – og ikki minst vitug lógkøn.“9 FLR (2020)</p>
<p type="listitem">45</p>
<p xml:lang="eng">Føroyskt Lógar Rit (Faroese Law Review) vol. 9 no. 1 – apríl 2020</p>
<p><em type="bold">Arbeiðsrættur sum føroyskt málsøki </em>Vit skunda okkum eini túsund ár fram og minna okkum sjálvi á, at millum tey fyrstu málsøki, sum løgtingið samtykti at yvirtaka í 1948, var arbeiðsrættur. </p>
<p>Seks ár seinni fingu landsstýrið og løgtingið eitt álvarsmál til viðgerðar. Tann 2. Mai 1954 varð verkfall lýst og allur fiskiflotin lagdur, eftir at samráðingar um nýggjar sáttmálar vóru endaðar úrslitaleysar. Onnur fakfeløg tókur undir við verkfalsmonnunum, so at enda var reiðiligt aðalverkfall. Hetta var fyrsta veruliga arbeiðstrætan seks ár eftir, at arbeiðsrættarmál vóru yvirtikin sum sermál, og tað vísti seg skjótt, at her vóru eingir føroyskir stovnar ella myndugleikar, ið kundu loysa trætuna.</p>
<p>Fakfeløgini vildu hava tingið saman „at finna ein veg burturúr verandi fiskivinnusteðgi“, men løgmaður sýtti fyri at kalla tingið saman við teirri grundgeving, at hetta var ein „rættarkonflikt“ og tí ólóglig. Føroya rættur vísti málinum frá sær, og reiðararnir fóru síðan til „Den Faste Voldgiftsret“ í</p>
<p>Keyp mannahavn, ið ónoktiliga var formliga rætta forum sambært skipanini í heimastýrislógini, so leingi føroyskir myndugleikar ikki høvdu gjørt annað av, men helst materielt reiðiliga óskikkaður at taka sær av málinum. Verkfallið varð dømt ólóg ligt, og seinni varð Fiskimannafelagið dømt at rinda 250,000 kr í bót. Felagið slapp tó við at rinda 100,000 kr yvir eitt áramál.</p>
<p>Trýstið á myndugleikarnir var øgiligt, og endin varð at løgtingið varð kallað saman, eftir at verkfallið var avlýst. Minstalønin varð hækkað úr 500 kr upp í 800 kr um mánaðin; útreiðslurnar vórðu fingnar við eykaskatt, og so fóru skipini avstað.</p>
<p type="listitem">Soleiðis endaði eitt tað størsta arbeiðsstríð í søguni við, at fakfeløgini góvu skarvin yvir, og tað almenna mátti leggja uppí við serskatti til fylgju. Hóast fasti gerðarrætturin hevði skorið ígjøgnum, vóru hvørki fakfeløgini ella føroyskir myndugleikar sinnaðir at fylgja hesi avgerð. Tað var tí helst ikki so løgið, at landsstýrið longu ein mánað seinni legði uppskot til løgtingslóg um vinnuligar ósemjur fyri tingið, eitt sera radikalt lógaruppskot um tvungnan gerðarrætt. Grein 1 var soljóðandi: „Eingin streika ella lockout má setast í verk fyri tað fyrsta, men allar ósemjur arbeiðara og arbeiðsgevara ella fiskimanna og útgerðarfelags ímillum skulu gerast av eftir fylgjandi reglum.“ Síðan vóru reglur um samráðingar, semjuroyndir, og um hetta ikki førdi á mál, setan av „voldgiftsnevnd“. Talan var ikki um fastan gerðarrætt, men gerðarrætt uppnevndur av landsstýrinum í hvørjari serstakari trætu. Gerðarrættarúrskurðurin var endaligur, og heimild var enntá at áleggja pørtunum bót, fylgdu teir ikki avgerðini.46</p>
<p type="listitem">9 FLR (2020)</p>
<p xml:lang="eng">Føroyskt Lógar Rit (Faroese Law Review) vol. 9 no. 1 – apríl 2020</p>
<p>Hetta var sanniliga harður kostur, sum løgtingið samtykti við 15 atkvøðum móti einari. Hóast andstøðan ikki atkvøddi fyri, var hon samd í „at neyðugt er at fáa arbeiðsfrið í landinum“. Men nú tykist dirvið at hava verið uppi, tí lógin varð hvørki staðfest ella kunngjørd og kom sostatt ongantíð í gildi. Komandi nógvu árini máttu partarnir á arbeiðsmarknaðinum klára seg sum frægast uttan nakran veruligan stovn at venda sær til í trætumálum.</p>
<p type="listitem">Til taks vóru:</p>
<p type="listitem">Den faste Voldgiftsret við sæti í Keypmannahavn, ið var aldeilis óegnaður til at viðgera og loysa ósemjur á føroyska arbeiðsmarknaðinum.</p>
<p type="listitem">Hartil kom, at gerðarrætturin varð umskipaður til Arbejdsretten við lóg, ið ikki var galdandi í Føroyum.</p>
<p type="listitem">Vanligu dómstólarnir, hvørs málsviðgerð var alt ov seinfør til at teir kundu brúkast, tá skjótar avgerðir vóru neyðugar.</p>
<p type="listitem">Ad hoc gerðarrættir, ofta avtalaðir í sáttmálum partanna millum. Vanliga mannagongdin var, at partarnir uppnevndu hvør sín gerðardómara, meðan ástøðumaðurin vanliga varð uppnevndur av Sorinskrivaranum.</p>
<p>Vanliga hildu teir partsuppnevndu við sínum pørtum, so úrslitið varð sum oftast úrskurður, sagdur av ástøðumanninum, sum mangan var sorinskrivarafulltrúi, nýkomin til Føroya við lítlari og ongari vitan um serføroysk viðurskifti.</p>
<p>Komandi árini hendi einki frá almennari síðu, meðan feløgini á arbeiðsmarknaðinum gjørdu nakrar royndir at finna eina loysn, tó uttan úrslit. Arbeiðsgevararnir vildu hava reglur um fráboðanarfreist av verkfalli, sum hin parturin als ikki vildi samráðast um, vildu arbeiðstakararnir ikki hoyra um bót fyri óheimilað verkfall. Við ongum veruligum møguleikum at taka skjótar avgerðir í arbeiðsmarknaðartrætum ber eisini til at siga, at arbeiðstakararnir vóru reiðiliga væl fyri í so máta.</p>
<p type="listitem">Fasti Gerðarættur Í 2001 kom røringur í. Higartil hevði tað verið reiðiliga ómakaleyst og vandaleyst at leggja arbeiðið niður. Arbeiðsgevarin hevði einki annað svar enn at fara í rættin, og tað tók sum nevnt alt ov drúgva tíð. Nú hendi tað, at ein arbeiðsgevari (almennur enntá) fekk tað bjarta hugskot at fara í fútarættin og biðja um fútabann móti einum arbeiðssteðgi. Og tað eydnaðist, fútarætturin legði bann eftir einum degi. Partarnir á arbeiðsmarknaðinum sóu kortini, at hetta ikki var nøkur góð leið at halda. Arbeiðsgevararnir fingu gamaní eitt nýtt 9 FLR (2020)</p>
<p type="listitem">47</p>
<p>Føroyskt Lógar Rit (Faroese Law Review) vol. 9 no. 1 – apríl 2020amboð, men tílík mannagongd fór at seta ilt blóð millum partarnar, helt hon fram, og so var skjótt at missa meira fyri minni. Arbeiðstakararnir hinumegin mistu tann „bíliga“ verkfalsmøguleikan, men heldur ikki teir fóru í longdini at vinna uttan gjøgnum veruligar samráðingar og í evsta føri ein stovn, ið kundi viðgera trætumál og ósemjur á nøktandi hátt.</p>
<p>Í 2003 setti landsstýrið eina nevnd við umboðum fyri partarnar á arbeiðsmarknaðinum, og við Kára á Rógvi sum formanni at gera eina skipan fyri skjóta loysn av arbeiðsmarknaðartrætum. Og nú bar til, úrslitið gjørdist sáttmáli um Fasta Gerðarrætt. Tað eydnaðist kortini ikki at semjast um nýggja semingsskipan, sum var hin parturin av uppgávuni. Hendan skipanin kom við lóg í 2013.</p>
<p>Í dag hava helst øll feløg á báðum síðum á arbeiðsmarknaðinum tikið undir við sáttmálanum, 44 á arbeiðstakarasíðu og 7 á arbeiðsgevarasíðu (heimasíðan hjá</p>
<p>FG 30.06.2014).</p>
<p>Uppgávurnar hjá Fasta Gerðarrætti eru ásettar í grein 1 í sáttmálanum, ið er soljóðandi:1. Settur verður á stovn fasti gerðarrættur.2. Fasti gerðarrættur skal loysa trætur, ósemjur og ivamál á arbeiðsmarknaðinum sambært hesi skipan og felags avtalum og sáttmálum millum partarnar á arbeiðsmarknaðinum.3. Fasti gerðarrættur skal eisini savna, menna, og kunna um føroyskan arbeiðsmarknaðarrætt.</p>
<p>Setningurin fellur sostatt í tveir partar, tann fyrri at taka avgerðir í ítøkiligum ósemjum millum partarnar, sum er uppgáva gerðarrættarlimanna (dómaranna), tann seinni at menna føroyskan arbeiðsrætt, har bæði dómarar og nevndin hava hvør sín lut.</p>
<p>Teir átta gerðarrættarlimirnir, ið verða valdir av nevndini fyri trý ár í senn, virka óheftir av bæði myndugleikum og teimum feløgum, ið hava valt teir. Við vali av formanni hevur hvør nevndarlimur sýtingarrætt. Teir báðir formenninir skulu vera lógkønir og hava viðkomandi royndir. Í hvørjum máli virkar vanliga formaðurin ella næstformaðurin saman við tveimum øðrum gerðarrættarlimum, annar valdur av arbeiðstakarafeløgum og hin av arbeiðsgevarafeløgum.</p>
<p type="listitem">Um partarnir semjast um tað, kunnu tó fimm limir verða tiknir út , og í serliga prinsipiellum ella týðandi málum allir gerðarrættarlimirnir.48</p>
<p type="listitem">9 FLR (2020)</p>
<p xml:lang="eng">Føroyskt Lógar Rit (Faroese Law Review) vol. 9 no. 1 – apríl 2020</p>
<p>Royndirnar higartil hava sýnt, at hendan skipanin hevur virkað væl. Í nógv teimum flestu málunum hevur úrskurðurin verið einmæltur, og dentur hevur verið lagdur á at greina veruligu umstøðurnar og sjónarmið partanna, eins og grundgevingarnar fyri úrslitinum so gjølla at úrskurðurin, umframt at loysa ósemjuna, eisini kann vera alment vegleiðandi fyri rættarstøðuna. Á hendan hátt hevur verið roynt at virka samsvarandi dupultu uppgávuni hjá gerðarrættinum, nevniliga umframt at loysa trætumál eisini at virka til at menna føroyskan arbeiðsmarknarrætt. Allur arbeiðsrættur er í stóran mun íkomin og mentur við úrskurðum (sum Kári plagdi at sipa til sum „dómalóg“), har ósemjur um sáttmálatulking verða gjørdar av. Ein einmæltur úrskurður skuldi havt størri møguleika at virka sum fordømi, enn ein, har t.d. tríggir dómarar hava hvør sítt sjónarmið.</p>
<p>Her kann eisini verða nevnt, at undir vitjan hjá danska arbeiðsrættinum fingu vit at vita, at í allarflestu førum vóru teirra avgerðir ástøðumansavgerðir, ið meira minna um gomlu skipanina hjá okkum við ad hoc gerðarrættum, har fakdómararnir fóru í hvør sín part, meðan ástøðumaðurin gjørdi málið av einsa mallur.</p>
<p>Eitt annað virkisøki hjá Fasta Gerðarætti er at savna, menna og kunna um føroyskan arbeiðsrætt. Her hevur nevndin, og einamest Kári sum formaður, gjørt eitt sera stórt og týdningarmikið arbeiði. Tað sindri av serføroyskum tilfari á hesum økinum so sum úrskurðir hjá gomlu sáttmálagerðarrættunum, ið fanst var so gott sum óatkomiligt í skjalagoymslum hjá sakførarum og øðrum, ið fingust við hesi evni. Okkurt av teimum størru fakfeløgunum høvdu eisini savnað nakað av tilfari, oftast frá málum, tey sjálvi høvdu verið partar av.</p>
<p>Beinanvegin við stovnan av Fasta Gerðarætti varð farið undir at savna hetta og annað viðkomandi tilfar, sum varð almannagjørt á heimasíðuni hjá Fasta</p>
<p>Gerðarrætti, býtt upp eftir evni og við sera framkomnari leitiskipan. Hetta er arbeiði, sum vónandi framhaldandi verður gjørt og útbygt.</p>
<p>At skrivstovan hjá Fasta Gerðarætti bað um, og fekk, innivist hjá Arbeiðisloysis skipanini var sera heppið og ikki av tilvild. ALS var stovnurin, ið feløgini á arbeiðsmarknaðinum samstarvaðu við, og sum má metast at vera flaggskipið í hesum samstarvi. Á hendan hátt spardi Fasti Gerðarrættur pening til egin høli og fast skrivstovufólk, og fekk í staðin hesar hentleikar móti gjaldi fyri nýtslu.</p>
<p type="listitem">Mínar royndir vóru, at tann skrivaratænasta vit fingu frá teimum dugnaligu og fryntligu starvsfólkunum hjá ALS var góð í allar mátar.9 FLR (2020)</p>
<p type="listitem">49</p>
<p xml:lang="eng">Føroyskt Lógar Rit (Faroese Law Review) vol. 9 no. 1 – apríl 2020</p>
<p><em type="bold">Nøkur fá orð at enda </em>Tá Kári heitti á meg um at átaka mær starvið sum formaður fyri dómararnar í tí nýstovnaða gerðarrættinum, var eg ógviliga ivasamur – var júst givin sum sakførari, eftir alt mítt lív, og hevði sostatt havt eina heilt aðra tilgongd til rættarstarvið, enn ta, ið krevjast má av einum dómara. Hevði kanska heldur ikki ta stóru tiltrúgv til, at eksperimentið fór at eydnast. Men Kári dugdi væl at tosa upp í lag, eisini at vera tungumjúkur, tá tað kravdist. So eg tók av, og tað iðraði eg meg ongantíð um. Samstarvið við allar meddómararnar, uttan undantak, var sera gott, og feløgini tóku sum heild væl undir við hesum nýggja alvanum, sum vónandi fær tíð og umstøður at veksa til mans. </p>
</body></document>
