<document xml:lang="fao" id="no_id"><header><title/><genre code="science"/><author><unknown/></author><wordcount>6231</wordcount><conversion_status type="standard"/><availability><license type="standard"/></availability><origFileName>https://www.setur.fo/media/5050/arbeidsrit_29-2012-pdf.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>GRANSKINGARDEPILIN FYRI SAMFELAGSMENNING</p>
<p>Førleikamenning og arbeiðsmegi tørvurin hjá føroyskum fyritøkum</p>
<p>Dennis Holm</p>
<p>ARBEIÐSRIT 29/2012</p>
<p><em type="bold">ISBN 978-99918-60-22-0 </em></p>
<p>Førleikamenning og arbeiðsmegi tørvurin hjá føroyskum fyritøkum</p>
<p>Dennis Holm</p>
<p><em type="italic">Granskingardepilin fyri Samfelagsmenning </em></p>
<p><em type="bold">Fróðskaparsetur Føroya </em></p>
<p><em type="bold">ARBEIÐSRIT NR. 29/2012 </em></p>
<p><em type="italic">Um arbeiðsrit: </em></p>
<p><em type="bold">Arbeiðsrit eru samfelagsfakliga grundað arbeiði, sum eru minni í vavi og dýpd enn veruligar granskingarverkætlanir. Hesi rit kunnu eitt nú vera umbidnar kanningar, </em><em type="bold">t.v.s. kanningararbeiði, sum Granskingardepilin ger móti gjaldi. Hetta kunnu eisini </em><em type="bold">vera ávegis arbeiði av størri granskingarverkætlanum, undirvísingar- og kunningartilfar ella líknandi. Arbeiðsrit verða altíð skrivað á føroyskum. Hava fólk </em><em type="bold">handrit, sum tey halda eru egnað til útgávu í Arbeiðsriti, eru tey vælkomin at seta </em><em type="bold">seg í samband við depilin (sí adressu á forsíðuni). </em></p>
<p><em type="bold">Arbeiðsrit 29/2012: Førleikamenning og arbeiðsmegi, tørvurin hjá føroyskum fyritøkum. </em></p>
<p>Dennis Holm 2012 Útgevari: Granskingardepilin fyri Samsfelagsmenning, Fróðskaparsetur Føroya Prent: Ikki prentað <em type="bold">ISBN: 978-99918-60-22-0 ISSN: 1601-9423 </em></p>
<p><em type="bold">Innihald </em><em type="bold">1. INNGANGUR ........................................................................................................................................................... 8 </em><em type="bold">2. HÁTTALAG .............................................................................................................................................................10 </em>2.1. FRÁGREIÐINGIN ...................................................................................................................................................10 <em type="bold">3. LUTTØKA Í KANNINGINI .........................................................................................................................................11 </em>3.1. FYRITØKURNAR Í KANNINGINI ..................................................................................................................................12 <em type="bold">4. TØRVUR Á ARBEIÐSFÓLKI ......................................................................................................................................16 </em>4.1. UMLEIÐ 3,5% FARA FRÁ VEGNA ALDUR .....................................................................................................................164.2. VAKSA UM TALIÐ AV ARBEIÐSFÓLKUM .......................................................................................................................174.3. NÝGGJAR VØRUR OG NÝGGJAR MARKNAÐIR ................................................................................................................184.4. HAVA TØRV Á FÓLKI VIÐ FØRLEIKUM .........................................................................................................................20 <em type="bold">5. TØRVUR Á SKEIÐUM, EFTIRÚTBÚGVING, FØRLEIKAMENNING ...............................................................................21 </em>5.1. HAVA TØRV Á FØRLEIKAMENNANDI SKEIÐUM ..............................................................................................................215.2. HAVA VITAN UM SKEIÐSTILBOÐ Í FØROYUM ................................................................................................................215.3. HAVA GJØRT BRÚK AV SKEIÐSTILBOÐUM ....................................................................................................................235.4. YMISKT HVUSSU FØRLEIKAMENNING VERÐUR RAÐFEST...................................................................................................25 <em type="bold">6. ALS, ARBEIÐSMARKNAÐARPOLITISK VIÐURSKIFTI OG KANNINGIN ........................................................................27 </em>6.1. ALS OG KANNINGIN ..............................................................................................................................................276.2. FØROYAR OG FØROYSK ARBEIÐSMEGI Í GLOBALARI KAPPING ............................................................................................27 </p>
<p><em type="bold">SAMANDRÁTTUR .......................................................................................................................................................29 </em></p>
<p><em type="bold">Myndir </em></p>
<p>Mynd 1. Talið á fólki, sum hava fingið arbeiðsloysisstuðul 2005-2011. ........................................... 8</p>
<p>Mynd 2. Luttøka í kanningini býtt á økið í landinum ..................................................................... 11</p>
<p>Mynd 3. Hvør hevur svarað spurnablaðnum? (Fleiri krossar kundu setast við hendan spurningin) . 11</p>
<p>Mynd 4. Kyn á teimum, sum hava svarað spurnablaðnum ............................................................. 12</p>
<p>Mynd 5. Føðiár á teimum, sum hava svarað spurnablaðnum? ........................................................ 12</p>
<p>Mynd 6. Vinnuslag og kanningin .................................................................................................. 13</p>
<p>Mynd 7. Aldur á fyritøkunum í kanningini .................................................................................... 14</p>
<p>Mynd 8. Tal av arbeiðsfólkum á fyritøkuni ................................................................................... 14</p>
<p>Mynd 9. Fólk á fyritøkuni við longri útbúgving frá hægri lærustovni ............................................. 15</p>
<p>Mynd 10. Vinnugreinar (í kanningini) og fólk við longri útbúgving frá hægri lærustovni .............. 15</p>
<p>Mynd 11. Er ætlan at seta nýggj fólk fyri tey, sum fara frá vegna aldur ......................................... 16</p>
<p>Mynd 12. Gongdin í talinum á arbeiðsfólkum ............................................................................... 17</p>
<p>Mynd 13. Vaksa um tal av arbeiðsfólkum ..................................................................................... 17</p>
<p>Mynd 14. Ætlaða gongdin í umsetninginum .................................................................................. 18</p>
<p>Mynd 15. Menna nýggja vøru / framleiðslu ................................................................................... 19</p>
<p>Mynd 16. Nýggir marknaðir .......................................................................................................... 19</p>
<p>Mynd 17. Tørv á fólki við førleikum ............................................................................................. 20</p>
<p>Mynd 18. Hevur fyritøkan tørv á skeiðum ..................................................................................... 21</p>
<p>Mynd 19. Vitan um skeiðs- og førleikamennanditilboð í Føroyum ................................................ 22</p>
<p>Mynd 20. Eru skeiðs- og førleikamennandi tilboðini nøktandi ....................................................... 22</p>
<p>Mynd 21. Hevur fyritøkan gjørt brúk av skeiðstilboðum................................................................ 23</p>
<p>Mynd 22. Hvussu ofta eru fólk á skeiði ......................................................................................... 23</p>
<p>Mynd 23. Hevur fyritøkan á fíggjarætlanini sett av pening til førleikagevandi skeið ...................... 25</p>
<p>Mynd 24. Hava ikki gjørt brúk av skeiðum, tí... ............................................................................. 25</p>
<p><em type="bold">Talvur </em></p>
<p>Talva 1. Innanhýsis og uttanhýsis skeið ......................................................................................... 24 <em type="bold">1. Inngangur </em></p>
<p>Føroyska vinnulívið er í alsamt størri altjóða kapping við útheimin, bæði tá talan er um kapping um marknaðarpartar í útheiminum og um kapping við útheiminum um arbeiðsmegi. Av somu orsøk er tað alneyðugt hjá føroyskum vinnulívi framhaldandi at menna seg. Fylgja fyritøkur og arbeiðsfólk ikki við í menningini, so er stórur vandi fyri, at føroyska vinnulívið missur í mun til vinnulív aðrastaðni. Ein týðandi partur av menningini av vinnulívinum er førleikamenning av arbeiðsfólkinum.</p>
<p>Førleikamenning av arbeiðsfólkinum er ikki bert ein persónlig førleikamenning, men eisini ein førleikamenning, sum kemur allari fyritøkuni til góðar. Tað er tí av týdningi, at fyritøkur og arbeiðsfólk fylgja við menningini, soleiðis at føroyskar fyritøkur eru so væl fyri sum gjørligt til at standa seg í kappingini við útheimin.</p>
<p>Umframt at førleikamenna verandi arbeiðsfólk, so er tað eisini ein avbjóðing at tryggja, at møgulig nýggj starvsfólk hava neyðugar førleikar, at fólk við røttu førleikunum eru til taks, tá fyritøkur skulu seta nýggj fólk í starv.</p>
<p>Eftir eitt tíðarskeið við sera lágum arbeiðsloysi er talið av arbeiðsleysum í Føroyum vaksið tey seinastu tvey árini. Við ársbyrjan í 2011 fingu stívliga 2.000 fólk arbeiðsloysisstuðul frá ALS, og eitt ár seinni – við árslok 2011 táttaði talið í 1.700 fólk. Hetta var á leið fýra ferðir so nógv sum í november í 2008, tá tað vóru um 425 fulltíðar arbeiðsleys (ALS og Hagstova Føroya).</p>
<p><em type="bold">Mynd 1. Talið á fólki, sum hava fingið arbeiðsloysisstuðul 2005-2011. </em>(Kelda: ALS) </p>
<p>Mynd 1. omanfyri lýsir gongdina í talinum av arbeiðsleysum seinastu 6 árini. Lagt eigur at verða til merkis, at í myndini eru bert tey, sum fáa arbeiðsloysisstuðul frá ALS, tald við, og ikki tey, sum eru flutt undir skipanir hjá Almannastovuni orsakað av arbeiðsloysi.</p>
<p>Sambært endamálsorðingini í lógini um ALS hevur Arbeiðsloysisskipan til endamáls at virka fyri bøttum møguleikum hjá arbeiðsleysum at fáa arbeiði og at umsita arbeiðsávísing fyri føroyska arbeiðsmarknaðin. ALS viðurkennir, at hvørt einstakt menniskja hevur serligar eginleikar og førleikar og ábyrgd fyri at menna sínar vinnumøguleikar. Leikluturin hjá ALS er at stuðla undir, at hvør einstakur eydnast við sínum. –Og fyri at fáa eina greiðari mynd av, hvør tørvurin er á arbeiðsfólki og hvørjar førleikar hjá arbeiðsfólki vinnuni tørvar, hevur ALS gjørt av at gera eina kanning, soleiðis at ALS meiri miðvíst kann bjóða skeið, sum gevur fólki førleikar, sum vinnuni tørvar.</p>
<p>Kanningin er gjørd í samstarvi við Granskingardepilin fyri Samfelagsmenning á Fróðskaparsetri Føroya. <em type="bold">2. Háttalag </em></p>
<p>Kanningin av tørvinum á arbeiðsfólki og hvørjar førleikar hjá arbeiðsfólki vinnuni tørvar varð gjørd sum ein spurnablaðskanning. Kanningin varð gjørd í tíðarskeiðinum 13. september til 15. oktober 2011 millum allar fyritøkur, sum eru limir í Føroya Arbeiðsgevarafelag.</p>
<p>Sjálv kanningin varð gjørd sum ein internetkanning, har eitt spurnablað varð svarað umvegis telduna. Kanningin varð skipað á tann hátt, at teldupostur varð sendur til allar fyritøkur á teldupost-yvirlitinum hjá Føroya Arbeiðsgevarafelag. Móttakarin av teldupostinum fekk serstakt brúkaranavn og loyniorð sendandi saman við leinkju til spurnablaðið. Tá spurnablaðið varð liðugt svarað umvegis internetið, varð spurnablaðið læst, soleiðis at tann einstaki brúkarin bert kundi svara spurnablaðnum einaferð.</p>
<p>Í samband við kanningina varð fyrst sent út eitt teldubræv við atgongd til spurnablaðið, og síðani vórðu tveir rykkjarar sendir til tey, sum ikki høvdu svarað spurnablaðnum. Tilsamans vóru teldupostar sendir út til 344 fyritøkur1. Av hesum svaraðu 109 fyritøkur spurnablaðnum. Tær 109 fyritøkurnar, sum hava svarað spurnablaðnum, hava tilsamans góð 2.600 fólk í arbeiði.</p>
<p>Tá hugsað verður um, at nógvar føroyskar fyritøkur eru lítlar og hava lítla umsitingarliga orku, so er eitt svarprosent á smá 32 prosent á einari leið. Mett verður eisini, at hetta er eitt rímiligt grundarlag til at kunna svara spurningunum um, hvør tørvurin á arbeiðsfólki er, og hvørjar førleikar hjá arbeiðsfólki vinnuni tørvar. <em type="bold">2.1. Frágreiðingin </em></p>
<p>Sjálv frágreiðingin er í fýra pørtum. Fyrsti partur, kap. 3, er ein greining av, hvør hevur svarað spurnablaðnum, og hvørjar fyritøkur hava luttikið í kanningini. Í øðrum parti, kap. 4, verður hugt eftir, hvør tørvur er á arbeiðsfólki, hvørjar orsøkirnar eru til tørvin, og um talan er um tørv á arbeiðsfólki við ávísum førleikum. Triði partur, kap. 5., er ein greining av tørvinum á skeiðum, førleikamenning og eftirútbúgving. Í fjórða parti, kap. 6, verður umrøtt, hvussu úrslitini av kanningini kunnu brúkast í ALS-høpi og í arbeiðsmarknaðarpolitiskum viðurskiftum annars. 1 Í yvirlitinum við teldupost adressum vóru tað nakrar teldupostadressur, sum ikki vóru virknar. <em type="bold">3. Luttøka í kanningini </em></p>
<p>Kanningin varð gjørd millum allar fyritøkur, sum eru limir í Føroya Arbeiðsgevarafelag, og sum brúka teldupost. Í myndini niðanfyri sæst, hvussu økisbýtið er á teimum, sum hava fingið teldupost – <em type="italic">reyðu stabbarnir </em>. Harumframt er eisini í myndini økisbýtið á teimum, sum hava svarað spurnablaðnum – <em type="italic">bláu stabbarnir </em>. Tá hugt verður at, hvussu økisbýtið er á svaraðu spurnabløðnum, í mun til útsendu spurnabløðnum, sæst, at lutfalsliga fleiri fyritøkur í Eysturoy og Vágum hava svarað spurnablaðnum enn í t.d. Norðoyggjum, Suðuroy og Sandoy. </p>
<p><em type="bold">Mynd 2. Luttøka í kanningini býtt á økið í landinum </em></p>
<p>Tað er í flestu førum stjórin ella eigarin, sum hevur svarað spurnablaðnum – í nógvum førum eru stjórin og eigarin sami persónur.</p>
<p><em type="bold">Mynd 3. Hvør hevur svarað spurnablaðnum? </em>(Fleiri krossar kundu setast við hendan spurningin) 0%10%20%30%40%50%60% </p>
<p>Sandoy</p>
<p>Suðuroy</p>
<p>Norðoyggjar</p>
<p>Vágar</p>
<p>Eysturoy</p>
<p>Streymoy</p>
<p><em type="bold">Luttøka í kanningini býtt á økið í landinum </em></p>
<p>Sent út teldupost</p>
<p>Svarað spurnablaðnum</p>
<p>N=107</p>
<p>N=3440%20%40%60%80%100%</p>
<p>Annar á fyritøkuni</p>
<p>Millum- /deildarleiðari</p>
<p>Starvsfólkaleiðarin</p>
<p>Virkisleiðarin</p>
<p>Stjórin</p>
<p>Eigarin</p>
<p><em type="bold">Hvør hevur svarað spurnablaðnum? </em></p>
<p>Umframt stjóran / eigaran, so eru tað í nøkrum førum virkisleiðarin, starvsfólka- ella deildarleiðarin ella onnur, sum hava svarað spurnablaðnum. Lagt eigur at verða til merkis, at tað í hesum spurninginum kundi setast fleiri krossar, tí verður samantalda prosentalið í myndini omanfyri meiri enn 100%.</p>
<p>Flestu stjórar í føroyska vinnulívinum eru menn, og er tað tí heldur ikki óvæntað, at tað eru fleiri menn enn kvinnur, sum hava svarað spurnablaðnum. Í teimum fyritøkum, sum hava luttikið í kanningini, vóru 8 út av 10 stjórum menn.</p>
<p><em type="bold">Mynd 4. Kyn á teimum, sum hava svarað spurnablaðnum </em></p>
<p>Tá hugt verður at aldrinum, so fevnir aldurin á teimum, sum hava svarað spurnablaðnum, víða, frá 30 ár til 71 ár. Í miðal eru tey, sum hava svarað spurnablaðnum, 47 ár.</p>
<p><em type="bold">Mynd 5. Føðiár á teimum, sum hava svarað spurnablaðnum? </em><em type="bold">3.1. Fyritøkurnar í kanningini </em></p>
<p>Býtt á vinnuslag fevna fyritøkurnar, sum hava luttikið í kanningini, um flest øll sløg av fyritøkum, sum eru í landinum, undantikið eru fyritøkur innan landbúnað og húshaldstænastur. Sí eisini mynd 6 niðanfyri. 19%81%</p>
<p><em type="bold">Kyn - og tey, ið hava svarað </em></p>
<p>Kvinna</p>
<p>Maður</p>
<p>N=1080%10%20%30%40%50%- 19491950-19591960-19691970-</p>
<p><em type="bold">Føðiár - og tey, ið hava svarað </em></p>
<p>N=107</p>
<p>Fyritøkur innan fiskiskap og lands- og kommunalir stovnar luttóku ikki í kanningini. Hetta er sjálvsagt ein avmarking fyri kanningina, ikki minst tá hugsað verður um, at fiskiskapur og lands- og kommunalir stovnar fevna um ein stóran part av arbeiðsmegini í Føroyum. Hinvegin gevur kanningin eina góða mynd av støðuni hjá fyritøkum, sum eru limir hjá Føroya Arbeiðsgevarafelag. Úrslitini í kanningini eru eisini so mikið áhugaverd, at spurningurin er, um ikki líknandi kanning átti at verið gjørd millum lands- og kommunalar stovnar.</p>
<p>Fyritøkur innan bygging, vinnuligar tænastur og handil eru best umboðar í kanningini, og tað eru eisini innan hesar vinnur, at tað eru flestar fyritøkur í landinum.</p>
<p><em type="bold">Mynd 6. Vinnuslag og kanningin </em></p>
<p>Fyritøkurnar, sum luttóku í kanningini, høvdu ymiskan aldur. Tær elstu eru stovnaðar fyri 1950, meðan tær yngstu eru stovnaðar seinastu 10 árini. Sí eisini myndina niðanfyri. 0%5%10%15%20%25%30%</p>
<p>Ótilskilað v.m.</p>
<p>Felagsskapir, mentan o.a.</p>
<p>Heilsu- og almannaverk</p>
<p>Undirvísing</p>
<p>Kommunur og ríkisstovnar</p>
<p>Landsfyrisiting</p>
<p>Húshaldstænastur</p>
<p>Vinnuligar tænastur</p>
<p>Fígging og trygging</p>
<p>Postur og fjarskifti</p>
<p>Flutningur annars</p>
<p>Sjóflutningur</p>
<p>Gistihús og matstovuvirki</p>
<p>Handil og umvæling</p>
<p>Orku- og vatnveiting</p>
<p>Bygging</p>
<p>Annar ídnaður</p>
<p>Skipasmiðjur, smiðjur</p>
<p>Fiskavøruídnaður</p>
<p>Ráevnisvinna</p>
<p>Ali- og kryvjivirki</p>
<p>Fiskiskapur</p>
<p>Landbúnaður</p>
<p><em type="bold">Vinnuslag </em></p>
<p>N=107</p>
<p><em type="bold">Mynd 7. Aldur á fyritøkunum í kanningini </em></p>
<p>Miðalaldurin á fyritøkunum í kanningini er góð 25 ár, og er sostatt talan um fyritøkur, sum í flestu førum hava verið virknar í rúma tíð. Ein lítil triðingur av fyritøkunum er stovnað eftir ár 2000. 10% av fyritøkunum í kanningini eru 5 ár ella yngri.</p>
<p>Tær flestu føroysku fyritøkurnar eru rættiliga smáar, soleiðis er eisini í kanningini. Helvtin av fyritøkunum hevur 10 starvsfólk ella færri, meðan tað í hinum endanum eru smá 20% av fyritøkunum, sum hava fleiri enn 50 arbeiðsfólk. 10 av teimum 106 fyritøkunum, sum svaraðu hesum spurninginum, høvdu fleiri enn 100 fólk í arbeiði.</p>
<p><em type="bold">Mynd 8. Tal av arbeiðsfólkum á fyritøkuni </em></p>
<p>Í miðal høvdu fyritøkurnar, sum luttóku í kanningini, um 35 arbeiðsfólk. Tilsamans høvdu fyritøkurnar góð 2.600 fólk í arbeiði. 0%10%20%30%40%</p>
<p>Áðrenn 19501950-19591960-19691970-19791980-19891990-1999</p>
<p>Eftir ár 2000</p>
<p><em type="bold">Nær varð fyritøkan stovnað </em></p>
<p>N=1050%10%20%30%40%50%60%51 fólk og fleiri41-50 fólk31-40 fólk21-30 fólk11-20 fólk10 fólk og færri</p>
<p><em type="bold">Tal av arbeiðsfólkum á fyritøkuni </em></p>
<p>N=106</p>
<p><em type="bold">Mynd 9. Fólk á fyritøkuni við longri útbúgving frá hægri lærustovni </em></p>
<p>Ein lítil fjórðingur av fyritøkunum í kanningini hava fólk við longri útbúgving frá hægri lærustovni á fyritøkuni. Góðir tríggir fjórðingar av fyritøkunum siga seg ikki hava fólk við longri hægri útbúgving á arbeiðsplássinum. Niðanfyri er eitt yvirlit yvir, hvørjar vinnugreinar fyritøkurnar (í kanningini) eru, sum hava fólk við longri útbúgving frá hægri lærustovni.</p>
<p><em type="bold">Mynd 10. Vinnugreinar (í kanningini) og fólk við longri útbúgving frá hægri lærustovni </em>76%24% </p>
<p><em type="bold">Fólk á fyritøkuni við longri útbúgving </em><em type="bold">frá hægri lærustovni </em></p>
<p>Nei</p>
<p>Ja</p>
<p>N=103</p>
<p type="listitem">Vinnugreinar (í kanningini) við fólki við longri útbúgving frá  hægri læristovni</p>
<p type="listitem">Ali- og kryvivirki</p>
<p type="listitem">Bygging</p>
<p type="listitem">Fígging og trygging</p>
<p type="listitem">Flutningur annars</p>
<p type="listitem">Handil og umvæling</p>
<p type="listitem">Heilsu- og almannaverk</p>
<p type="listitem">Orku- og vatnveiting</p>
<p type="listitem">Postur og fjarskifti</p>
<p type="listitem">Sjóflutningur</p>
<p type="listitem">Undirvísing</p>
<p type="listitem">Vinnuligar tænastur</p>
<p type="listitem">Vinnugreinar (í kanningini) sum ikki hava fólk við longri  útbúgving frá hægri læristovni</p>
<p type="listitem">Annar ídnaður</p>
<p type="listitem">Fiskavøruídnaður</p>
<p type="listitem">Gistingarhús og maststovuvirki</p>
<p type="listitem">Ráevnisvinna</p>
<p type="listitem">Skipasmiðjur og smiðjur4. Tørvur á arbeiðsfólki</p>
<p>Umleið 2.600 fólk arbeiða, sum nevnt, á teimum 109 fyritøkunum, sum hava luttikið í kanningini. Lítið er at ivast í, at ein ávís útskifting í arbeiðsfólkinum er á fyritøkum sum heild, bæði tá umræður fólk, sum fara frá vegna aldur, fólk sum fara í annað starv, ella fólk sum fara úr starvi og undir útbúgving. Hetta hevur ávirkan á tørvin á arbeiðsfólki. Hartil kemur so spurningurin um at menna nýggja vøru ella framleiðslu og spurningurin um at royna at sleppa inn á nýggjar marknaðir – og hvørja ávirkan tað hevur á tørvin á arbeiðsfólki og førleikamenning av arbeiðsfólki.</p>
<p>Hesi viðurskifti verða viðgjørd í hesum partinum. <em type="bold">4.1. Umleið 3,5% fara frá vegna aldur </em></p>
<p>Í kanningini varð spurt, <em type="italic">hvussu nógv fólk á fyritøkuni fara frá vegna aldur komandi 3 árini </em>– og svaraðu meiri enn helvtin av fyritøkunum, at á teirra fyritøku fóru fólk at fara frá vegna aldur komandi árini. Tilsamans fara 90-95 fólk frá vegna aldur í fyritøkunum, sum hava luttikið í kanningini, svarandi til at umleið 3,5% av arbeiðsfólkunum fara frá vegna aldur. </p>
<p>Uppá spurninginum um ætlanin er at seta nýggj fólk í staðin fyri tey, sum fara frá fyri aldur, siga 30% seg antin ikki ætla at seta nýggj fólk ella verða í iva, um nýggj fólk verða sett fyri tey, sum fara frá vegna aldur. Tey, sum ætla at seta nýggja fólk, ætla í stóran mun at seta fólk við somu førleikum, sum tey, sum fara frá vegna aldur, hava.</p>
<p><em type="bold">Mynd 11. Er ætlan at seta nýggj fólk fyri tey, sum fara frá vegna aldur </em></p>
<p>Sum víst í myndini omanfyri, so eru tað tó nakrar fyritøkur, sum ætla at seta fólk við øðrum førleikum, enn tey, sum fara frá vegna aldur, hava. Og hartil ætla nakrar fyritøkur eisini at seta lærling. 0%10%20%30%40%50%</p>
<p>Veit ikki</p>
<p>Ætla ikki at seta nýggj fólk</p>
<p>Møguliga seta fólk</p>
<p>Seta lærling</p>
<p>Seta fólk við øðrum førleikum</p>
<p>Ætla at seta fólk við somu førleikum</p>
<p><em type="bold">Er ætlanin at seta nýggj fólk fyri hesi? </em></p>
<p>N=61 <em type="bold">4.2. Vaksa um talið av arbeiðsfólkum </em></p>
<p>Umframt natúrliga útskifting orsakað av at arbeiðsfólk fara frá vegna aldur, so hava góð 40% av fyritøkunum í kanningini ætlanir um at vaksa um talið av arbeiðsfólkum komandi trý árini. Ein góð helvt av fyritøkunum siga seg koma at hava sama tal av arbeiðsfólkum, meðan 3% siga seg fara at minka um talið av arbeiðsfólkum komandi árini.</p>
<p><em type="bold">Mynd 12. Gongdin í talinum á arbeiðsfólkum </em></p>
<p>Í kanningini varð eisini spurt, hvussu nógv fólk (tal) fyritøkurnar væntandi fara at vaksa um talið av arbeiðsfólkum. Tær gott og væl 40 fyritøkurnar, sum siga seg fara at vaksa um talið av arbeiðsfólkum, fara í miðal at seta 10 fólk afturat í starv komandi árini. Tilsamans verður hjá hesum fyritøkum talan um at vaksa um talið av arbeiðsfólkum við umleið 425 fólk.</p>
<p>Myndin niðanfyri skal lesast soleiðis: Umleið 65% av fyritøkunum, sum ætla at vaksa um talið av arbeiðsfólkum, ætla at vaksa um talið av arbeiðsfólkum við 0-5 fólkum.</p>
<p><em type="bold">Mynd 13. Vaksa um tal av arbeiðsfólkum </em>0%10%20%30%40%50%60% </p>
<p>Veit ikki</p>
<p>Minka um talið av arbeiðsfólkum</p>
<p>Sama tal av arbeiðsfólkum</p>
<p>Vaksa um talið av arbeiðsfólkum</p>
<p><em type="bold">Gongdin í talinum á arbeiðsfólkum </em></p>
<p>N=980%10%20%30%40%50%60%70%0-5 fólk6-10 fólk11-25 fólk26-50 fólk51 fólk ella fleiri</p>
<p><em type="bold">Vaksa um tal av arbeiðsfólkum </em></p>
<p>N=42</p>
<p>Tær flestu av fyritøkunum, sum ætla at vaksa um talið av arbeiðsfólkum, ætla at seta millum 0 og 5 fólk afturat komandi árini, sí eisini myndina omanfyri. Tað eru tó eisini nakrar fyritøkur, sum ætla at vaksa nógv um talið av arbeiðsfólkum. 9% av fyritøkunum ætla at vaksa um talið av arbeiðsfólkum við fleiri enn 25 fólkum, onkur einstøk fyritøka væntar, at tey verða umleið 100 arbeiðsfólk fleiri komandi árini.</p>
<p>Millum orsøkirnar til, at fyritøkurnar vænta at seta fleiri fólk, er, at tær hava sum málsetning at umsetningurin skal vaksa komandi trý árini. Tað er í kanningini eitt samanfall millum ein málsetning um at økja umsetningin og økingina í talinum á arbeiðsfólkum.</p>
<p><em type="bold">Mynd 14. Ætlaða gongdin í umsetninginum </em></p>
<p>Ein stórur partur av fyritøkunum í kanningini, fleiri enn 70%, hava sum málsetning, at umsetningurin skal vaksa komandi trý árini. Sløk 20% siga, at tey ætla, at umsetningurin skal verða hin sama, meðan nakrar fyritøkur ætla at minka um umsetningin.</p>
<p>Í miðal hava fyritøkurnar ein málsetning um at vaksa um umsetningin við meiri enn 40% komandi trý árini. Umleið 40% av fyritøkunum hava sum málsetning at vaksa við upp til 10% komandi trý árini. Og so eru tað aðrar fyritøkur, sum hava málsetning um størri vøkstur: Smá 15% av fyritøkunum í kanningini siga, at tey ætla at vaksa umsetningin við meiri enn 100% komandi trý árini. Hesi viðurskiftini hava ávirkan á tørvin, sum fyritøkurnar siga seg hava á arbeiðsfólkum komandi árini. <em type="bold">4.3. Nýggjar vørur og nýggjar marknaðir </em></p>
<p>Ein onnur orsøk til, at fyritøkurnar ætla at vaksa um talið av arbeiðsfólki, er, at tær fara undir at menna nýggjar vøru og/ella framleiðslu og hava málsetning um at sleppa inn á nýggjar marknaðir við sínum vørum.</p>
<p>Meiri enn helvtin av fyritøkunum í kanningini, 56%, siga seg fara at menna nýggja vøru og/ella nýggja framleiðslu komandi árini. Og ein munandi partur av hesum fyritøkum vísa á, at tað fer at krevja nýggjar førleikar bæði hjá verandi starvsfólkum, og at tað harumframt fer at krevja nýggj starvsfólk við nýggjum førleikum. 0%10%20%30%40%50%60%70%80%</p>
<p>Veit ikki</p>
<p>Minka umsetningin</p>
<p>Sama umsetning</p>
<p>Vaksa um umsetningin</p>
<p><em type="bold">Ætlaða gongdin í umsetninginum </em></p>
<p>N=99</p>
<p><em type="bold">Mynd 15. Menna nýggja vøru / framleiðslu </em></p>
<p>Tá umræður vinnugreinum, so eru tað fyritøkur innan allar vinnugreinar, sum eru umboðaðar í kanningini, sum siga seg ætla at menna nýggja vøru/framleiðslu komandi árini. Talan er bæði um fyritøkur, sum selja vørur og tænastur til heimamarknaðin, og um fyritøkur, sum hava høvuðsmarknað uttanlands, t.d. fyritøkur innan fiskavøruídnað og ali- og kryvjivirki.</p>
<p>Umframt at menna nýggja vøru og/ella framleiðslu so eru tað eisini nógvar av fyritøkunum, sum ætla at sleppa inn á nýggjar marknaðir við sínum vørum. Ein stór helvt av fyritøkunum, 56%, siga, at tey ætla at sleppa inn á nýggjar marknaðir, meðan 27% siga seg ikki hava ætlanir um hetta. 17% siga seg ikki vita.</p>
<p><em type="bold">Mynd 16. Nýggir marknaðir </em></p>
<p>Eins og við nýggjari vøru/framleiðslu, so meta fyritøkurnar, at tað fer at krevja nýggjar førleikar hjá verandi starvsfólkum, umframt nýggj starvsfólk við nýggjum førleikum, fyri at røkka málinum um at sleppa inn á nýggjar marknaðir.</p>
<p>Býtt á vinnugreinar, so eru tað við einstøkum undantøkum fyritøkur innan allar vinnugreinar, sum siga seg ætla at sleppa inn á nýggjar marknaðir komandi árini. Leggjast kann afturat, at smá 70% av fyritøkunum, sum ætla at menna nýggja vøru/framleiðslu, ætla eisini at sleppa inn á nýggjar marknaðir við sínum vørum. 0%10%20%30%40%50%60%</p>
<p>Veit ikki</p>
<p>Nei</p>
<p>Ja</p>
<p><em type="bold">Menna nýggja vøru / framleiðslu </em></p>
<p>N=1000%10%20%30%40%50%60%</p>
<p>Veit ikki</p>
<p>Nei</p>
<p>Ja</p>
<p><em type="bold">Nýggir marknaðir </em></p>
<p>N=100 <em type="bold">4.4. Hava tørv á fólki við førleikum </em></p>
<p>Sum víst omanfyri, so siga ein stórur partur av fyritøkunum í kanningini, at tær fara at vaksa um talið av arbeiðsfólkum komandi árini. Harnæst siga fyritøkurnar eisini, at við tað at fyritøkan hevur ætlanir um at menna nýggja vøru og/ella framleiðslu, og at ætlanin er at sleppa inn á nýggjar marknaðir, so er eisini tørvur á nýggjum førleikum hjá verandi starvsfólkum og tørvur á nýggjum fólkum við førleikum.</p>
<p>Beinleiðis spurd: <em type="italic">Hava tit sum heild tørv á fólki við førleikum? </em>– hava 65% av fyritøkunum svarað <em type="italic">ja </em>. </p>
<p>Vert er at leggja til merkis, at 13% av fyritøkunum siga seg hava tørv á fólki við førleikum, men hava ikki ráð til at seta tey í starv. Talan er um fyritøkur innan ymiskar vinnur, sum eru í hesari støðu, men kanska serliga fyritøkur innan byggivinnuna. 17% av fyritøkunum siga seg ikki hava tørv á fólk við førleikum, meðan 5% siga seg ikki vita.</p>
<p><em type="bold">Mynd 17. Tørv á fólki við førleikum </em></p>
<p>Ítøkiliga verður víst á, at tørvur er á fólki við førleikum sum handverkarar, fólk innan sølu og marknaðarføring, roknskaparfólk, fólk við longri hægri útbúgvingum av ymiskum slagi og so framvegis. Nágreiniliga yvirlitið er ikki tikið við í frágreiðingina, men er tó latið ALS. 0%10%20%30%40%50%60%70%</p>
<p>Veit ikki</p>
<p>Nei</p>
<p>Ja, men hava ikki ráð</p>
<p>Ja</p>
<p><em type="bold">Tørv á fólki við førleikum </em></p>
<p>N=100 <em type="bold">5. Tørvur á skeiðum, eftirútbúgving, førleikamenning </em></p>
<p>Í kanningini vórðu fyritøkur spurdar um viðurskifti, sum hava við tørv á arbeiðsfólki at gera, men harumframt varð eisini spurt, um tørvur er á skeiðum, eftirútbúgving og/ella førleikamenning. Hesi viðurskifti verða viðgjørd í hesum partinum. <em type="bold">5.1. Hava tørv á førleikamennandi skeiðum </em></p>
<p>Í kanningini vórðu fyritøkur spurdar: <em type="italic">Hevur fyritøkan tørv á skeiðum, eftirútbúgving, endurútbúgving, førleikamenning? </em>–Og svaraður góð 75% av fyritøkunum, at tey hava tørv á skeiðum, eftirútbúgving, endurbúgving og/ella førleikamenning. 15% svaraðu, at tey hava ikki hendan tørv, meðan smá 10% søgdu seg ikki vita. </p>
<p><em type="bold">Mynd 18. Hevur fyritøkan tørv á skeiðum </em></p>
<p>Tá hugt verður at vinnugreinum og tørv á førleikamennandi skeiðum, so eru tað fyritøkur innan allar vinnugreinar, sum hava luttikið í kanningini, sum siga seg hava tørv á skeiðum. Tó so eru tað ikki allar fyritøkur innan vinnugreinarnar fiskavøruídnað, annan ídnað og ali- og kryvjivirki, sum siga seg hava tørv á skeiðum. Ein munandi partur av arbeiðsfólkunum á hesum fyritøkum eru ófaklærd, møguliga hevur hetta ávirkan á, um fyritøkurnar meta seg hava tørv á førleikamennandi skeiðum. <em type="bold">5.2. Hava vitan um skeiðstilboð í Føroyum </em></p>
<p>Í kanningini varð eisini spurt, um fyritøkurnar eru vitandi um, hvørji skeiðs- og førleikamennandi tilboð eru í Føroyum. Góð 20% svaraðu greitt ja, meðan smá 65% søgdu seg lutvíst hava vitan um, hvørji skeiðs- og førleikamennandi tilboð eru. 15% søgdu seg ikki vita um, hvørji tilboð eru á hesum økinum í Føroyum. 0%10%20%30%40%50%60%70%80%</p>
<p>Veit ikki</p>
<p>Nei</p>
<p>Ja</p>
<p><em type="bold">Hevur fyritøkan tørv á skeiðum </em></p>
<p>N=100</p>
<p><em type="bold">Mynd 19. Vitan um skeiðs- og førleikamennanditilboð í Føroyum </em></p>
<p>Úrslitini benda sostatt á, at veitarar av skeiðum í Føroyum í ávísan mun megna at kunna um hvørji skeiðs- og førleikamennandi tilboð eru, men at tað tó kundi verið gjørt meiri við at kunna fyritøkurnar um, hvørji tilboðini eru.</p>
<p>Umframt at spyrja um fyritøkurnar eru vitandi um, hvørji skeiðstilboð eru, so varð eisini spurt, um hesi tilboð vóru nøktandi fyri fyritøkuna.</p>
<p><em type="bold">Mynd 20. Eru skeiðs- og førleikamennandi tilboðini nøktandi </em></p>
<p>Gott og væl helvtin av fyritøkunum svara jaliga til hendan spurning, men tað eru tó bert lutfalsliga fáar fyritøkur (4%), sum svarað greitt ja, at tey tilboðini um skeið og førleikamenning, sum eru í Føroyum, eru nøktandi fyri tey. Hinvegin svara 47%, at tilboðini eru lutvíst nøktandi.</p>
<p>Vert er at leggja til merkis, at tilsamans 45% av fyritøkunum eru neilig í svarinum uppá spurningin, um tilboðini um skeið og førleikamenning í Føroyum eru nøktandi. Smá 10% svara greitt nei, meðan góð 35% svaraðu, at tilboðini ikki eru heilt nøktandi. Sambært kanningini, so siga helvtin av fyritøkunum, sum hava tørv á skeiðum, at verandi tilboð í Føroyum <em type="italic">ikki heilt </em>ella <em type="italic">als ikki </em>nøkta teirra tørv. 0%10%20%30%40%50%60%70% </p>
<p>Nei</p>
<p>Ja, lutvíst</p>
<p>Ja</p>
<p><em type="bold">Er fyritøkan vitandi um hvørji skeiðs- og </em><em type="bold">førleikamennandi tilboð eru í Føroyum? </em></p>
<p>N=1000%10%20%30%40%50%</p>
<p>Veit ikki</p>
<p>Nei, als ikki</p>
<p>Nei, ikki heilt</p>
<p>Ja, lutvíst</p>
<p>Ja, heilt víst</p>
<p><em type="bold">Eru hesi skeiðs- og førleikamennandi </em><em type="bold">tilboð nøktandi fyri tykkara fyritøku? </em></p>
<p>N=85 <em type="bold">5.3. Hava gjørt brúk av skeiðstilboðum </em></p>
<p>Ein munandi partur av fyritøkunum, sum hava luttikið í kanningini, hava gjørt brúk av skeiðstilboðum, hetta er galdandi fyri 67% av fyritøkunum. Hinvegin hava 32% av fyritøkunum ikki gjørt brúk av skeiðstilboðum.</p>
<p><em type="bold">Mynd 21. Hevur fyritøkan gjørt brúk av skeiðstilboðum </em></p>
<p>Tá hugt verður eftir tørvinum á skeiðum (partur 5.2. omanfyri), so siga 76% av fyritøkunum, at tey hava tørv á førleikamennandi skeiðum til teirra arbeiðsfólk. Við øðrum orðum eru tað nógvar fyritøkur, sum siga seg hava tørv á skeiðum, men ikki gera brúk av skeiðstilboðum, tí tað eru bert 67%, sum hava gjørt brúk av skeiðstilboðum. Millum orsøkirnar til hetta er, at skeiðstilboðini, sum eru í Føroyum, ikki eru nøktandi.</p>
<p>Ein onnur orsøk er, at nógvar føroyskar fyritøkur eru smáar, og tá kunnu ymisk viðurskifti gera, at førleikamenning ikki verður raðfest (sí eisini part 5.4. niðanfyri). Kanningin vísir í øllum førum, at smærri fyritøkur í nógv minni mun enn stórar fyritøkur gera brúk av tilboðum um førleikamennandi skeið. Til dømis hava at kalla allar fyritøkur í kanningini, sum hava fleiri enn 20 arbeiðsfólk, gjørt brúk av skeiðstilboðum, meðan gott og væl helvtin av fyritøkunum, sum hava færri enn 10 arbeiðsfólk, hava gjørt brúk av skeiðstilboðum.</p>
<p><em type="bold">Mynd 22. Hvussu ofta eru fólk á skeiði </em>0%10%20%30%40%50%60%70%80% </p>
<p>Veit ikki</p>
<p>Nei</p>
<p>Ja</p>
<p><em type="bold">Hevur fyritøkan gjørt brúk av skeiðstilboðum </em></p>
<p>N=1000%10%20%30%40%50%</p>
<p>Veit ikki</p>
<p>Tað ganga nøkur ár ímillum1 ferð um árið</p>
<p>Fleiri ferðir um árið</p>
<p><em type="bold">Hvussu ofta eru fólk á skeiði? </em></p>
<p>N=90</p>
<p><em type="bold">Innanhýsis skeið </em>eru fyriskipaði av fyritøkuni, har skeiðshaldarar eisini eru frá fyritøkuni. </p>
<p><em type="bold">Uttanhýsis skeið </em>eru fyriskipaði av uttanhýsis veitara, sum fyritøkan keypir skeið frá. Skeiðið kann antin vera bert fyri fyritøkuna ella kann vera alment skeið, har onnur eisini luttaka. </p>
<p>Tá hugt verður at, hvussu ofta fyritøkurnar hava fólk á skeiði, so eru tað 17% av fyritøkunum, sum hava fólk á skeiði fleiri ferðir um árið. 29% av fyritøkunum hava fólk á skeiði einaferð um árið, meðan tað hjá 42% av fyritøkunum ganga nøkur ár ímillum, at tey hava fólk á skeiði. 12% av fyritøkunum vita ikki, hvussu ofta fólk eru á skeiði.</p>
<p>Kanningin vísir, at tað í flestu førum er leiðslan, sum tekur stig til, at fólk fara á skeið, men hjá einum góðum fjórðingi av fyritøkunum eru tað eisini arbeiðsfólkini, sum taka stig til at sleppa á skeið.</p>
<p>Í kanningini varð spurt, hvussu stórur prosentpartur av arbeiðsfólkunum høvdu verið á førleikagevandi skeiðum seinastu 12 mánaðirnar, har skilt varð millum innanhýsis skeið og uttanhýsis skeið. Í miðal hava fyritøkurnar havt 38,7% av arbeiðsfólkunum á innanhýsis skeiðum seinasta árið, meðan 35,4% av arbeiðsfólkunum hava verið á uttanhýsis skeiðum.</p>
<p>Ymiskt er tó, hvussu stórur partur av starvsfólkunum hava verið á skeiðum. Í talvuni niðanfyri er yvirlit yvir, hvussu stórur partur av arbeiðsfólkunum á fyritøkunum hava verið á uttanhýsis og innanhýsis skeiðum.</p>
<p><em type="bold">Innanhýsis skeið </em></p>
<p><em type="bold">Uttanhýsis skeið </em>1-20% av arbeiðsfólkunum28 %38 %21-40% av arbeiðsfólkunum23 %17 %41-60% av arbeiðsfólkunum11 %23 %61-80% av arbeiðsfólkunum6 %4 %81-100% av arbeiðsfólkunum32 %19 % </p>
<p><em type="bold">Tilsamans </em><em type="bold">100 % </em><em type="bold">100 % </em></p>
<p><em type="bold">N= </em><em type="bold">63 </em><em type="bold">63 </em></p>
<p><em type="bold">Talva 1. Innanhýsis og uttanhýsis skeið </em></p>
<p>Talvan skal lesast soleiðis, at hjá 28% av fyritøkunum, sum hava gjørt brúk av skeiðstilboðum, hava millum 1 og 20% av arbeiðsfólkunum verið á innanhýsis skeiði seinasta árið (12 mánaðirnar). Hjá 38% av fyritøkunum hava millum 1 og 20% av arbeiðsfólkunum verið á uttanhýsis skeiði.</p>
<p>Hjá umleið einum triðingi av fyritøkunum hava millum 81-100% av arbeiðsfólkunum verið á innanhýsis skeiði seinastu 12 mánaðirnar. Hjá smáum 20% av fyritøkunum hava millum 81-100% av arbeiðsfólkunum verið á uttanhýsis skeiði seinasta árið. <em type="bold">5.4. Ymiskt hvussu førleikamenning verður raðfest </em></p>
<p>Í kanningini varð spurt, í hvønn mun fyritøkurnar raðfesta førleikamenning, meiri nágreiniliga varð spurt, um pengar verða settur av á fíggjarætlanini til førleikamenning. Eisini varð spurt, hvussu ofta starvsfólk eru á skeiði.</p>
<p><em type="bold">Mynd 23. Hevur fyritøkan á fíggjarætlanini sett av pening til førleikagevandi skeið </em></p>
<p>Ein lítil helvt, 47%, av fyritøkunum siga seg hava sett pening av til førleikagevandi skeið á fíggjarætlanini, hinvegin eru tað at kalla eins nógvar fyritøkur, 43%, sum siga seg ikki hava sett pengar av á fíggjarætlanini til førleikagevandi skeið. Sostatt er førleikamenning ikki ein skipaður partur av árliga virkseminum hjá einum stórum parti av fyritøkunum, sum hava luttikið í kanningini.</p>
<p>Um hugt verður at tal av arbeiðsfólkum á fyritøkunum og spurninginum um at peningur er settur av á fíggjarætlanini til førleikagevandi skeið, so er tað ein greiður tendensur, at størri fyritøkur raðfesta førleikagevandi skeið á fíggjarætlanini, men hetta í minni mun er galdandi fyri smærri fyritøkur.</p>
<p>Um hugt verður at teimum fyritøkum, sum siga seg ikki hava gjørt brúk av skeiðum, so er tað serliga fíggjarligi spurningurin, sum er orsøkin til, at fyritøkurnar ikki hava gjørt brúk av skeiðum, sí eisini myndina niðanfyri.</p>
<p><em type="bold">Mynd 24. Hava ikki gjørt brúk av skeiðum, tí... </em>0%10%20%30%40%50% </p>
<p>Veit ikki</p>
<p>Nei</p>
<p>Ja</p>
<p><em type="bold">Hevur fyritøkan á fíggjarætlanini sett av </em><em type="bold">pening til førleikagevandi skeið? </em></p>
<p>N=1050%5%10% 15% 20% 25% 30% 35% 40%</p>
<p>Onnur orsøk</p>
<p>Raðfesta onnur viðurskifti</p>
<p>Røttu skeiðini eru ikki tøk</p>
<p>Hava ikki tørv á tí</p>
<p>Hava ikki ráð (fíggjarliga orku)</p>
<p><em type="bold">Hava ikki gjørt brúk av skeiðum, tí... </em></p>
<p>N=33</p>
<p>Sum víst í myndini, so siga fleiri enn 35% av fyritøkunum (12 av 33 fyritøkum, sum ikki hava gjørt brúk av skeiðstilboðum), at orsøkin er, at tey hava ikki hava ráð at senda fólk á skeið. Ein partur, góð 20%, siga, at tey hava ikki tørv á tí, meðan 33% siga, at tey røttu skeiðini eru ikki tøk. <em type="bold">6. ALS, arbeiðsmarknaðarpolitisk viðurskifti og kanningin </em></p>
<p>Vitan um støðuna hjá vinnulívinum, tá umræður tørvi á arbeiðsfólkum og tørvi á førleikamenning og ikki minst, hvussu førleikamenning verður raðfest av føroyska vinnulívinum, hevur týdning bæði fyri ALS og fyri arbeiðsmarknaðarpolitisk viðurskifti í Føroyum sum heild. Í so máta er hendan kanningin við til at styrkja vitanargrundarlagið bæði hjá ALS og hjá politiska myndugleikanum á arbeiðsmarknaðarpolitiska økinum. <em type="bold">6.1. ALS og kanningin </em></p>
<p>Seinasta árið hava vit í Føroyum havt væl hægri arbeiðsloysi, enn vit hava havt undanfarnu árini. Tað er tí ein avbjóðing hjá ALS at hjálpa so nógvum sum gjørligt út á arbeiðsmarknaðin aftur. Hendan kanningin vísir greitt, at føroyskar fyritøkur komandi árini vænta at seta fleiri fólk í starv, og at ein partur av hesum fólkunum skulu hava ávísar førleikar.</p>
<p>Sambært kanningini fara 3,5% av arbeiðsfólkunum frá vegna aldur komandi trý árini. Ein munandi partur av fyritøkunum, 70%, ætla at seta nýggj fólk í starv fyri tey, sum fara frá vegna aldur. Harumframt ætla 40% av fyritøkunum at vaksa um talið av arbeiðsfólkum. Í miðal er ætlanin hjá hesum fyritøkum at vaksa um talið av arbeiðsfólkum við 10 fólkum.</p>
<p>Tað er eisini greitt, at fyritøkurnar ætla at seta fólk við førleikum. 65% av fyritøkunum vísa á, at tey hava tørv á fólki við førleikum, hartil siga 13% av fyritøkunum, at tey hava tørv á fólki við førleikum, men hava ikki ráð at seta hesi fólk í starv. Orsøkin til tørvin á fólki við førleikum er bæði, at fyritøkurnar ætla at menna nýggjar vørur, og at fyritøkurnar ætla at sleppa inn á nýggjar marknaðir.</p>
<p>Grundarlagið fyri at fáa fleiri fólk út á aftur arbeiðsmarknaðin tykist í ávísan mun verða til staðar. Uppgávan hjá ALS í hesum sambandi verður at skipa soleiðis fyri, at fyritøkurnar fáa tey fólk, sum tey hava tørv á. Kanningin gevur nøkur svar og nakrar ábendingar um, hvørji fólk tørvur fer at verða á komandi árini og innan hvørjar vinnur. Nakrar fyritøkur hava eisini í kanningini ítøkiliga víst á, hvørji fólk tey hava tørv á og við hvørjum førleikum.</p>
<p>Neyðugt verður tó sjálvsagt eisini framhaldandi hjá ALS miðvíst at knýta sambond millum fyritøkur, sum hava tørv á arbeiðsfólki, og arbeiðsleys. Samstundis sum miðvísa arbeiðið við at menna og fyrireika arbeiðsleys til at koma á aftur arbeiðsmarknaðin heldur fram.</p>
<p>Umframt tørv á arbeiðsfólki við og uttan ávísum førleikum, so vísa fyritøkur í kanningini eisini á, at tey hava tørv á førleikamennandi skeiðum. 75% av fyritøkunum siga seg hava tørv á førleikamennandi skeiðum. Men hóast hetta, so hava fleiri enn 30% av fyritøkunum ikki gjørt brúk av skeiðstilboðum, m.a. orsakað av, at fíggjarligt rásarúm ikki er til tað, ella orsakað av, at røttu skeiðini ikki eru tøk, ella tí fyritøkurnar ikki hava tørv á skeiðum. Í kanningini vísa fyritøkurnar eisini ítøkiliga á, hvørji førleikamennandi skeiðstilboð tey hava tørv á. Hetta er eitt grundarlag, sum ALS eisini kann brúka í sínum arbeiði at fáa fleiri fólk út á aftur arbeiðsmarknaðin. <em type="bold">6.2. Føroyar og føroysk arbeiðsmegi í globalari kapping </em></p>
<p>Í arbeiðsmarknaðarpolitiskum og samfelagsbúskaparligum høpi er kanningin áhugaverd, tí hon gevur eina mynd av, hvørjar vónir føroyskar fyritøkur hava til framtíðina, hvussu hetta væntandi fer at ávirka gongdina í talinum av arbeiðsfólkum, og hvør tørvurin á arbeiðsfólki við førleikum og á førleikamenning av verandi arbeiðsfólkum verður komandi árini.</p>
<p>Spurningurin um, hvussu føroyskar fyritøkur raðfesta førleikamenning, er serliga áhugaverdur í arbeiðsmarknaðarpoltiskum høpi. Kappingin um framleiðslu av vørum og kappingin um marknaðir er í dag global. Føroyskar fyritøkur kappast við fyritøkur úr øllum heiminum um marknaðarpartar, t.d. tá umræður fiskavørur á evropeiska meginlandinum ella í USA. Ein fyritreyt fyri framhaldandi at standa seg í kappingini, er framhaldandi menning av føroyska vinnulívinum. Um fyritøkur og arbeiðsfólk ikki alla tíðina fylgja við menningini, so er vandi fyri, at marknaðarpartar verða mistir til aðrar fyritøkur, til onnur lond. Ein partur av menning í einari fyritøku er menning av førleikunum hjá starvsfólkunum. Tí er eisini alneyðugt at raðfesta førleikamenning, soleiðis at arbeiðsfólkini fáa nýggjar førleikar. Fáa arbeiðsfólkini nýggjar førleikar, fær fyritøkan eisini nýggjar førleikar og harvið møguleikan at menna nýggjar vørur og/ella nýggjar framleiðslur.</p>
<p>Spurningurin er so, í hvønn mun føroyskar fyritøkur raðfesta førleikamenning? Sambært kanningini siga 75% av fyritøkunum seg hava tørv á førleikamennandi skeiðum til arbeiðsfólkini. Men bert út við helvtin av fyritøkunum í kanningini hava fólk á førleikamennandi skeiðum hvørt ár. Hjá fleiri enn 40% ganga tað fleiri ár ímillum, at arbeiðsfólkini eru á førleikamennandi skeiðum. Kanningin vísir eisini, at skeiðstilboðini í Føroyum ikki eru heilt nøktandi. Gott og væl helvtin av fyritøkunum siga, at skeiðini ikki eru heilt ella als ikki eru nøktandi.</p>
<p>Nógv bendir á, at førleikamenningin ikki er ein skipaður partur í nógvum føroyskum fyritøkum. Bert 47% av fyritøkunum hava førleikamenning á fíggjarætlanini, meðan 43% ikki hava førleikamenning sum part av fíggjarætlanini. Tá førleikamenningin ikki er ein miðvísur partur av tilrættaleggingini av virkseminum hjá fyritøkuni, so er eisini hugsandi, at spurningurin um førleikamenningin ikki verður mettur hava stóran týdning.</p>
<p>Kanningar í Danmark geva eisini somu ábendingar innan summar vinnugreinar: Nógvar fyritøkur raðfesta ikki førleikamenning, og verður mett, at hetta kann ávirka kappingarstøðuna hjá donskum fyritøkum í hesum vinnugreinum. Men í Danmark eru skipanir, skipaðar í samstarvi millum danska statin og partarnar á arbeiðsmarknaðinum, sum hava til endamáls at tryggja, at førleikamenning kann raðfestast. Eitt dømi er AMU-skipanin (Arbejdsmarkedsuddannelse), sum er ætlað faklærdum og ófaklærdum á privata og almenna arbeiðsmarknaðinum, og sum er ein skipan, sum verður fíggjað í felag av danska statinum og pørtunum av arbeiðsmarknaðinum. AMU bjóðar styttri útbúgvingar og skeið til faklærd og ófaklærd, sum hava til endamáls at geva arbeiðsfólki ein førleika, sum er eftirspurdur á arbeiðsmarknaðinum, sum er eftirspurdur hjá donskum fyritøkum.</p>
<p>Í føroyskum arbeiðsmarknaðarpolitiskum høpi er spurningurin, um ikki førleikamenningin eigur at skipast meiri málrættað líkt AMU-skipanini í Danmark. Greitt er, at framhaldandi menning av vinnulívinum eisini setur krøv um miðvísa framhaldandi førleikamenning av arbeiðsfólkunum.</p>
<p><em type="bold">Samandráttur </em></p>
<p>Seinastu tvey árini er talið av arbeiðsleysum í Føroyum vaksið nógv, og var við árslok í 2011 komið uppá umleið 1.700 fulltíðararbeiðsleys, ella fýra ferðir so nógv sum í november 2008.</p>
<p>Fyri á best gjørligan hátt kunna loysa uppgávuna at hjálpa arbeiðsleysum inn á aftur arbeiðsmarknaðin, hevur ALS gjørt av at gera kanning av, hvør tørvurin er á arbeiðsfólki og hvørjar førleikar hjá arbeiðsfólki vinnuni tørvar.</p>
<p>Kanningin varð gjørd millum fyritøkur, sum eru limir í Føroya Arbeiðsgevarafelag, sum umvegis teldupost fingu møguleikan at taka lut í einari spurnablaðskanning. 109 fyritøkur luttóku í kanningini, sum Granskingardepilin fyri Samfelagsmenning gjørdi í samstarvi við ALS.</p>
<p>Við í kanningini luttóku fyritøkur av flest øllum sløgum, undantikið fyritøkur innan landbúnað, og húshaldstænastur. Fyritøkurnar í kanningini høvdu tilsamans góð 2.600 fólk í arbeiði. Fyritøkur innan fiskiskap, umframt lands- og kommunalir stovnar, luttóku ikki í kanningini.</p>
<p>Sambært kanningini ætla nógvar fyritøkur komandi árini at seta fleiri fólk í starv. Orsøkirnar til hetta eru fleiri. Ein orsøk er, at ein partur av arbeiðsfólkunum fara frá vegna aldur. Ein annar er, at fyritøkurnar komandi árini hava ætlanir um at vaksa um umsetningin, og hetta krevur fleiri arbeiðsfólk. Nógvar fyritøkur hava eisini ætlanir um at menna nýggjar vørur og at sleppa inn á nýggjar marknaðir – og hetta krevur eisini í ávísan mun fleiri arbeiðsfólk. Kanningin vísir eisini greitt, at føroyskar fyritøkur ikki bara hava tørv á fólki, men eisini hava tørv á fólki við ávísum førleikum.</p>
<p>Umframt tørv á arbeiðsfólki, so varð eisini í kanningini spurt, um fyritøkurnar hava tørv á skeiðum, eftirútbúgving og førleikamenning. Har er niðurstøðan rættiliga greið: Flestu fyritøkur í kanningini siga seg hava tørv á førleikamennandi skeiðum. Men ein trupulleiki tykist verða, at fyritøkurnar bert í ávísan mun vita um, hvørji skeiðstilboð eru í Føroyum; umframt at tey skeiðstilboð, sum eru, bert lutvíst eru nøktandi fyri fyritøkurnar.</p>
<p>Hóast fyritøkurnar siga seg hava tørv á skeiðum, so er tað tó rættiliga ymiskt, hvussu fyritøkur veruliga raðfesta førleikamenning av arbeiðsfólkunum. Bert helvtin av fyritøkunum senda fólk á førleikamennandi skeið eina ella fleiri ferðir um árið. Hartil hevur ein munandi partur av fyritøkunum ikki á fíggjarætlanini sett av pening til førleikamenning av arbeiðsfólkunum.</p>
<p>Kanningin gevur nýggja vitan um partar av føroyska arbeiðsmarknaðinum, tá umræður tørvin á arbeiðsfólkum og tørvin á førleikamenning og hvussu førleikamenning verður raðfest. Eisini gevur kanningin eina mynd av, hvørjar vónir fyritøkur hava til framtíðina, bæði tá umræður ætlanum um at vaksa um umsetningin og vaksa um talið av arbeiðsfólkum, og tá umræður ætlanum um at menna nýggjar vørur og røkka inn á nýggjar marknaðir.</p>
<p>Fyri ALS er kanningin eitt gott grundarlag í skipanini av dagliga virkseminum. Føroyskar fyritøkur skulu komandi árini seta nógv nýggj fólk í starv. Tað er ein avbjóðing hjá ALS at hjálpa so nógvum arbeiðsleysum sum gjørligt út á arbeiðsmarknaðin aftur, samstundis sum fyritøkurnar fáa fólk við teimum førleikum, tær hava tørv á. Kanningin er sostatt ein liður í at styrkja um grundalagið hjá ALS, tá sambond skulu knýtast millum fyritøkur, sum hava tørv á arbeiðsfólki, og arbeiðsleys.</p>
<p>Keldulisti</p>
</body></document>
