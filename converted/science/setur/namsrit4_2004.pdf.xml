<document xml:lang="fao" id="no_id"><header><title/><genre code="science"/><author><unknown/></author><wordcount>8676</wordcount><conversion_status type="standard"/><availability><license type="standard"/></availability><multilingual/><origFileName>https://www.setur.fo/media/5090/namsrit4_2004.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="fin"><em type="bold">ISBN 99918-971-6-X </em></p>
<p xml:lang="isl"><em type="bold">Sosialur kapitalur </em>- við støði í Robert D. Putnam </p>
<p xml:lang="nob">Martha Hjalmarsdóttir Mýri</p>
<p><em type="bold">Granskingardepilin fyri Økismenning </em>www.region.fo </p>
<p xml:lang="vep"><em type="bold">NÁMSRIT 4/2004 </em>!"#$ </p>
<p><em type="bold">Granskingardepilin fyri Økismenning </em>2 </p>
<p><em type="bold">Fororð </em></p>
<p>Hetta námsritið viðgerð hugtakið <em type="italic">sosialur kapitalur </em>við støði í amerikanska granskaranum Robert D. Putnam. Endamálið er: at lýsa úrslitini av granskingararbeiðnum hjá Robert D. Putnam at lýsa altjóða atfinningarnar mótvegis Robert D. Putnam at greina, hvat sosialur kapitalur er, við støði í allýsingini hjá Robert D. Putnam at greiða frá, hvussu sosialur kapitalur kann mátast við støði í granskingararbeiðnum hjá Robert D. Putnam </p>
<p>Námsritið kann nýtast, sum undirvísingartilfar á miðnámsskúlastøði.</p>
<p xml:lang="isl"><em type="bold">Innihaldsyvirlit </em></p>
<p><em type="bold">Fororð.. . .. . . .. . . . .. . . . .. . . .. . . . .. . . . .. . . .. . . . .. . . . .. . . .. . . . .. . . .. . . . .. . . . . 2 </em><em type="bold">1. Inngangur. .. . . . .. . . . .. . . .. . . . .. . . .. . . . .. . . . .. . . . .. . . . .. . . .. . . . .. . . .. . . . . 4 </em><em type="bold">2. Robert D. Putnam og granskingarúrslit hansara . . . .. . . . .. . . . .. . . .. . . . .. . . . . 6 </em>2.1. Sosialur kapitalur fær fólkaræði at virka!............................................................ 6 2.2. Sosialur kapitalur er minkandi í USA! ................................................................ 9 2.3. Hví er sosialur kapitalur minkaður í USA? ....................................................... 10 <em type="bold">3. Putnam og Kritikkararnir . . . . . .. . . . .. . . .. . . . .. . . .. . . . .. . . . .. . . . .. . . .. . . . 12 </em>3.1. Generalisering............................................................................................................................133.2. Samanhangurin millum sosialan kapital og búskaparvøkstur ....................................................143.3. Normativa lýsingin av sosialum kapitali....................................................................................143.4. Sosialur kapitalur minkaður ella framleiddur øðrvísi?...............................................................15 <em type="bold">4. Hvat er sosialur kapitalur?.. . . . .. . . . .. . . .. . . . .. . . .. . . . .. . . . .. . . . .. . . .. . . . 17 </em>4.1. Sosialur kapitalur, sum Putnam lýsir hann!....................................................... 18 4.2. Álit, resprositetur og Netverk ........................................................................... 19 4.2.1. Álit ..........................................................................................................................................204.2.2. Resiprositetur ..........................................................................................................................214.2.3. Netverk....................................................................................................................................23 <em type="bold">5. Hvussu verður sosialur kapitalur mátaður? .. . . .. . . . .. . . .. . . . .. . . .. . . . .. . . . 24 </em>5.1. Hvussu kanst tú kanna sosialan kapital har sum tú ert? ..................................... 28 <em type="bold">6. Niðurstøða . . . . . .. . . . .. . . .. . . . .. . . .. . . . .. . . . .. . . . .. . . .. . . . .. . . . .. . . .. . . . 29 </em><em type="bold">7. Bókmentir. .. . . . .. . . . .. . . .. . . . .. . . .. . . . .. . . . .. . . . .. . . . .. . . .. . . . .. . . .. . . . 30 </em></p>
<p><em type="bold">Granskingardepilin fyri Økismenning </em>4 <em type="bold">1. Inngangur </em></p>
<p>Sosialur kapitalur er eitt heitt evni innan samfelagsgransking í dag. Granskarar eru komnir fram til, at vitan, útbúgving og pengar ikki eru nokk í sær sjálvum, men at tey sosialu sambondini hava størri týdning fyri t.d. nýskapan, heilsu og menning, enn hildið hevur verið frammanundan. Eitt enskt orðatak sigur soleiðis: <span type="quote" xml:lang="eng">”It’s not what you know, it’s who you know”</span>, tað, sum hevur týdning, er ikki hvussu nógv tú veitst, men hvønn tú kennir. Hví eru hesi sosialu sambondini so týdningarmikil? Og hvussu kunna tey sosialu sambondini vera eins ella enntá meira týdningarmikil enn eitt nú búskaparligur kapitalur? Vit kunna byrja við at taka eitt dømi úr gerandisdegnum í Føroyum, har sosialur kapitalur kann vera ein fyrimunur hjá tí, sum hevur hann.</p>
<p>Hetta dømi kann geva okkum eina hóming av, hvat evnið snýr seg um. Putnam lýsir sosialan kapital sum: ” <em type="italic">sambond millum fólk, sosial netverk, normar og álit, sum gera tað møguligt hjá fólki at arbeiða saman fyri at náa ymisk mál </em>”(Putnam, 1995: 67). Vit fara á næstu síðunum at hyggja nærri at, hvat sosialur kapitalur er fyri nakað, hetta við støði í granskingararbeiðnum hjá Robert D. Putnam. </p>
<p xml:lang="sme"><em type="bold">Dømi </em></p>
<p>Tveir ungir menn, Jógvan og Annfinn, skulu úr Gjógv til Havnar í biograf. Hvørgin teirra eigur bil. Jógvan hevur ein vin, sum eisini skal til Havnar. Hann spyr tí, um hann kann sleppa við honum, og tað sleppur hann. Annfinn kennir ongan við Gjógv; hann er júst fluttur higar, so hann fer við bussinum til Havnar og við hýruvogni heimaftur. Túrurin kostar tí Annfinni nógv meira peningaliga.</p>
<p>Hetta er dømi um tveir persónar, sum ferðast úr Gjógv til Havnar og aftur. Tann eini (Jógvan) nýtir sosialan kapital fyri at koma til Havnar, meðan hin (Annfinn) nýtir búskapar kapital.</p>
<p><em type="bold">Granskingardepilin fyri Økismenning </em>5 </p>
<p type="listitem">Putnam hevur gjørt eitt sera umfatandi granskingararbeiði innan sosialan kapital í Italia  og Amerika. Vit byrja við at hyggja at, hvørji úrslit hesar kanningar hava víst. Við støði  í kanningum staðfestir Putnam fyrst og fremst:</p>
<p type="listitem">at sosialur kapitalur fær fólkaræði at virka í einum landi,</p>
<p type="listitem">at tann sosiali kapitalurin er minkaður í USA seinastu 50 árini,</p>
<p type="listitem">og at orsøkin til minkingina er nútíðarsamfelagið og tey árinini, sum tað hevur á sosial sambond.</p>
<p>Putnam birti uppundir stórt kjak um sosialan kapital fyrst í 1990unum, sum eisini hevur verið við til at ment granskingina innan hetta evnið. Fáur hevur fingið so nógvan kritikk, sum Putnam fekk fyri síni greining av sosialum kapitali. Tí er eisini neyðugt at viðgera høvuðskritikkin í hesum riti, sum eisini er millum høvuðskjakevnini í samband við sosialan kapital. Hesin kritikkur leiðir okkum inn á tann meiri ástøðiliga partin, sum eisini er neyðugur. Í 4. parti fara vit at viðgera ástøðiligu lýsingina av sosialum kapitali við støði í Putnam, har vit eisini taka fram nøkur av teimum grundleggjandi hugtøkunum, tá tosað verður um sosialan kapital. At enda seta vit spurningin: Kann sosialur kapitalur mátast? Og hvussu kann lesarin máta sosialan kapital í sínum egna umhvørvi?</p>
<p xml:lang="isl"><em type="bold">Granskingardepilin fyri Økismenning </em>6 <em type="bold">2. Robert D. Putnam og granskingarúrslit hansara </em></p>
<p>Robert D. Putnam er amerikanskur granskari og hevur m.a. skrivað tvær bøkur, sum hava sett sosialan kapital á dagsskránna. Tann fyrra bókin <span type="quote" xml:lang="eng">“Making Democracy Work”</span> er úrslit av kanningum, sum Putnam gjørdi í Italia, har Putnam setti sær fyri at kanna, hvat fær fólkaræði at virka. Í seinnu bókini <span type="quote" xml:lang="nob">“Bowling Alone”</span> viðgerð Putnam støðuna viðvíkjandi sosialum kapitali í USA. Her vísir hann á broytingar frá 1950unum og frameftir. 2.1. Sosialur kapitalur fær fólkaræði at virka! Ein av høvuðniðurstøðunum í bókini <span type="quote" xml:lang="eng">”Making Democracy Work”</span>, sum Putnam gav út í 1993, var, at sosialur kapitalur fær fólkaræði at virka. Hendan bókin viðgerð støðuna í Italia, eftir at fleiri politiskar umskipanir av landinum vórðu framdar í 1970unum. Hetta var ein partur av miðspjaðingini av politiska valdinum, sum byrjaði í 1948 tá 5 útjaðaraøki1 fingu økt sjálvstýri. Í 1970 vórðu fimtan nýggjar regiónir2 skipaðar í Italia, sum høvdu eins politiskan bygnað. Við øðrum orðum so vóru hesi øki eins bygnaðarliga, tó at tey vóru sera ymisk, tá talan var um sosialar-, búskaparligar-, politiskar- og mentanar-ligar samanhangir.</p>
<p>Nøkur øki vóru bóndasamfeløg, nøkur ídnaðarsamfeløg og uppaftur onnur vóru tænastusamfeløg. Útgangsstøðið undir kanningini var, at øll økini høvdu eins politiskan bygnað. Ofta verður hildið, at politiski 1 Hesi fimm øki vóru Sicilia, Sardegna, Valle d’Aosta, Trentino Alto Ad, Friuli Venezia-G. 2 Hesi økini (sí mynd 1) fingu ávíst politiskt vald til at lóggeva og umsita, men tó innanfyri tey mørk, sum miðsavnaði Italski staturin setti teimum. Eitt nú umsita økini 20% av almennu útreiðslunum í Italiu, men tey hava ikki vald at áseta ella broyta skattastøði. Politiskt er hvørt av hesum økjum skipað í landspartar og kommunur.</p>
<p xml:lang="isl"><em type="italic">Mynd 1. Italia frá 1970-1989 </em>Kelda: Putnam, Robert. D. (1993: p. 14) </p>
<p><em type="bold">Granskingardepilin fyri Økismenning </em>7bygnaðurin hevur stóran týdning fyri, hvussu eitt øki klárar seg í aðrar mátar. Í hesum føri bar til at útihýsa politiska bygnaðinum sum eina grundgeving fyri, at økini vóru ymisk. Á mynd 1. síggja vit tey seks økini, sum Putnam valdi út í Italia. Eyðmerkt við strikum eru trý norðanfyri og trý sunnanfyri. Kanningar hjá Putnam vístu, at stýrini norðanfyri kláraðu seg væl, meðan tey sunnanfyri vóru óeffektiv og korrupt. Hetta kundi ikki vera orsaka av formliga politiska bygnaðinum, og tí fór Putnam undir at granska, hvørji viðurskifti gjørdu, at politisku stýrini norðanfyri virkaðu betri enn tey sunnanfyri. Niðurstøðan kom út í bókini <span type="quote" xml:lang="eng">”Making Democracy Work”</span> meira enn 20 ár seinni. Hon segði, at politisku stýrini í norður-italsku økjunum kláraðu seg betri, tí fólkini vóru meira virkin í lokala samfelagslívinum. Fólk tóku í stóran mun lut í sjálvbodnum arbeiði og vóru ofta knýtt at fleiri ymiskum feløgum. Orsøkin til, at fólkini í norður Italia vóru meira virkin, er, at tey vóru knýtt at hvørjum øðrum í horisontalum3 netverkum, har øll vóru á nøkulunda jøvnum føti. Kanningarnar hjá Putnam vístu eisini, at fólk høvdu størri álit á hvørjum øðrum í norður-italsku økjunum. Tað, sum eyðkendi fólkini norðanfyri, var samstarv, álit og eitt umfatandi netverk. Tann sosiali kapitalurin var sostatt størri norðanfyri. Hinvegin vístu kanningarnar í suður-italsku økjunum, at fólk vóru knýtt at hvørjum øðrum í 3 Horisontal netverk eru meira fløt (horisontal) og demokratisk í sínum bygnaði. Tey, sum eru partar av netverkinum, hava sostatt nøkulunda somu ávirkan. Tey eru nøkulunda líka virkin, og tískil styrkja slíkir felagsskapir ofta sambond millum fólk. Sum dømi kunna nevnast bindiklubbar, gongufeløg, ymisk ítróttar- og tónleika feløg o.a. </p>
<p xml:lang="isl"><em type="bold">Høvuðseyðkenni </em></p>
<p xml:lang="isl"><em type="bold">Økini í norður Italiu </em>: </p>
<p>Búskaparliga væl fyri</p>
<p>Gott politiskt stýri</p>
<p xml:lang="nob">Horisontal netverk</p>
<p>Stórt álit millum fólk</p>
<p xml:lang="swe"><em type="italic">Nógvan sosialan kapital </em></p>
<p xml:lang="isl"><em type="bold">Økini í suður Italiu </em>: </p>
<p>Illa fyri búskaparliga</p>
<p xml:lang="nob">Korrupt politisk stýrir</p>
<p xml:lang="nno">Vertikal netverk</p>
<p>Stórt misálit millum fólk</p>
<p xml:lang="swe"><em type="italic">Lítlan sosialan kapital </em></p>
<p><em type="bold">Granskingardepilin fyri Økismenning </em>8vertikalum ella hierarkiskum netverkum4, har valdið var miðsavnað á fáum hondum. Hetta merkti, at fólk tóku við harraboðum úr erva heldur enn at finna uppá okkurt sjálvi. Í dagliga samfelagslívinum tóku fólk seg tískil ikki eins nógv saman í bólkar, men arbeiddu meira hvør í sínum lagi. Tað, sum eyðkendi fólkini sunnanfyri var, at tey ikki høvdu álit á fremmandafólk, men bert álit á næstringar. Familjubondini vóru sera sterk, men bondini ímillum ymiskar familjur manglaðu. Eyðkenni fyri fólkini í suður-Italia var: vantandi samstarv, vantandi álit og hierarkisk uppbygd netverk. Putnam kom tí til ta niðurstøðu, at suður-italsku økini manglaðu sosialan kapital. Putnam greiðir eisini frá, hví hann heldur, at støðan í italsku økjunum er soleiðis. Hann heldur, at søgan hevur havt stóra ávirkan á nøgdina av sosialum kapitali í norður og suður Italia. Økini norðanfyri høvdu røtur í teimum gomlu griksku býar-statunum, sum vóru eyðkendir av, at borgarar vóru sera virknir í politiskum avgerðum. Hinvegin høvdu økini sunnanfyri verið merkt av álopum, uppreistri, mafiu og eini sterkari, hierarkisk uppbygdari katólskari kirkju. Í stuttum var niðurstøðan hjá Putnam út frá hesum, at sosialur kapitalur er tað, sum fær fólkaræði at virka í einum øki. Tann sosiali kapitalurin skal til, fyri at valdi kann verða stýrt niðri frá fólkinum og upp á stjórnarstig. Tað øvugta er diktatur, har tey, sum ráða, kúga fólkið og stýra uppi frá og niðureftir. Tískil er sosialur kapitalur við til at skapa betri politisk stýrir, har fólkið stýrir. Sosialur kapitalur tryggjar ikki bert betri politisk stýri, men skapar eisini búskaparliga framgongd, tryggleika, og ger fólk glaðari. Sambært Putnam bendir alt á, at økir, sum hava nógvan sosialan kapital, hava lyndi til minni kriminalitet og minni korruptión. Putnam kom eisini til ta niðurstøðu, at tað serliga eru sosial frítíðarfeløg, t.d. sangkór, gongufeløg og sjálvboðin hjálparfeløg, sum skapa sosialan kapital. Orsøkin er, at bygnaðurin í hesum feløgum ofta er meira flatur(horisontalur) skilt soleiðis, at allir limirnir hava nøkulunda somu ávirkan, limirnir 4 Vertikal netverk eru meira hierarkisk í sínum bygnaði (eins og ein pyramida). Tað eru tey fáu, sum avgera, hvussu hini skulu gera. Hesi netverk hava ofta við sær, at tey flestu gera einki uttan boð koma frá teimum, sum eru ovast í hierarkinum. Hesi netverk skerja frælsi hjá tí einstaka. Sum dømi kunna nevnast patrialskar familjur (pápin ræður), mafiur, bandar, o.a. </p>
<p><em type="bold">Granskingardepilin fyri Økismenning </em>9eru nøkulunda líka virknir og tískil styrkja slík feløg ofta sambond millum fólk. Tað, at limirnir eisini eru limir í øðrum feløgum, ger, at hugskot og vitan verður flutt runt í samfelagnum. Hetta er við til at birta uppundir nýskapan og menning. Hesi feløg gera eisini, at fólk fáa samband við fólk við ymiskum sosialum, politiskum og átrúnaðarligum bakgrundum. Tískil kunnu hesir bólkar minka um sosialu, politisku og átrúnaðarligu skilnaðirnar í økinum og økja um evnini hjá øllum at arbeiða saman. 2.2. Sosialur kapitalur er minkandi í USA! Grundað á niðurstøðurnar frá kanningunum í Italiu fór Putnam í 1993 at kanna støðuna í USA. Úrslitið kom longu tvey ár seinni, tvs. í 1995, tá Putnam skrivaði greinina <span type="quote" xml:lang="eng">”Bowling alone”</span> – og í ár 2000 gav út bók við sama heiti. Í greinini frá 1995 lýsir Putnam úrslit, sum vísa, at fólk luttaka minni og minni í skipaðum sosialum tiltøkum, t.d. í bowlingfeløgum. Hinvegin heldur hann, at fólk bowla einsamøll, ganga fyri seg sjálvan, hyggja í sjónvarp, og hava sostatt minni og minni beinleiðis samband við onnur fólk. Kanningin byggir á limatøl í feløgum frá 1950unum og frameftir og spurnarkanningar, sum hann hevur gjørt ymsastaðni í USA. Úrslitið er, at luttøka í feløgum, áhugabólkum, politiskum flokkum, valluttøka, og luttøka í sjálvbodnum hjálparfeløgum er javnt minkandi frá 1960unum og frameftir. Ein frágreiðing uppá minkingina í limatali í nevndu bólkunum er vøksturin í limatali í teimum stóru altjóða felagsskapunum t.d. Greenpeace og Amnesty International. Putnam heldur ikki, at hetta er ein góð gongd fyri tann sosiala kapitalin, tí limirnir í hesum bólkum hava lítið beinleiðis samband við hvønnannan. Í staðin er sambandið bygt á limagjald, sum limirnir gjalda til felagsskapirnar og bløð, tíðarrit, brøv o.a., sum limirnir fáa frá felagsskapunum. Hann kallar hetta fyri <span type="quote" xml:lang="dan">“kekkheftafeløg”</span>5, har limir, ístaðin fyri at arbeiða virknir fyri eini sak, senda kekk til felagið, sum so ger arbeiðið. Fólk keypa seg leys frá sosialum og politiskum virksemi. 5 Hetta er orðið, sum Putnam og aðrir granskarar nýta um teir stóru altjóða áhugabólkarnir sum t.d. </p>
<p>Greenpeace og Amnesty International. Orsøkin er, at einasta samskifti millum limirnar og leiðsluna í áhugabólkunum eru kekkar frá limunum og rit frá feløgunum.</p>
<p><em type="bold">Granskingardepilin fyri Økismenning </em>10 </p>
<p type="listitem">Kanningarnar hjá Putnam vísa eisini, at grannar í USA hava minni og minni samband  við hvønn annan. Kanningarnar vísa eisini, at álit á politisku stjórnina og álit á fólk sum  heild er minkandi hesi árini.     Alt hetta omanfyrinevnda virksemi er bygt á álit, resiprositet6 og netverk. Tí kann t.d.  luttøka í feløgum síggjast sum mát fyri, hvussu nógvur sosialur kapitalur er í einum øki.  Eitt fall í luttøkuni í hesum felagsskapum kann sostatt vera tekin um eina minking av  sosialum kapitali.     2.3. Hví er sosialur kapitalur minkaður í USA?  Putnam nevnir fýra orsøkir til, at sosialur kapitalur er minkaður í USA frá 1960unum til  1995 (Putnam, 1995: 272-284).</p>
<p type="listitem">Fyrsta  orsøkin  er,  at  kvinnur  eru  farnar  út  á  arbeiðsmarknaðin.  Avleiðingin  av hesum er, at fólk hava færri sosial sambond í frítíðini. Hetta er bæði galdandi fyri  menn og kvinnur, tí tá kvinnur fara út á arbeiðsmarknaðin, so merkir tað eisini, at  maðurin  fær meira at  gera heima,  og  tískil hevur hann eisini minni tíð til sosial  sambond í frítíðini.</p>
<p type="listitem">Ein onnur orsøk er, at fólk oftari flyta bústað - tey eru meira mobil. Hetta ger, at tey luttaka minni í sosiala lívinum, tí tað tekur tíð at byggja upp sosial sambond á  staðnum,  har  ein  er.  Tað  er  eins  og  við  eini  plantu;  verður  hon  plantað  av  nýggjum, so tekur tað tíð hjá rótunum at festa seg aftur.</p>
<p type="listitem">Triðja orsøkin er ávirkanin, ið tøkniliga menningin hevur havt á frítíðarítriv. Her hugsar  Putnam  fyrst  og  fremst  um  sjónvarp,  sum  tekur  alsamt  meira  tíð  hjá  borgaranum. Eitt nú vísir hann á, at fólk hyggja alsamt meira at sjónvarpi. Frá at  nýta 4,5 tímar um dagin frammanfyri sjónvarpinum í 1950, nýtti eitt amerikanskt  húsarhald nærum 7,5 tímar í miðal um dagin í 1995. Putnam sigur, at samstundis  sum  sjónvarpið  hevur víðkað  okkara  sjónarring  við  at  geva okkum eina breiðari  vitan  um  alheims  samfelagið,  so  elvir  tað  til,  at  vit  hava  eina  grynri  vitan  um  okkara  egna  nær  samfelag,  tí  vit  luttaka  ikki  í  samfelagslívinum.  Ístaðin  eru  vit  vorðin áskoðarir. Sjónvarpið hevur gjørt fólk meira innisal og sosialt avbyrgd.                                                  6 Tað finnst onki gott føroyskt orð fyri resprositet, men tað merkir, at eg geri okkurt fyri teg, tí eg vænti at tú ella onkur annar fer at gera okkurt líknandi fyri meg einaferð í framtíðini. Sí annars brot 4.6.</p>
<p type="listitem">Granskingardepilin fyri Økismenning 11</p>
<p type="listitem">Fjórða orsøkin er ættarliðsskifti. Familjumynstrið er broytt síðani 1950ini og er í dag eyðkent við, at tað eru færri gift foreldur, fleiri hjúnaskilnaðir og færri børn.  Tað  nýggja  ættarliðið  er  ikki  so  fólksligt/virkið  í  borgarliga  lívinum  sum  tað  gamla.  Hetta  heldur  Putnam  vera  høvuðsorsøkina  til  minkingina  í  sosialum  kapitali.</p>
<p>Putnam heldur, at tað eru eisini aðrar goymdar orsøkir til, at sosialur kapitalur minkar, og fer hetta helst at verða víst í framhaldandi kanningum. Sambært Putnam er tað ein álvarsamur trupulleiki fyri eitt samfelag, um nøgdir av sosialum kapitali minka. Hann lýsir sosialan kapital sum límið, ið heldur samfelagnum saman. Tískil óttast hann fyri, hvussu samfelagið fer at síggja út, um hetta límið hvørvur.</p>
<p><em type="bold">Granskingardepilin fyri Økismenning </em>12 <em type="bold">3. Putnam og Kritikkararnir </em></p>
<p>Putnam vakti stóran ans, tá hann í 1993 gav út fyrstu bókina um sosialan kapital. Vit kunna spyrja, hvussu hetta bar til? Orsøkin er helst, at Putnam kom við eini loysn uppá nakrar av teimum trupulleikunum, sum granskarar leingi hava grundað yvir. Veruleikin er, at vit liva í einum heimi, sum er merktur av andsøgnum og ójavna. Tað eru stórur munir millum lond og millum ymisk økir í einstøku londunum. Vesturheimurin, harímillum Føroyar, er rættiliga væl fyri búskaparliga. Londini í vesturheiminum vera mett sum demokratisk og góð lond at búgva í. Londini í eystur Evropa eru ikki eins væl fyri, men hava, síðani Kalda kríggið var av, strembað eftir at líkjast londunum vestanfyri. Nógv av londunum í Triðja heiminum eru hinvegin merkt av fátækradømi, kríggi og neyð. Men hvat er tað, sum skapar eitt vælvirkandi samfelag? Hví klára nøkur lond ella økir seg betur enn onnur? Og hvat er besta hjálp at veita teimum økjum, har tað ikki gongur væl búskaparliga, politiskt og sosialt? Hesar spurningar hava nógvir granskarar roynt at svara. Nógvar eru <span type="quote">”loysnirnar”</span>, sum skulu loysa trupulleikarnir, ið eyðkenna tey økini, sum ikki eru so væl fyri. Tær vanligu loysnirnar, sum londini í vesturheiminum hava bjóðað londum í Triðja heiminum, hava fevnt um at spræna búskaparligan kapital inn í økini, ella at gera økini meira demokratisk við m.a. at broyta politiskar skipanir. Royndir vísa tó, at hesar loysnir hava sjáldan virkað eftir ætlan. Heldur enn at gera londini sjálvbjargin og nýskapandi, so hava loysnirnar ofta ført við sær, at londini eru vorðin meira óhjálpin og tískil meira tengd at hjálp uttanífrá. Putnam hevur havt stóra ávirkan, ikki bert á samfelagsgransking, men hann hevur eisini givið íblástur til gransking av sosialum kapitali innan nógv ymisk øki, heilt frá heilsu og menniskjaligari vælveru til vinnuliga menning og statsskipanir. Eitt nú kann nevnast, at Heimsbankin hevur tikið hugtakið til sín, og nýtir tað sum <span type="quote">“heilivág”</span> at loysa trupulleikarnar í eystur Evropa og í Triðja heiminum. Heimsbankin hevur fleiri enn</p>
<p type="listitem">Granskingardepilin fyri Økismenning 13hálvthundrað verkætlanir í eystur Evropa, Asia og í Triðja heiminum, har endamálið er  at samskipa tey lokalu fólkini, soleiðis at tey sjálvi kunna loysa teirra egnu trupulleikar7.  Hetta gera teir við at upplýsa og læra fólk um, hvussu átøk kunna skipast og við at seta  tey í samband við altjóða áhugabólkar. Hetta er ikki nøkur løtt uppgáva og tekur ofta  drúgva tíð. Hugsjónin hjá Heimsbankanum í hesum sambandi er, at sosialur kapitalur  ger,  at  fólk,  bólkar  ella  lond  verða  meira  sjálvbjargin  og  nýskapandi.  Við  at  skapa  sosialan  kapital  í  einum  øki  kann  ein  byrgja  upp  fyri  trupulleikunum  (hjáárinunum),  sum royndirnar við at innspræna búskaparligan kapital hava víst.     Hóast  stóra  ávirkan  hevur  kritikkurin  ímóti  Putnam  og  hansara  ástøði  og  arbeiðshátti  ikki trotið frá øðrum granskarum. Hesin kritikkur hevur tó ikki verið oyðileggjandi fyri  arbeiðið hjá Putnam og hugtakið <span type="quote" xml:lang="fin">“sosialur kapitalur”</span>. Eitt enskt orðatak sigur <span type="quote" xml:lang="eng">“it’s better  to be critisised than not to be mentioned at all”</span>. Kritikkurin hevur júst gjørt Putnam til  ein  av  høvuðspersónunum  aftanfyri  eitt  hugtak,  sum  alsamt  fær  meiri  viðurkenning  í  granskingarheiminum.     Kritikkurin mótvegis Putnam hevur m.a. snúð seg um spurningar sum:</p>
<p type="listitem" xml:lang="est">Generalisering (Algildan)</p>
<p type="listitem">Samanhangin millum sosialan kapital og búskaparvøkstur</p>
<p type="listitem">Normativu lýsingina av sosialum kapitali</p>
<p type="listitem">Sosialur kapitalur minkaður ella framleiddur øðrvísi?3.1. Generalisering</p>
<p>Putnam kannar seks økir í Italiu og ger útfrá hesum eina niðurstøðu, har hann lýsir sosialan kapital, sum <span type="quote">”heilivág”</span>, ella <span type="quote" xml:lang="eng">”the missing link”</span>, sum skapar eitt gott samfelag. Putnam gevur ta fatan, at sosialur kapitalur er loysnin uppá allar trupulleikar, sum eitt samfelag kann hava. Sambært Putnamo er tað sosialur kapitalur, sum fær fólkaræði at virka til fulnar. Hevur eitt land ella eitt øki trupulleikar, ja so manglar tað sosialan kapital. Vit at skapa sosialan kapital í landinum kunna trupulleikarnir loysast. 7 Meira upplýsing um hesar verkætlanir fáast t.d. á http://www.worldbank.org/poverty/scapital/</p>
<p><em type="bold">Granskingardepilin fyri Økismenning </em>14 </p>
<p>Kritikararnir siga: ”Tað kann væl vera, at sosialur kapitalur er tað, sum manglar í suður Italia, men er tað so loysnin uppá allar trupulleikar í heiminum?” <em type="bold">3.2. Samanhangurin millum sosialan kapital og búskaparvøkstur </em></p>
<p>Kritikkara hava eisini sett spurnartekin við, um samanhangurin millum sosialan kapital og búskaparvøkstur er júst so, sum Putnam heldur tað vera. Er tað víst, at sosialur kapitalur elvir til búskaparvøkstur og ikki umvent? Tað, at økini í norður Italia vóru væl fyri búskaparliga, var tað, tí tey høvdu nógvan sosialan kapital? Ella, høvdu tey nógvan sosialan kapital, tí tey vóru væl fyri búskaparliga? Hetta klárar Putnam ikki at prógva út frá sínum kanningum, men hann førir fram, at sosialur kapitalur elvir til búskaparvøkstur. Og hetta hava sosiologar eisini tikið til sín. Putnam hevur eisini fingið ábreiðslur fyri tað, sum á enskum verður kallað fyri <span type="quote" xml:lang="eng">”reductionism”</span> – tað, at hann førir allar trupulleikar í samfelagnum aftur í eitt hugtak, sosialan kapital – t.v.s. ov einfaldar frágreiðingar. Sambært Putnam er orsøkin til búskaparvøkstur sum sagt sosialur kapitalur. Men tað eru eisini fleiri aðrar orsøkir, sum hann ikki tekur við. Eitt nú miðstaðar-útjaðara støðuna í Italiu, har norður-italsku miðstaðarøkini hava fyrimunir framum útjaðaraøkini sunnanfyri. <em type="bold">3.3. Normativa lýsingin av sosialum kapitali </em></p>
<p>Sosialur kapitalur verður ofta lýstur á ein <span type="quote" xml:lang="fin">“normativan”</span> hátt, t.v.s. at hugtakið ber brá av einum ávísum hugburði heldur enn at virka neutralt. Tað er ikki minst Putnam, sum er orsøkin til hetta. Tí hann lýsir sosialan kapital sum nakað positivt, sum er gott fyri alt samfelagið. Putnam hevur eisini fingið serliga nógvar ákoyringar júst fyri sína positivu fatan av sosialum kapitali. Putnam viðurkennir eisini í seinnu bók síni, at ikki allir bólkar eru uppbyggjandi fyri samfelagið, og at sosialur kapitalur tí eisini hevur eina myrka síðu. Yvirgangsatsókninar tann 11. September 2001 á World Trade Centre í New York bera boð um, at ikki allir felagsskapir og harvið eisini tann sosiali kapitalurin, sum knýtir limir í slíkum</p>
<p type="listitem">Granskingardepilin fyri Økismenning 15felagsskapum saman, eru positivir. Eitt annað dømi er IRA í Norður Írlandi, sum eisini  fremur yvirgangsatsóknir ímóti sakleysum fólki fyri at fremja síni áhugamál.    Meira  sosialt  virksemi  merkir  tí  ikki  altíð  meira  positivan  sosialan  kapital.  Tí  hesin  sosiali  kapitalurin  kann  virka  øvugt,  um  hann  endar  á  skeivum  hondunum.  Ein  yvirgangsbólkur kann gott hava nógvan sosialan kapital, eitt fjølbroytt netverk, stórt álit  millum  limirnar  og  nógva  sosiala  samveru.  Men  sosiali  kapitalurin  verður  her  ikki  nýttur til nakað, sum framkomna samfelagið heldur vera positivt. Viðmerkjast kann tó,  at hesir yvirgangsbólkar ikki skapa sosialan kapital úteftir, men bert innanfyri bólkin.    Kendi liberalistiski granskarin Francis Fukuyama heldur tað vera náttúrligt, at sosialur  kapitalur eisini hevur eina myrka síðu, eins og allir aðrir formar fyri kapitali hava, um  so  er,  at  teir  enda  á  skeivum  hondum  (Fukuyama,  1999:  2).  Sosialur  kapitalur  hevur  tískil teir somu vansarnir, sum eitt nú búskaparligur kapitalur. Búskaparligur kapitalur  kann  verða  nýttur  til  skotvápn  og  krút.  Human  kapitalur  kann  verða  lærdómur,  sum  verður nýttur til at pína fólk.     Fleiri kanningar innan sosialan kapital staðfesta eisini, at sosialur kapitalur hevur eina  positiva ávirkan á samfelagið. Sum dømi kunna nevnast kanningar (Hopkins, 2002) sum  vísa samanhangir ímillum nøgdir av sosialum kapitali og</p>
<p type="listitem" xml:lang="isl">góða heilsu (House, Landis og Umberson, 1988; og Baum, 1999)</p>
<p type="listitem">útbúgving (Coleman, 1988; Teachman, Paasch og Carver, 1997)</p>
<p type="listitem">væl virkandi stýring (Putnam, Leonardi og Nanetti, 1993)</p>
<p type="listitem">burðardygga menning (Heimsbankin, 1999)</p>
<p type="listitem">búskaparligan vøkstur (Knack og Keefer, 1997)</p>
<p type="listitem">menniskjaliga vælveru (Bullen og Onyx, 1999; Heimsbankin, 1998) 3.4. Sosialur kapitalur minkaður ella framleiddur øðrvísi?</p>
<p>Kritikkarar ákæra Putnam fyri at vera <span type="quote" xml:lang="hbs">”nostalgiskan”</span> og mála eina ljósareyða mynd av eini <span type="quote" xml:lang="isl">”gull-tíð”</span>, tá fólk vóru virkin í samfelagslívinum. Hann gevur tískil kritikkarum ta fatan, at samfelagið tá var borgarligt/fólksligt, men er tað ikki nú. Hetta nýtist ikki at</p>
<p><em type="bold">Granskingardepilin fyri Økismenning </em>16vera soleiðis, tí samfeløg broytast og fólk eru eisini virkin í samfelagslívinum í dag, hóast á øðrvísi hátt. Putnam verður kritiseraður fyri at lýsa ein ávísan hátt av virknum samfelagslívi sum góðan t.d. virksemi í feløgum. Hetta kann vera broytt, men tað merkir ikki at fólk eru minni virkin í samfelagnum. Putnam hevur fingið ákoyringar fyri standa fast uppá, at minkingin í limatalinum í feløgum merkir, at fólk ganga fyri seg sjálvan og bowla einsamøll. Hetta nýtist ikki vera soleiðis, men nýtist einans merkja, at tað er ein minking innan bólkar, sum krevja formligan limaskap. Hagtøl frá bowlinghøllum um somu tíð vísa, at hóast tað er ein minking í limatalinum í bowlingklubbum uppá 40 %, so eru tað 10 % fleiri fólk, sum bowla. Hetta nýtist ikki at merkja, at tey bowla einsamøll, men møguliga at tey bowla í óformligum bólkum. Tað vil siga, at frágreiðingin uppá minkingina av feløgum kann vera ein vøkstur í óformligum bólkum, har vinir, familja, arbeiðsfelagar m.a. bowla saman. Við øðrum orðum er gongdin tann, at fólk skipa seg øðrvísi. Hesir óformligu bólkarnir eru ikki so lættir at máta og gera hagtøl yvir, men teir hava stóran týdning fyri sosialan kapital. Putnam heldur eisini lítið um limaskap í teimum sokallaðu <span type="quote">”kekkhefta-feløgunum”</span> og heldur ikki, at hetta skapar sosialan kapital. Her eru kritikkarar, sum mótmæla og halda, at sosialur kapitalur kann eisini økjast gjøgnum tílík feløg. Til dømis sigur Whiteley (Whiteley, 1999), at sosialur kapitalur kann skapast gjøgnum limir í <span type="quote" xml:lang="eng">”imagined communities”</span>, t.v.s. gjøgnum tey, sum ein identifiserar seg við, hóast ein ongantíð hevur havt beinleiðis samband við tey . Til dømis hava limir í Greenpeace og fleiri øðrum felagsskapum møguliga einans goldið ein kekk til felagið, men annars ongantíð havt beinleiðis samband við nakran annan lim í felagsskapinum. Hóast hetta kunna teir meta seg sum ein part av einum felagsskapi, og hetta kann ávirka teirra hugsunarhátt. </p>
<p><em type="bold">Granskingardepilin fyri Økismenning </em>17 <em type="bold">4. Hvat er sosialur kapitalur? </em></p>
<p>Sosialur kapitalur er eitt lutfalsliga nýtt hugtak, og tað er ikki fyrr enn í 1980unum, at hugtakið verður kjakevni í granskingarheiminum. Í 1980unum lutttóku m.a. tveir sosiologar, fraklendingurin Pierre Bourdieu og amerikumaðurin James Coleman, í kjakinum um ymiskar filosofiskar spurningar viðvíkjandi sosialum kapitali. Eitt av kjakevnunum var, um sosialur kapitalur kann vera ogn hjá einstaklingum ella hjá bólkum.</p>
<p>Sambært Bourdieu kann sosialur kapitalur vera ogn hjá einstaklingum eins væl og hjá bólkum soleiðis at skilja, at ein persónur kann hava meiri sosialan kapital enn ein annar. Einstaklingar kunna nýta sosialan kapital til at fáa atgongd til annan kapital, m.a. búskaparligan kapital. Tí er tað ymiskt, hvussu lætt einstaklingar og bólkar hava atgongd til hetta tilfeingið. Hevur ein nógvan sosialan kapital, so hevur ein lættari atgongd til meira sosialan kapital, og tað er soleiðis, at sosialur ójavni verður endurnýggjaður gjøgnum ár og dag (Bourdieu, 1985: pp. 241-258). Coleman lýsir sosialan kapital sum sambond ímillum persónar og heldur tí ikki, at sosialur kapitalur kann vera ogn hjá einum persóni. Coleman viðgerð, hvussu sosialur kapitalur verður umgjørdur til human kapital (t.v.s. eitt betri útbúgvið fólk) (Coleman, 1988: pp 91-121). Kanningarnar hjá Coleman umfata smærri bólkar, t.v.s. familjur, húsarhald og aðrir bólkar í samfelagnum. Tað var tó ikki, fyrr enn bókin hjá Robert D. Putnam kom út í 1993, at veruligur áhugi kveiktist fyri hesum evninum. Orsøkin til henda stóra áhuga var, at Putnam lýsti sosialan kapital sum tann loyndarfulla táttin, ið skapar eitt gott og vælvirkandi samfelag.</p>
<p xml:lang="deu"><em type="bold">Pierre Bourdieu: </em></p>
<p xml:lang="isl">Sosialur kapitalur kann vera ogn hjá einstaklingum ella bólkum.</p>
<p xml:lang="nob"><em type="bold">James Coleman: </em></p>
<p>Sosialur kapitalur kann vera ogn hjá smáum bólkum í samfelagnum og kann verða umskapaður til humankapital.</p>
<p xml:lang="nob"><em type="bold">Robert D. Putnam: </em></p>
<p>Sosialur kapitalur er ogn hjá bólkum og samfeløgum.</p>
<p><em type="bold">Granskingardepilin fyri Økismenning </em>18 </p>
<p>Meðan Bourdieu og Coleman í stóran mun høvdu fingist við at greina út, hvussu einstakir persónar og bólkar kunda nýta sosialan kapital til egnan fyrimun, so vísir Putnam á, hvussu sosialur kapitalur skapar betri samfeløg. Við øðrum orðum víðkar Putnam kjakið um sosialan kapital frá einkultum persónunum og smáum bólkum til eitt kjak um, hvussu sosialur kapitalur ávirkar samfeløg. 4.1. Sosialur kapitalur, sum Putnam lýsir hann! Putnam lýsir sosialan kapital sum: ” <em type="italic">sambond millum fólk, sosial netverk, normar og álit, sum gera tað møguligt hjá fólk, at arbeiða saman fyri at náa ymisk mál </em>” (leysliga umsett úr Putnam, 1995: 67). Putnam lýsir sosialan kapital sum ogn hjá einum felag og ikki hjá einstaklingum. </p>
<p>Sosialur kapitalur hevur sostatt nakað við sosial sambond at gera, sum kunna vera eitt tilfeingi ella ein kapitalur. Kapitalur er eitt tilfeingi, sum kann geva fyrimunir í ymiskum viðurskiftum. Vit síggja fyrimunin í døminum um Jógvan og Annfinn í innganginum. Sosialur kapitalur er tó heilt ymiskur frá teimum formum fyri kapitali, sum vit vanliga kenna. Niels Aarsæther (Aarsæther, 2002: 2) lýsir hendan munin rættiliga væl, m.a. sigur hann, at sosialur kapitalur hevur tann eginleikan, at jú meira, ein nýtir sosialan kapital, jú meira er eftir. Tað vil siga at tann sosiali kapitalurin økist við forbrúki. Vit kunna taka eitt dømi úr eini bygd. Tess meira ein bygd arbeiðir saman t.d. við sjálvbodnum arbeiði fyri at gera eitt bygdahús, tess sterkari verða tey sosialu sambondini og tess størri møguleikar eru fyri, at netverk innanfyri bygdar-netverkið takað seg saman til eitt nú at fremja eitt vinnuligt tiltak.</p>
<p xml:lang="isl"><em type="bold">Sosialur kapitalur er </em>: <span type="quote">“Sambond millum fólk, sosial netverk, normar og álit, sum gera tað møguligt hjá fólki at arbeiða saman fyri at náa ymisk mál.”</span> </p>
<p><em type="bold">Granskingardepilin fyri Økismenning </em>19 4.2. Álit, resprositetur og Netverk Putnam skilir millum sosialan kapital, sum bindur limirnar í einum bólki tættari saman, og sosialan kapital, sum byggir brýr ímillum bólkar í samfelagnum. Putnam kallar hetta fyri <span type="quote" xml:lang="eng">”bonding”</span> og <span type="quote" xml:lang="eng">”bridging”</span>. </p>
<p>Tey bæði hugtøkini <em type="italic">álit </em>og <em type="italic">resiprositetur </em>, sum vera nærri lýst í brotunum niðanfyri, eru sera týdningarmikil, tá tosað verður um at knýta bólkar saman til eina eind, og sostatt týdningamikil fyri, at eitt samfelag kann virka. <em type="italic">Netverk </em>eru týdningarmikil fyri at byggja brýr ímillum bólkar, sum eisini kann føra til nýskapan við tað, at vitan og hugskot á henda hátt spjaðast runt í samfelagnum. Sambært Putnam er sosialur kapitalur bygdur á júst hesi trý hugtøkini: <em type="italic">álit </em>, <em type="italic">resiprositet </em>og <em type="italic">netverk </em>. Hetta sæst eisini, um vit venda aftur til dømið um Annfinn og Jógvan í innganginum: </p>
<p type="listitem">Tað, at Jógvan kom til Havnar uttan at rinda nakað fyri tað, var tí, at hann og  vinmaðurin  vóru partar  av einum  netverki,  sum  setti  teir í samband við hvønn  annan.</p>
<p type="listitem">Álit  krevst  frá  báðum  pørtum,  skuldi  hesin  túrur  til  Havnar  gerast  veruleiki.</p>
<p type="listitem">Jógvan má hava álit á vinmanninum og tora at seta seg í bilin hjá honum. Jógvan  má  eisini  hava  álit  á,  at  vinmaðurin  fer  at  koyra  til  Havnar  og  ikki  til  Fuglafjarðar. Vinmaðurin má hava álit á Jógvani og tora at loyva honum at sita í  bilinum.</p>
<p type="listitem">Resprositetur  er  eisini týdningarmikil fyri  at vinmaðurin loyvir Jógvani við til</p>
<p>Havnar. Hetta kann vera tí, at vinmaðurin t.d. lænti bátin frá Jógvani dagin fyri, ella tí at hann væntar, at um hann lovar Jógvani við til Havnar, so fer Jógvan</p>
<p><em type="bold">Sosialur kapitalur, sum bindur saman - <span type="quote" xml:lang="eng">”bonding”</span> </em></p>
<p>Hetta er sosiali kapitalurin, sum bindur t.d. familjuna saman til eina eind, og tað sum bindur ein etniskan bólk, eina bygd ella eitt land saman til eina eind.</p>
<p xml:lang="isl"><em type="bold">Sosialur kapitalur, sum byggir brýr - <span type="quote" xml:lang="eng">”bridging”</span> </em></p>
<p>Hesin sosiali kapitalurin byggir brýr tvørtur um t.d. familjur, etniskar bólkar, bygdir ella lond, sum síðan ger, at samband verður ímillum tvær familjur, etniskar bólkar, bygdir ella lond. Í hesum føri er sambandið tó ikki eins sterkt, sum tann bindandi sosiali kapitalurin.</p>
<p><em type="bold">Granskingardepilin fyri Økismenning </em>20nokk at loyva honum ein túr við bátinum seinni. Vit fara nú at lýsa hesi hugtøkini nærri. <em type="bold">4.2.1. Álit </em></p>
<p>Álit er grundleggjandi fyri sosial sambond. Uttan álit hevði lívið verið eins og kendi enski filosoffurin Thomas Hobbes (1651) í 17. øld lýsir heimin, áðrenn ein fólkslig mentan kom fram. Hobbes ímyndaði sær, at lívið tá var einsamalt, fátækt, ræðuligt, ómenniskjasligt og stutt (solitary, poor, nasty, brutish and short).</p>
<p>Uttan eitt ávíst álit høvdu vit ikki torað at spáka ein túr eftir vegnum, at arbeitt fyri pengar, sett pening inn í peningastovnar ella at goldið skatt til landskassan. Tá Putnam tosar um álit, so leggur hann dent á hugtakið alment álit8, sum er álitið á samfelagið sum heild. Hetta slagið av áliti kann síggjast í andsøgn til avmarkað álit9, ið bert røkkur til tey, sum vit kenna, ella tey, sum vit eru í felag saman við. Avmarkað álit eyðkennir t.d. yvirgangsfelagsskapir og hevur lyndi til at skapa fordómar mótvegis øðrum menniskjum uttanfyri felagsskapin. <em type="italic">Hvussu fáa fólk álit á onnur menniskju? </em>Um vit venda aftur til nakrar eldri sosiologar, so síggja vit, at álit kann vera grundað á viðurskifti, sum vit hava lært sum børn, ella umstøður, sum vit hava verið fyri seinni í lívinum. 8 tað sama sum <span type="quote" xml:lang="est">”generalised trust”</span> á enskum 9 tað sama sum <span type="quote" xml:lang="eng">”particularised trust”</span> á enskum </p>
<p xml:lang="fra"><em type="bold">Talcott Parsons (1903-1979) </em></p>
<p>Álit er lært í barnaárunum gjøgnum primeru sosialiseringina.</p>
<p xml:lang="fra"><em type="bold">Alment álit </em></p>
<p>Álit á samfelagnum sum heild.</p>
<p><em type="bold">Avmarkað álit </em></p>
<p>Álit, sum bert røkkur til tey, sum vit eru í felag saman við.</p>
<p><em type="bold">Granskingardepilin fyri Økismenning </em>21 </p>
<p>Kendi amerikanski sociologurin Talcott Parsons (1952) leggur dent á, at aftanfyri sosial sambond liggja tey virði og teir normar, sum fólk hava <em type="italic">lært í barnaárunum </em>. Hann kallar hetta fyri “ <em type="italic">Value introjection </em>” - ein inspræning av virðum. Tey virði og teir normar, sum vit hava lært í barnaárum, skapa eitt ávíst álit ímillum fólk og gera, at vit hava fríari ræsur at virka undir. Hetta ger, at vit hava álit á at taka lán í einum peningastovni, at vit loyva børnunum at spæla úti, og at vit tora at ganga einsamøll úti. Marx og Engels (Marx og Engels, 1947(1848)) leggja dent á, at álit ímillum fólk ikki bert er grundað á tey virði og teir normar, sum vit hava lært sum børn, men at álit eisini er grundað á <em type="italic">umstøðurnar, </em>sum vit kunna koma í. Teir vísa á, at fólk, sum eru komin í somu støðu ella hava somu lagnu, ofta læra at skilja og stuðla hvørjum øðrum. Teir siga, at samanhald (<span type="quote" xml:lang="est">“solidaritetur”</span>) er ikki nakað, sum av sær sjálvum er galdandi fyri øll. Men at samanhald er bygt á sambandi, íð fólk hava við tey, sum tey eru saman við. </p>
<p>Ein kann eisini siga, at álit er bygt á tær lívsroyndir, sum vit hava. Ein persónur, sum upplivir, at tað loysir seg at hava alment álit, fær størri alment álit enn ein, sum upplivir tað øvugta. Putnam leggur dent á, at álit á fólk veksur, um vit luttaka í fleiri ymiskum bólkum, og ikki avmarkað ella læsa okkum til ein bólk, sum er avskorin frá samfelagnum. Við at verða partur av fleiri bólkum økist tollyndi mótvegis øðrum menniskjum og álitið á onnur fólk. Putnam heldur, at horisontalt skipað feløg skapa størri alment álit enn vertikalt skipað feløg. Hesi sløgini av feløgum verða nærri lýst undir punkt 4.7. <em type="bold">4.2.2. Resiprositetur </em></p>
<p>Resiprositetur eru <span type="quote" xml:lang="isl">“ókeypis”</span> tænastur, sum vit gera fyri hvønn annan, t.v.s. ein sosial umbýting av tænastum. Resiprositetur er fyrst og fremst grundaður á normarnar og virðini í samfelagnum. Persónlig áhugamál kunna eisini vera aftanfyri resiprositet. Tær</p>
<p xml:lang="nno"><em type="bold">Marx (1818-1883) og Engels (1820-1895) </em></p>
<p>Álit verður lært gjøgnum primeru og sekunderu sosialiseringina.</p>
<p><em type="bold">Granskingardepilin fyri Økismenning </em>22ókeypis tænastur, ið ein persónur veitir øðrum, kunna vera grundaðar á hugsjónina um, at gerðir verða afturløntar á ein ella annan hátt. </p>
<p>Amerikanski granskarin Georg Simmel sigur, at resprositetur er, at eg geri okkurt fyri teg, og síðani gert tú okkurt fyri meg einaferð í framtíðini (Simmel, 1964). Simmel heldur, at hetta er kjarnin í øllum netverkum, heilt frá tænastum í smáum familjunetverkum til tænastur millum størri eindir. Sambært Georg Simmel er resiprositetur bygt á eitt <em type="italic">álit </em>og eina <em type="italic">vitan, s </em>um ger, at ein persónur væntar at fáa tænastuna endurgoldna einaferð í framtíðini. </p>
<p>Max Weber (Weber, 1965) nýtti eitt líknandi hugtak, sum hann kallaði fyri <span type="quote" xml:lang="eng">”enforceable trust”</span>. Við hesum meinar hann, at álitið er bygt á, at tann, sum fær tænastuna frá mær, verður <span type="quote">“tvingaður”</span> at endurgjalda. Weber heldur, at resiprositetur ikki altíð er bygdur á vitanina um tann bólk ella persón, sum ein ger tænastuna fyri; men heldur á vitanina um, at gevari og mótakari eru partar av somu samfelagsligu skipan. Endurgjaldið kemur tí kanska ikki beinleiðis frá persóninum, sum skyldar tænastuna, men frá onkrum innan samfelagsligu skipanina ella innan bólkin, sum persónurin er partur av. Um móttakarin ikki megnar at endurgjalda tænastuna, kann samfelagið ella samfelagsbólkurin gera tað. Endurgjaldið kann vera beinleiðis tænastur, men eisini status (orð), heiður ella viðurkenning frá samfelagnum ella bólkinum. Sum sæst, so er resiprositetur ella sosial umbýting av tænastum øðrvísi enn búskaparlig umbýting. Tað er ikki ásett, hvat ella hvussu endurgjaldingin skal verða, nær freistin er at endurgjalda, ella hvør skal endurgjalda.</p>
<p xml:lang="fra"><em type="bold">Resprositetur </em>: </p>
<p>Tænastur, sum vit gera fyri hvønn annan, sum onkursvegna verða endurgoldnar.</p>
<p xml:lang="est"><em type="bold">Georg Simmel (1858-1918): </em></p>
<p>Resprositetur er bygt á álit og vitan um persónin, sum ein ger tænastuna fyri.</p>
<p xml:lang="deu"><em type="bold">Max Weber (1864-1920): </em></p>
<p>Resprositetur er bygt á álit og vitan um bólkin ella samfelagið, ein er partur av.</p>
<p><em type="bold">Granskingardepilin fyri Økismenning </em>23 <em type="bold">4.2.3. Netverk </em></p>
<p>Putnam leggur stóran dent á netverk, tá hann mátar sosialan kapital. Sambært Putnam eru sosial netverk prógv uppá, at sosialur kapitalur er í einum samfelag. Netverk eru sambond, sum vit hava við onnur menniskju. Talan kann vera um t.d. familju, vinir, arbeiðsfelagar, bygdarfólk ella um limirnar í einum altjóða felagskapi. Netverk kunna vera bæði formlig og óformlig, hierarkisk uppbygd og demokratisk uppbygd. Formlig netverk eru skipaði netverk, sum hava ein formligan limaskap t.d. eitt ítróttarfelag, sangkór ella ein politiskur flokkur. Sum dømi um óformlig netverk kunnu nevnast vinir, bindiklubbar og sambond, sum vera knýtt millum menniskju, uttan at talan er um formligan limaskap. Netverk kunna eisini vera hierarkiskt uppbygd, t.v.s. at tey hava ein pyramidu líknandi bygnað, har tað eru tey fáu uppi á toppinum í netverkinum, sum taka avgerðir um, hvat og hvussu tey longri niðri í bygnaðinum skulu gera. Tey kunna eisini hava ein meira <span type="quote">”flatan”</span> demokratiskan bygnað, har øll hava nøkulunda líka nógv at siga. Putnam heldur, at netverk, sum hava ein flatari demokratiskan bygnað skapa størri sosialan kapital, tí tá eru liminir meira virknir enn í hierarkiskt bygdum netverkum.</p>
<p xml:lang="nob"><em type="bold">Netverk </em>: </p>
<p>Sambond, sum vit hava við onnur menniskju.</p>
<p xml:lang="nob"><em type="bold">Sløg av netverkum: </em></p>
<p xml:lang="dan">Formlig</p>
<p xml:lang="dan">Óformlig</p>
<p xml:lang="nno">Hierarkiskt/vertikalt uppbygd</p>
<p xml:lang="dan">Demokratiskt/horisontalt uppbygd</p>
<p><em type="bold">Granskingardepilin fyri Økismenning </em>24 <em type="bold">5. Hvussu verður sosialur kapitalur mátaður? </em></p>
<p>Flestu sløg av kapitali eru rímiliga løtt og ítøkilig at máta. Vit kunna máta búskaparligan kapital við at kanna, hvussu nógv er á bankabókini, humanan kapital við at hyggja eftir útbúgvingarstøðinum, o.s.fr. Soleiðis er ikki við sosialum kapitali, tí hann er tað <span type="quote">“ósjónliga límið”</span>, sum ger, at samfelagið hongur saman. Vit kunna tí ikki í ársfrágreiðingini hjá t.d. eini kommunu síggja, hvussu nógvur sosialur kapitalur er til staðar. Hetta hóast sosiali kapitalurin hevur ein avgerandi týdning fyri nýskapan og fyri,at ein kommuna yvirlivir eina búskaparkreppu (Aarsæther, 2002: 2). Vit mega hyggja eftir øðrum viðurskiftum í samfelagnum, sum prógva, at sosialur kapitalur er til staðar. Hetta ger, at kanningar av <span type="quote">“nøgdini”</span> av sosialum kapitali eru sera umfatandi og torførar at fara í gongd við. Tá kanningar av slíkum slag skulu gerast, má ein fyrst avgera, um ein skal nýta kvantitativan ella kvalitativan framferðarhátt. <em type="italic">Kvantitativar kanningar </em>leggja áherðslu á at seta tøl á úrslitini av kanningini ella at kvantifisera úrslitini. Í hesum kanningarhættum er avgjørt frammanundan, hvat hevur týdning. Er talan um spurnarblaðskanningar ella samrøður, so eru spurningarnir fastlagdir og svarmøguleikarnir eru eisini ofta fastlagdir. Kanningin kann tí geva eina breiða, men grunna lýsing av veruleikanum. <em type="italic">Kvalitativar kanningar </em>leggja áherðslu á, hvussu persónurin fatar ella merkir eitthvørt, og verða ofta endurgivnar í orðum (oftast í samrøðum) heldur enn í tølum. Hesar kanningar eru ofta meira opnar og leyst skipaðar, men geva meira djúptgangandi upplýsingar um sambandi millum persón og evni. Til dømis, um vit skulu gera eina kanning av einum bommpakka, so hevði ein kvantitativ kanning talt skapini og litirnar á bommunum í pakkanum, meðan ein kvalitativ kanning hevði viðgjørt, hvussu tað kendist at eta tey og hvussu tey smakkaðu. </p>
<p><em type="bold">Granskingardepilin fyri Økismenning </em>25 </p>
<p type="listitem">Putnam nýtti báðar framferðarhættirnir til sínar kanningar. Til kanningarnar av sosialum  kapitali  í  Italiu  nýtti  hann  eina  blanding  av  báðum  framferðarhættum,  meðan  hann  í  USA mest nýtti kvantitativar spurnarkanningar. Putnam kannaði m.a.:</p>
<p type="listitem">Hvussu virkin fólk vóru í samfelagslívinum.</p>
<p type="listitem">Hvussu nógv fólk luttóku í samfelagslívinum, hvussu nógvum feløgum tey vóru partar av, og hvør ábyrgd teirra var í feløgunum.</p>
<p type="listitem">Valluttøku og luttøku í almennum politiskum fundum.</p>
<p type="listitem">Tal av hjálparfelagsskapum, og hvussu virknir, hesir hava verið.</p>
<p type="listitem">Óformella sosiala samveru við grannar, vinir, familju, o.o.</p>
<p type="listitem" xml:lang="fra">Alment álit.</p>
<p>Hetta eru sera umfatandi kanningar, og kunna tykjast sera fløktar at seta saman fyri at fáa eina heildarmynd. Tískil er tað eisini sera torført at samanbera kanningar av slíkum slagi. Tað, sum granskarar tí oftast nýta sum mát fyri sosialan kapital tá lond vera samanborin, er spurningurin um fólk hava álit á hvørjum øðrum. Niðanfyri sæst ein talva, sum vísir, hvussu nógv alment álit er í teimum ymisku londunum. Tølini eru frá 1995-1996.</p>
<p><em type="bold">Talva 1. Lutfalsliga býti av fólkum, sum siga at <span type="quote">”ein kann hava álit á flest øllum”</span>, í einstøkum londum frá 1995-96 </em></p>
<p xml:lang="ita">Norra 65,3</p>
<p>Svøríki 59,7</p>
<p xml:lang="nob">Danmark 57,7</p>
<p xml:lang="est">Holland 55,8</p>
<p xml:lang="som">Kanada 52,4</p>
<p xml:lang="nob">Finland 47,6</p>
<p xml:lang="isl">Írland 47,4</p>
<p xml:lang="krl">Japan 46,0</p>
<p xml:lang="isl">Ísland 43,6</p>
<p xml:lang="vep">Týskland 41,8</p>
<p xml:lang="est">Sveis 41,0</p>
<p xml:lang="vep">Australia 39,9</p>
<p xml:lang="est">India 37,9</p>
<p xml:lang="deu">USA 35,6</p>
<p xml:lang="ron">Italia 35,5</p>
<p xml:lang="est">Belgia 33,2</p>
<p xml:lang="isl">Eysturríki 31,8</p>
<p xml:lang="spa">Stórabretl. 31,0</p>
<p xml:lang="ron">Korea 30,3</p>
<p xml:lang="fin">Kekkia 30,3</p>
<p xml:lang="pol">Spania 29,8</p>
<p xml:lang="vep">Meksiko 24,6</p>
<p>Ungarn 22,8</p>
<p xml:lang="nno">Frakland 22,8</p>
<p xml:lang="est">Kili 21,9</p>
<p xml:lang="est">Portugal 21,4</p>
<p xml:lang="dan">Nigeria 19,2</p>
<p xml:lang="nob">S. Afrika 18,2</p>
<p xml:lang="est">Argentina 17,5</p>
<p xml:lang="vep">Turkaland 6,5</p>
<p xml:lang="kal">Brasilia 2,8</p>
<p xml:lang="eng"><em type="bold">Kelda </em>: World Value Survey and Knack &amp; Keefer (1997) </p>
<p><em type="bold">Granskingardepilin fyri Økismenning </em>26 </p>
<p>Hesi tøl vísa, at samanhangur er ímillum ríkidømi, demokrati og sosialan kapital. Talvan vísir, at tey ríku og demokratisku londini í Vesturheiminum, serliga tey skandinavisku londini, liggja rættiliga ovarliga á listanum. Eitt nú halda umleið 65 % av norðmonnum, at flestu fólk eru álítandi. Skandinavisku londini eru eisini kend fyri sokallaða vælferðarsamfelagið, har vit gjalda nærum helvtina í skatti til felagsskassan (t.e. kommunuskattur og landsskattur), sum politisku myndugleikarnir skulu býta út aftur. Eitt tílíkt samfelag krevur stórt alment álit og álit á politisku stjórnirnar. Tað krevur m.a. álit á, at pengarnir verða handfarnir á ein sømiligan hátt, og álit á, at tú fært nakað afturfyri skattapengarnir, t.d. at tú fær ein part aftur, um tú verður sjúkur, ella tá tú verður pensjónistur. Hinvegin so síggja vit, at fólk sum heild ikki hava eins stórt alment álit í teimum meira tilafturskomnu londunum. Av teimum londum, sum eru við í kanningini, er almenna álitið lægst í Nigeria, Suður Afrika, Argentina, Turkalandi og Brasilia. Hesi lond eru eisini verri fyri búskaparliga enn tey flestu av hinum londunum á talvuni. Orsøkin kann vera, at tey mangla sosialan kapital, ella at tey <span type="quote" xml:lang="isl">”framleiða”</span> negativan sosialan kapital. Tað eru eisini nógvar kanningar gjørdar innan sosialan kapital í sambandi við vinnuliga nýskapan og menning av sosialum skipanum. Fara vit á alnótina, so er eitt hav av tilfari hesum viðvíkjandi úr øllum heiminum. Í norðurlondum hava eisini fleiri slíkar kanningar verið gjørdar, sum oftast byggja á kvalitativan framferðarhátt. Til dømis hevur norðurlendska ráðharraráðið givið út fleiri bøkur, sum lýsa, hvussu útjaðaraøki í norðurlondum hava yvirliva tær broytingar, sum eru hendar seinastu árini10. Eisini hevur tílíkt granskingararbeiði fevnt um Føroyar. Úrslit av hesum granskingararbeiði prógvar, at sosialur kapitalur hevur ein grundleggjandi leiklut í samband við nýskapan, tí tað er hann, sum ger, at fólk samstarva og skapa okkurt øðrvísi ella nýtt lívsgrundarlag11. Eitt nú kundi tað verið áhugavert at hugt at, hvussu kreppan og økta globaliseringin í stóran mun hevur broytt bygnaðin í fyritøkunum í Føroyum. Nýggar fyritøkur í Føroyum hava 10 Meira upplýsing um sosialan kapital og verkætlanir kring heimin sí t.d. heimasíðu http://www.worldbank.org/poverty/scapital/. Viðvíkjandi upplýsing um norðurlendskar verkætlanir sí t.d http://www.nordregio.se/, http://uit.no/mostccpp/1009/ ella www.norden.org. 11Hetta er eisini á heimasíðuni hjá http://uit.no/mostccpp/1009/ sum skjótt eisini fer at innihalda</p>
<p>Institution and Innovations Project sum m.a. granskingardepilin ger fyri nordregio, tó ikki útgivið enn.</p>
<p><em type="bold">Granskingardepilin fyri Økismenning </em>27ofta eitt breitt netverk kring seg, bæði í Føroyum og uttanlands. Við øðrum orðum eru fleiri av teimum nýggju fyritøkunum meira horisontalt skipaðar, meðan nógvar av teimum eldru fyritøkunum, frá tíðini áðrenn kreppuna í 1990unum, vóru meira vertikalt skipaðar (Hovgaard, 2001). Tað kundi eisini verið áhugavert at hugt at, hvønn týdning tann sosiali kapitalurin hevði fyri ta skjótu endurbyggingina av føroyska búskapinum eftir kreppuna í 1990unum12. Tað eru fleiri dømi úr kreppuárunum, sum prógva týdningin av tí sosiala kapitalinum í Føroyum. Til dømis kunna vit taka eitt viðkomandi dømi úr Gøtu. Sum so nógva aðrastaðni í landinum rakti kreppan fyrst í 1990unum eisini Gøtu kommunu. Nógv gjørdust arbeiðsleys, og arbeiðsloysi var serliga høgt innan byggivinnuna. Tað vóru júst nakrir av teimum arbeiðsleysu monnunum innan byggivinnuna, sum nú komu at merkja tann ágóðan, sum sosialur kapitalur gevur. Saman við reiðaranum á skipinum <span type="quote">”Tróndur í Gøtu”</span> og nøkrum øðrum royndum monnum innan fiskivinnuna skipaðu nakrir handverkarar seg og tóku stig til at stovna partafelagið Krossbrekka. Hetta partafelagið keypti síðani eitt skip úr Suðuroynni, sum fekk navnið <span type="quote">”Finnur Fríði”</span>. Teir ellivu menninir í partafelagnum Krossbrekka vóru allir úr Gøtu og kendust sjálvsagt, tí lokala samfelagið er so lítið, at tað er lætt at fáa samband við <span type="quote">”røttu”</span> fólkini. Hendan søgan er ein sonn sólskinssøga, tí nakrir av hesum monnunum kundu átta ár seinni selja partabrøvini við vinningsbýti, sum var umleið tíggju ferðir tað, sum teir høvdu sett í skipið. Nakrir av hesum, sum í kreppuárum tóku stig til at skapa sær sítt egna arbeiðspláss, vendu seinni, tá tíðirnar gjørdust betri, aftur til arbeiði á landi. Men P/f Krosslág, sum í 2000 seldi gamla <span type="quote" xml:lang="isl">”Finnur Fríða”</span> til systurfelagið P/f Varðin, hevur keypt ein nýtt stásiligt skip, sum eisini eitur <span type="quote">“Finnur Fríði”</span>. Tað er eingin ivi um, at tann sosiali kapitalurin er sterkur í Føroyska samfelagnum. Okkara mentanarligu siðir við seyðahaldi og grindadrápi byggja í stóran mun á sosialan kapital og eru eisini við til at styrkja sosiala kapitalin. Men hetta er alt nakað, sum lesarin sjálvur kann hugsa um og máta á staðnum, hann er. 12 Hetta verður millum annað viðgjørt í Apostle et al (2002) og í Howgaard (2001) </p>
<p><em type="bold">Granskingardepilin fyri Økismenning </em>28 5.1. Hvussu kanst tú kanna sosialan kapital har sum tú ert? Tú kann nú gera tínar tankar um sosialan kapital í tínari bygd, tínum felagi ella í tínum flokki. Hetta kanst tú gera uppá fleiri mátar. Tú kanst sjálvandi taka onnur dømi úr lokala samfelagslívinum og lýsa, hvønn týdning sosialur kapitalur hevur. Tú kanst eisini gera eina spurnarkanning, har tú m.a. kanst hyggja at, hvussu nógv feløg eru í bygdini, hvussu nógvar limir (og/ella virknir limir) eru í feløgunum. Her eru nøkur viðurskifti, sum tú kundi hugt at, um tú valdi at gera eina kanning av sosialum kapitali í t.d. bygdini ella í flokkinum: </p>
<p>Hetta kunna tit so samanbera við aðrar bygdir ella flokkar og meta, um sosialur kapitalurin er størri í eini bygd í mun til eina aðra, ella í einum flokki í mun til ein annan.</p>
<p><em type="bold">Hvussu virkin fólk eru í lokala samfelagslívinum </em>o </p>
<p>Hevur tú gjørt lokalt sjálvboði (ólønt) arbeiði? o</p>
<p>Hevur tú luttikið í lokalum tiltøkum seinasta árið (t.d. skúlakonsertum, stevnum, framsýningum o.ø.)? o</p>
<p>Ert tú virkin limur í nøkrum lokalum felagi? o</p>
<p>Ert tú limur í nakrari lokalari nevnd?</p>
<p><em type="bold">Alment álit og tryggleiki </em>o </p>
<p>Kennir tú teg tryggan at ganga úti í myrkri? o</p>
<p>Hevur tú álit á fólki sum heild?</p>
<p xml:lang="isl"><em type="bold">Samband við grannar </em>o </p>
<p>Hvussu ofta vitjar tú grannan? o</p>
<p>Hevur tú gjørt nakra ókeypis tænastu fyri ein granna?</p>
<p xml:lang="isl"><em type="bold">Samband við vinir </em>o </p>
<p>Hvussu ofta ert tú saman við vinum? o</p>
<p>Hvussu nógvar telefonsamrøður hevur tú við vinir um dagin? o</p>
<p>Hvussu nógv fólk hevði tú samband við í gjár?</p>
<p xml:lang="nno"><em type="bold">Tollyndi </em>o </p>
<p>Dámar tær at hava fólk, sum hava øðrvísi lívsstíl, rundanum teg? o</p>
<p>Kennir tú teg virdan av lokalsamfelagnum?</p>
<p xml:lang="nno">Kelda: Partar tiknir úr og leysliga umskrivaðir úr http://www.mapl.com.au/A2.htm</p>
<p><em type="bold">Granskingardepilin fyri Økismenning </em>29 <em type="bold">6. Niðurstøða </em></p>
<p>Sum víst, so er tað ikki heilt einfalt at lýsa sosialan kapital, tí tað er ikki eitt ítøkiligt hugtak. Sosialur kapitalur er bygdur á álit, resprositet og netverk, sum ger, at vit arbeiða saman fyri at fremja ymisk mál. Sosialur kapitalur er eisini eitt tilfeingi, sum gevur tí einstaka fleiri møguleikar til at fremja ymisk mál. Tá ið sosialur kapitalur skal mátast, má eisini fyrivarni takast fyri, at tað møguliga eru nøkur týdningamikil mál, sum ikki verða tikin við. Um øll viðurskiftini, sum Putnam vísir á, verða tikin við, so kunnu mátingarnar gerast sera fløktar. Hinvegin so viðgongur Putnam eisini, at hansara mátiháttur ikki er heilt nøktandi, og at tað møguliga eru nøkur viðurskifti, sum ikki koma fram. Eisini má havast í huga, at sosialur kapitalur ikki altíð er positivur. Hetta merkir tó ikki, at sosialur kapitalur skal strikast sum ein týdningarmikil liður í granskingini av einum samfelagi, tí hóast tað er eitt heldur ógreitt hugtak, so vilja flest øll viðganga, at tey sosialu sambondini hava størri týdning enn mett hevur verið fyrr.</p>
<p><em type="bold">Granskingardepilin fyri Økismenning </em>30 <em type="bold">7. Bókmentir </em></p>
<p xml:lang="nno">Aarsæther, Niels. 2002. <span type="quote" xml:lang="nno">“Kva er sosial kapital?”</span>. In <em type="italic">Hugin og Munin </em>, Nr. 2, p.2 </p>
<p xml:lang="est">Apostle, Richard, et al. 2002.</p>
<p xml:lang="eng"><em type="italic">The Restucturation of the Faroese Economy: The significance of the Inner Periphery. </em>Samfundslitteratur Press, Denmark </p>
<p xml:lang="eng">Bourdieu, Pierre, 1985. <span type="quote" xml:lang="eng">“The forms of capital.”</span> In <em type="italic">Handbook of Theory and Research for the Sociology of Education </em>. Ed. JG Richardson. New York: Greenwood, pp 241-258 </p>
<p xml:lang="nob">Bærenholdt, Jørgen Ole and Aarsæther, Niels. 2002. <span type="quote" xml:lang="eng">“Coping Strategies, Social Capital and Space”</span>. In <em type="italic">European Urban and Regional Studies </em>9(2), Canada, Thousand Oaks, pp. 151-165 </p>
<p xml:lang="nob">Coleman, James. S. 1988. <span type="quote" xml:lang="eng">“Social Capital in the creation of human capital.”</span> <em type="italic"></em></p>
<p xml:lang="nno"><em type="italic">American Journal of Sociology. </em>Vol 94: pp 95-121 <em type="italic"></em></p>
<p xml:lang="nob">Coleman, James. S. 1990. <em type="italic">Foundations of Social Theory </em>, Cambridge, Harvard </p>
<p xml:lang="nob">University Press,</p>
<p xml:lang="eng">Fukuyama, Francis. 1995. <em type="italic">Trust: The Social Virtues and the Creation of Prosperity. </em></p>
<p xml:lang="eng">New York, The Free Press.</p>
<p xml:lang="eng">Hopkins, Liza. 2002. ”What is Social Capital?”. In <em type="italic">Institute for social Research. Working Papers </em>, no.2, http://www.fdc.org.au/files/pk-sccs.pdf. </p>
<p>Hovgaard, Gestur. 2001</p>
<p xml:lang="eng"><em type="italic">Globalisation, Embeddedness and Local Coping Strategies - a comparative and qualitative study of local dynamics in contemporary social change. </em>Ph.D. Thesis. Roskilde: University og Roskilde. </p>
<p xml:lang="nno">Knack S., Keefer, P. 1996. <span type="quote" xml:lang="eng">“Does social capital have and economic payoff? A cross-country investigation.”</span> <em type="italic">Quarterly Journal of Economics </em>. Vol 112, no. 4, pp. 1251-88 </p>
<p xml:lang="nno">Marx, Karl., Engels, F. 1947(1848)</p>
<p xml:lang="eng"><em type="italic">The German Ideology. </em>New York, International ?? </p>
<p><em type="bold">Granskingardepilin fyri Økismenning </em>31 </p>
<p xml:lang="nob">Maskell, Peter. 1999 <span type="quote" xml:lang="eng">“Social Capital, innovation, and competitiveness”</span>. In Baron, S. et. al. <em type="italic">Social Capital Collection. </em>Oxford, <em type="italic"></em>Oxford University Press </p>
<p xml:lang="nob">Parsons, Talcott. 1952</p>
<p xml:lang="nob"><em type="italic">The sosial System </em>, London, Travistock </p>
<p xml:lang="eng">Portes, Alejandro. 1998 <span type="quote" xml:lang="eng">“Social Capital: Its Origins and Applications in Modern Sociology”</span>. <em type="italic">Annual Review of Sociology </em>, Nr 24, pp.1-24 </p>
<p xml:lang="nob">Putnam, Robert .D., with Leonardi,</p>
<p xml:lang="eng">Robert and</p>
<p xml:lang="est">Nanetti, Raffaella Y. 1993</p>
<p xml:lang="eng"><em type="italic">Making democracy work - Civic Traditions in Modern Italy. </em>New Jersey, Princeton University Press </p>
<p xml:lang="nno">Putnam, Robert D. 1995 <span type="quote" xml:lang="eng">“Bowling Alone: America’s Declining Social Capital.”</span> In <em type="italic">Journal of Democracy. </em>Vol 6, no.1, pp.65-78 </p>
<p xml:lang="nob">Putnam, Robert D. 2000</p>
<p xml:lang="eng"><em type="italic">Bowling Alone: the collapsse and revival of American community </em>, New York, Simon &amp; Schuster </p>
<p xml:lang="nob">Simmel, Georg. 1964 (1902). <span type="quote" xml:lang="eng">“The metropolis and mental life”</span>. In <em type="italic">The Sociology of Georg Simmel </em>, ed. Trans. KH Wolff, New York, Free Press, pp. 409-424 </p>
<p xml:lang="deu">Weber, Max. 1965.</p>
<p xml:lang="eng"><em type="italic">The Theory of Social and Economic Organisation. </em>New York. Free Press </p>
<p xml:lang="eng">Woolcock, Michael. 1998. “Social Capital and Economic Development: Towards a</p>
<p xml:lang="eng">Theoretical Synthesis and Policy Framework”. <em type="italic">Theory and Society </em>Vol 27, NO. 2., pp. 151-208. </p>
<p xml:lang="nno"><em type="bold">Heimasíður </em>http://www.mapl.com.au/A2.htm http://www.nordregio.se/ http://region.fo http://www.worldbank.org/poverty/scapital/ </p>
</body></document>
