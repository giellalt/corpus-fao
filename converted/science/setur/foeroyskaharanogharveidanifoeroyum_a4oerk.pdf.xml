<document xml:lang="fao" id="no_id"><header><title/><genre code="science"/><author><unknown/></author><wordcount>694</wordcount><conversion_status type="standard"/><availability><license type="standard"/></availability><multilingual><language xml:lang="dan"/><language xml:lang="eng"/></multilingual><origFileName>foeroyskaharanogharveidanifoeroyum_a4oerk.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p xml:lang="eng">University of the Faroe Islands</p>
<p xml:lang="eng">ÚTBREIÐSLA</p>
<p>Snjóhara (<em type="italic">Lepus timidus</em>) varð innflutt til Føroya í 1855 og 1858 frá norsku oynni Kragerø, sum er í Oslofjørðinum – 4 harur hvørja ferðina. Harurnar vórðu settar út í Horna bø í Tórshavn og runnu niðan á Kirkjubøreyn. Tær vuksu skjótt í tali, og vórðu síðan fluttar til hinar oyggjarnar. Í dag finst haran á øllum oyggjunum uttan í Koltri, Stóru Dímun og Lítlu Dímun. Umframt í Føroyum, finst snjóharan í dag í  Skot  landi,  Írlandi,  Skandinavien,  Finnlandi,  Norð urruslandi og Sibir ien. Eisini finst ein minni harustovnur í Alpun um og á japansku oynni Hokkaido. </p>
<p>ÚTSJÓND</p>
<p>Haran er 4661 cm long og vigar í miðal 2,7 kg. Fram beinini eru stutt og kløn, meðan afturbeinini eru long og kraftig. Oyrasnippurin er svartur. Haran hevur stór útstandandi eygu og sær sera væl, bæði í myrkri og í dagslýsi. Oyruni eru stór og uppstandandi og haran hoyrir sera væl. Oyruni kunnu, hvør í síum lagi, snarast í ymiskar rætningar, so haran altíð hoyrir hvat fyriferst rundan um seg. Hoyrir hon okkurt, vendir hon sær í móti ljóðinum við útspílaðum oyrum og metir um vandan.</p>
<p xml:lang="eng">ÆTTARBREGÐI</p>
<p>Tær fyrstu harurnar, sum komu til Føroyar, vóru snjóhvít ar um veturin, men longu í 1860árunum vórðu nakrar blágráar vetrarharur sæddar, bláharur. Hesar vuksu skjótt í tali og trokaðu ta hvítu snjóharuna burtur. Veturin 19161917 varð tann seinasta snjóharan skotin. Litbroyt ingin, sum hendi, liggur í genunum hjá  haruni: Royndir við snjóharu og bláharu vísa, at genið  fyri hvíta vetrarfeldin altíð er ráðand. Hevur tí bara ein av teimum  uppsleptu snjó  har unum havt bláharu ættarbregði í sær, hevur hetta genið nørt seg í tí grýtuta føroyska umhørvinum og trokað snjóharugenið burtur. Tí gingu bert 60 ár, so var tað áðurráðandi   snjó haruættarbregðið  burtur.</p>
<p>FØÐI OG ATFERÐ</p>
<p>Haran er eitt gnagdjór og etur plantur, grøs, stør, urtir og trøllakampar. Eisini etur hon knubbar og endaknapp ar á runnum og trøum. Haran eru virknastar í skýmingini. Í makingartíðini sæst ein serlig atferð hjá haruni. Tær renna hvør eftir aðrari og gera seg upp og tá síggja vit tær eisini um dagin.</p>
<p xml:lang="eng">NØRING</p>
<p>Haran hevur ikki ein fastan maka, men kann para seg við fleiri ymiskum frens um gjøgnum árið og gongur kviðin í einar 7 vikur. Haran leggur tríggjar ferðir um árið: Fyrsta løgan er í februarmars,  onnur í maijuni og triðja løg an er í august september. Tveir til tríggir ungar eru í hvørjari løgu. Kortini er sjáldan, at veðrið er so gott, at allar tríggjar løgurnar koma undan. Ungarnir eru kynsbúnir, tá ið teir eru 8 mánaðir gamlir, og tað hevur við sær, at ársgamlar harur leggja. Við støði í vektini á teimum  skotnu harunum sæst, at heystløgan vigar í miðal 2 kg, summarløgan 2,5 kg, meðan várløgan og tær, ið eru meira enn ársgaml ar, viga í miðal 3 kg, tá haruskjótingin er í november–desember mánað.</p>
<p>HARUVEIÐAN Í FØROYUM</p>
<p>Tað finst einki samlað yvirlit yvir, hvussu nógvar harur verða skotnar í Før oy um. Í 2012 var á fyrsta sinni farið unidir at skráseta, hvussu nógvar harur  veruliga verða skotnar í Føroyum.  Innsavningin av veiði tølum varð  gjørd við støði  í Facebook bólkinum „Haruskjóting í Føroyum�</p>
<p>FØROYSKI HARUSTOVNURIN</p>
<p>Eingin stovnsmeting er gjørd av føroyska harustovninum, men siga vit, at helvtin av stovninum verður skotin á hvørjum ári (hetta er tó eisini óvist), ber til at gera eina varliga meting av, at føroyski harustovnurin í 2012 og 2013 hevur verið umleið 1416.000 harur.</p>
<p>Mynd 1: Myndin vísir, hvussu nógvar harur tilsamans vórðu skotnar (vinstrumegin) og hvussu nógvir harutúrar</p>
<p>tilsamans vórðu gjørdir í hvørjari oyggj 2013 (høgrumegin).</p>
<p>Mynd 2: Myndin vísir, hvussu nógvar harur vórðu skotnar í tíggju teimum bestu bygdunum í Føroyum í 2013</p>
<p>(vinstrumegin), og hvussu nógvir harutúrar vórðu gjørdir í hesum bygdunum (høgrumegin).</p>
</body></document>