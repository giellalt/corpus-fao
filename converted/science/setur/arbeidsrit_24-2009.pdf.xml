<document xml:lang="fao" id="no_id"><header><title/><genre code="science"/><author><unknown/></author><wordcount>3700</wordcount><conversion_status type="standard"/><availability><license type="standard"/></availability><multilingual/><origFileName>https://www.setur.fo/media/5045/arbeidsrit_24-2009.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>granskingardepilin fyri samfelagsmenning</p>
<p><em type="bold">Hvar endaðu tey øll?</em> </p>
<p><em type="bold">Kanning millum miðnámsskúlanæmingarí suðuroynni 1976 - 2006</em> </p>
<p xml:lang="nob"><em type="bold">Dennis Holm</em> </p>
<p xml:lang="deu"><em type="bold">ARBEIÐSRIT 24/2009</em> </p>
<p xml:lang="sms"><em type="bold">ISBN  978-99918-60-17-6 </em></p>
<p><em type="bold">Hvar endaðu tey øll? </em></p>
<p><em type="bold">Kanning millum miðnámsskúlanæmingar  í Suðuroynni 1976-2006 </em></p>
<p xml:lang="nob">Dennis Holm</p>
<p><em type="italic">Granskingardepilin fyri Samfelagsmenning </em></p>
<p xml:lang="tur"></p>
<p xml:lang="vep"><em type="bold">AARRBBEEIIÐÐSSRRIITT  NNRR..  24/2009  </em></p>
<p xml:lang="tur"></p>
<p xml:lang="tur"></p>
<p xml:lang="tur"></p>
<p xml:lang="tur">                        </p>
<p>  <em type="bold">Granskingardepilin fyri Samfelagsmenning</em> </p>
<p>  <em type="bold">Granskingardepilin fyri Samfelagsmenning</em> </p>
<p><em type="bold">Hvar  endaðu  tey  øll?  -  Kanning  millum  miðnámsskúlanæmingar  í  Suðuroynni  1976</em></p>
<p xml:lang="nob">Dennis Holm 2009 Útgevari: Granskingardepilin fyri Samsfelagsmenning Prent: Føroyaprent Forsíðumynd: Erik Christensen <em type="bold">ISBN: 978-99918-60-17-6 ISSN: 1601-9423 </em></p>
<p>  <em type="bold">Granskingardepilin fyri Samfelagsmenning</em> </p>
<p xml:lang="isl"><em type="bold">Innihald </em></p>
<p xml:lang="deu">FORORÐ ........................................................................................................................................................... 5 INNGANGUR .................................................................................................................................................... 6 1. HÁTTALAG.................</p>
<p xml:lang="sme">2.1. NEMA SÆR FØRLEIKAGEVANDI ÚTBÚGVING............................................................................................................ 9 2.2. FLEIRI MENN ENN KVINNUR FÁA SÆR LANGA ÚTBÚGVING........................................................................................ 11 2.3. TIL DANMARKAR AT ÚTBÚGVA SEG..................................................................................................................... 12</p>
<p>3. VENDA IKKI AFTUR EFTIR LOKNA ÚTBÚGVING ........................................................................................... 13</p>
<p xml:lang="deu">3.1. TEY BEST ÚTBÚNU BÚGVA AÐRASTAÐNI............................................................................................................... 14</p>
<p xml:lang="vep">4. STARV......................................................................................................................................................... 17</p>
<p xml:lang="sme">4.1. ARBEIÐI OG KYNSBÝTIÐ.................................................................................................................................... 18</p>
<p>Fleiri av kvinnum arbeiða hjá tí almenna .................................................................................................... 18 Handil- og tænastur..................................................................................................................................... 19 Fáar kvinnur arbeiða í framleiðsluvinnunum............................................................................................... 19</p>
<p xml:lang="vep">4.2. LEIÐARARSTØRV............................................................................................................................................. 20</p>
<p xml:lang="vep">5. SAMANDRÁTTUR........................................................................................................................................ 21</p>
<p xml:lang="isl"><em type="bold">Myndir </em></p>
<p>Mynd 1. Tey flestu nema sær førleikagevandi útbúgving..................................................................................... 10</p>
<p>Mynd 2. Hvat slag av útbúgving ............................................................................................................................ 10</p>
<p xml:lang="isl">Mynd 3. Útbúgving og kyn .................................................................................................................................... 11</p>
<p xml:lang="isl">Mynd 4. Bústaður 2009......................................................................................................................................... 13</p>
<p>Mynd 5. Bústaður og útbúgving............................................................................................................................ 14</p>
<p>Mynd 6. Arbeiði býtt í vinnubólkar ....................................................................................................................... 17</p>
<p xml:lang="isl">Mynd 7. Arbeiði býtt í vinnubólkar og kyn............................................................................................................ 18</p>
<p><em type="bold">Talvur </em></p>
<p>Talva 1. Bústaður 2009.......................................................................................................................................... 12</p>
<p>Talva 2. Bústaður í dag, býtt á árstalið, tá tey fingu miðnámsprógv..................................................................... 14</p>
<p xml:lang="isl">Talva 3. Bústaður og kyn ....................................................................................................................................... 16</p>
<p>Talva 4. Vinnubólkar.............................................................................................................................................. 17</p>
<p>Talva 5. Arbeiða innan tað almenna – býtt í bólkar og kyn...................................</p>
<p>Talva 6. Leiðarastørv – býtt í kyn .......................................................................................................................... 20</p>
<p>  <em type="bold">Granskingardepilin fyri Samfelagsmenning</em> </p>
<p><em type="bold">Fororð </em></p>
<p>Í  1974  byrjaði  fyrsti  miðnámsskúlin  í  Suðuroy,  tá  nevndur  Suðuroyar  HF-skeið,  har  ung</p>
<p>høvdu  møguleika  at  taka  2  ára  HF  (Hægri  Fyrireiking)  útbúgving,  ætlað  sum  fyrireiking  til</p>
<p>framhaldandi hægri útbúgving. Fyrstu næmingarnir fingu prógv í 1976, tilsamans 22 í tal. Tey</p>
<p>næstu 30 árini tóku 861 næmingar miðnámsprógv við Miðnámsskúlan í Suðuroy.</p>
<p>Um árskiftið 2008/2009 varð farið undir at kanna, hvar hesir næmingar eru farnir eftir loknan</p>
<p>miðnámsskúla,  og  hvar  tey  búgva  í  dag.  Hendan  verkætlanin  er  stuðla  av</p>
<p>Suðuroyarportalinum.  Takk  til  Ketty  Petersen  og  Paulu  Petersen,  sum  hava  staðið  fyri</p>
<p>innsavningini av hagtølunum.</p>
<p>  <em type="bold">Granskingardepilin fyri Samfelagsmenning</em> </p>
<p xml:lang="isl"><em type="bold">Inngangur </em></p>
<p>Rákið  í  samfelagnum  tey  seinastu  ártíggjuni  hevur  verið  rættiliga  greitt,  tá  umræður</p>
<p>lívsleiðina hjá ungum. Alsamt fleiri ung velja av at nema sær miðnámsútbúgving og eftir hetta</p>
<p>eina  førleikagevandi  útbúgving.  Í  kanning,  sum  Granskingardepilin  fyri  Samfelagsmenning</p>
<p>gjørdi í 2003 millum allar næmingar í 9. flokki og í 3. flokki á miðnámsskúlunum, søgdu 91</p>
<p>prosent, at tey ætla at nema sær eina førleikagevandi útbúgving.</p>
<p>Eins  og  ung  í  landinum  sum  heild  hava  ung  í  Suðuroynni  eisini  valt  at  nema  sær</p>
<p>miðnámsútbúgving  fyri  síðani  at  fáa  sær  eina  førleikagevandi  útbúgving.  Fyri  ung  í</p>
<p>Suðuroynni merkir hetta í flestu førum, at tey í styttri ella longri tíðarskeið mugu av oynni í</p>
<p>útbúgvingarørindum.</p>
<p>Endamálið  við  hesi  kanningini  er  at  greina,  hvar  tey,  sum  hava  tikið  prógv  á</p>
<p>miðnámsskúlanum  í  Suðuroynni  í  árunum  1976  til  2006,  eru  endaði  eftir  lokna</p>
<p xml:lang="isl">miðnámsútbúgving.</p>
<p>Kanningar í grannalondum okkara vísa, at ung í útjaðaranum, sum fáa sær hægri útbúgving</p>
<p>eftir loknan  miðnámsskúla,  ikki  venda  heimaftur  eftir lokna  útbúgving.  Eisini  er endamálið</p>
<p>við  hesri  kanningini  at  kanna,  um  hetta  eisini  er  galdandi  fyri  føroyska  útjaðaran,  í  hesum</p>
<p>førum fyri ung í Suðuroynni.</p>
<p>Hetta er fyrsta kanning av sínum slagi í Føroyum.</p>
<p>  <em type="bold">Granskingardepilin fyri Samfelagsmenning</em> </p>
<p xml:lang="isl"><em type="bold">1. Háttalag </em></p>
<p>Í tíðarskeiðinum frá oktober 2008 til mars 2009 varð spurnablaðskanning gjørd millum tey,</p>
<p>sum hava tikið prógv á miðnámsskúlanum í Suðuroy í árunum 1976-2006. Kanningin er gjørd</p>
<p>út frá próvlistunum hjá miðnámsskúlanum í Suðuroy í nevnda tíðarskeiði. Í hesum tíðarskeiði</p>
<p>hevur  miðnámsskúlin  í  Suðuroy  havt  HF  og  studentsútbúgvingar,  umframt  at  tað  í  eitt</p>
<p>tíðarskeið í 1990unum eisini vóru handilsskúlaútbúgvingar (FHS og HH) og fiskivinnuskúli á</p>
<p>miðnámsskúlanum í Suðuroy.</p>
<p>Fleiri enn 870 nøvn eru á próvlistunum, men í nøkrum førum ganga summi nøvn aftur, m.a.</p>
<p>hava  somu  næmingar  í  onkrum  føri  tikið  HF-prógv  og  síðan  tikið  HH-prógv,  í  øðrum  føri</p>
<p>FSH-prógv og HH-prógv, umframt at summir næmingar eisini hava tikið prógv bæði á HF og</p>
<p xml:lang="isl">á Fiskivinnuskúla.</p>
<p>Í  tíðarskeiðinum  frá  oktober  2008  til  mars  2009  hava  vit  verið  í  beinleiðis  ella  óbeinleiðis</p>
<p>samband  við  fyrrverandi  næmingar  á  miðnámsskúlanum  í  Suðuroy,  sum  hava  givið</p>
<p xml:lang="isl">upplýsingar um:.</p>
<p type="listitem">• bústað</p>
<p type="listitem">• útbúgving</p>
<p type="listitem">• starv</p>
<p><em type="bold">Um Miðnámsskúlan í Suðuroy</em> Í 1974 byrjaði Miðnámsskúlin í Suðuroy – tá undir heitinum Suðuroyar HF-skeið – og kundu fólk tá nema sær 2 ára HF-útbúgving sum fyrireiking til hægri lestur. Undirvísingin á Suðuroyar HFskeiði varð skipað í hølum á Tvøroyri og í Vági. Tey flestu árini við einum flokki á Tvøroyri og einum flokki í Vági, og høvdu flokkarnir so felagsundirvísing í ymiskum vallærugreinum. </p>
<p>Í  1994  varð  Suðuroyar  HF-skeið  broytt  til  Miðnámsskúlin  í  Suðuroy,  sum  bjóðaði  3  ára studentsútbúgving. Miðnámsskúlin í Suðuroy varð tá savnaður á einum stað í hølum í Vági.</p>
<p>Í  2009  flutti  Miðnámsskúlin  í  Suðuroy  í  nýggja  Skúladeplinum  í  Suðuroy,  sum  er  í  Hovi,  har Heilsuskúli Føroya eisini húsast.</p>
<p>Í  samband  við  kanningina  hava  vit  verið  í  samband  við  tilsamans  850  av  teimum  861</p>
<p>næmingunum, sum hava tikið prógv á miðnámsskúla í Suðuroy. Nøkur einstøk ynsktu ikki at</p>
<p>luttaka í kanningini. Nøkur eru ikki millum okkum meira.</p>
<p>  <em type="bold">Granskingardepilin fyri Samfelagsmenning</em> </p>
<p>Hædd eigur at vera tikin fyri, at í tíðarskeiðinum frá oktober 2008 til mars 2009 eru tað helst</p>
<p>nøkur,  sum  hava  flutt  bústað,  skift  arbeiði  ella  útbúgving  ella  gjørt  seg  lidnan  við</p>
<p>útbúgvingina, men hetta ávirkar tó ikki úrslitini í kanningini.</p>
<p>  <em type="bold">Granskingardepilin fyri Samfelagsmenning</em> </p>
<p><em type="bold">2. Velja framhaldandi útbúgving </em></p>
<p>Í  tíðarskeiðinum  frá  1976  til  2006  tóku  tilsamans  861  fólk  miðnámsprógv  á</p>
<p>miðnámsskúlanum  í  Suðuroy.  Tey  allarflestu,  sum  hava  tikið  prógv  á  miðnámsskúlanum  í</p>
<p>Suðuroy, eru suðuroyingar, sum tá vóru búsitandi í Suðuroynni, tó so eru eisini nøkur, sum</p>
<p>fluttu til Suðuroynna fyri at ganga á miðnámsskúla.</p>
<p>Av teimum 861 næmingunum í 30 ára skeiðinum frá 1976 til 2006 eru 539 kvinnur og 311</p>
<p>menn. Øll árini – við undantøku av fýra árum (árini 1976, 1977, 1978 og 1992) – hava tað</p>
<p>verið fleiri kvinnur enn menn, sum hava tikið prógv á miðnámsskúlanum í Suðuroy. Einstøk</p>
<p>ár hevur býtið verið nøkulunda javnt, onnur ár heilt skeivt, men sum heild hevur býtið verið</p>
<p>umleið 60-70 prosent kvinnur og 30-40 prosent menn.</p>
<p><em type="bold">2.1. Nema sær førleikagevandi útbúgving </em></p>
<p>Tey flestu, sum hava tikið miðnámsútbúgving í Suðuroynni, eru uppvaksin og vóru búsitandi í</p>
<p>Suðuroynni,  inntil  tey  vóru  liðug  við  miðnámsútbúgvingina.  Eftir  miðnámsútbúgvingina</p>
<p>hevur ein heilt stórur partur – 84 prosent - av næmingunum nomið sær ella eru farin undir at</p>
<p>nema sær eina førleikagevandi útbúgving. Sí eisini mynd 1 niðanfyri.</p>
<p>Ofta fólk, sum hava ella høvdu ættarbond í Suðuroynni.</p>
<p>Ein førleikagevandi útbúgving er ein útbúgving, sum gevur fakligan førleika til at røkja eitt ávíst starv ella ávíst starvsøkið (sum krevur útbúgvin starvsfólk).</p>
<p>  <em type="bold">Granskingardepilin fyri Samfelagsmenning</em> </p>
<p><em type="bold">84 prosent nomið útbúgving ella undir útbúgving</em> </p>
<p xml:lang="vep"><em type="bold">71%</em> </p>
<p xml:lang="vep">80%</p>
<p xml:lang="vep">70%</p>
<p xml:lang="vep">60%</p>
<p xml:lang="vep">50%</p>
<p xml:lang="vep">40%</p>
<p xml:lang="vep">30%</p>
<p xml:lang="vep"><em type="bold">13%15%</em> </p>
<p xml:lang="vep">20%</p>
<p xml:lang="vep"><em type="bold">1%</em> 0% </p>
<p xml:lang="vep">10%</p>
<p>ÚtbúgvingLesandi / í læru Onga útbúgvingIkki svarað</p>
<p xml:lang="kal"><em type="bold">N=850</em> </p>
<p><em type="bold">Mynd 1. Tey flestu nema sær førleikagevandi útbúgving </em></p>
<p>Tá  hugt  verður  at,  hvat  slag  av  útbúgving  hesi  hava  nomið  sær  eftir</p>
<p>miðnámsskúlaútbúgvingina, so hava 2/3 nomið sær eina miðallanga útbúgving (t.v.s. eina 3</p>
<p>ára útbúgving eftir miðnámsskúlan). Eins og víst í mynd 2 niðanfyri so hava heili 82 prosent</p>
<p>av  teimum,  sum  hava  nomið  sær  útbúgving,  nomið  eina  miðallanga  ella  langa  útbúgving,</p>
<p>meðan 18 prosent hava nomið sær eina stutta útbúgving.</p>
<p><em type="bold">Flest nomið sær miðallanga útbúgving</em> </p>
<p xml:lang="vep"><em type="bold">66%</em> </p>
<p xml:lang="vep">70%</p>
<p xml:lang="vep">60%</p>
<p xml:lang="vep">50%</p>
<p xml:lang="vep">40%</p>
<p xml:lang="vep">30%</p>
<p xml:lang="vep"><em type="bold">16%</em> </p>
<p xml:lang="vep"><em type="bold">18%</em> </p>
<p xml:lang="vep">20%</p>
<p xml:lang="vep">10%</p>
<p xml:lang="vep">0%</p>
<p>Langa útbúgvingMiðallanga útbúgvingStutta útbúgving <em type="bold">N=605</em> </p>
<p><em type="bold">Mynd 2. Hvat slag av útbúgving </em></p>
<p>  <em type="bold">Granskingardepilin fyri Samfelagsmenning</em> </p>
<p>Long útbúgving: 5 ár ella longri Miðallong útbúgving: 3-5 ár Stutt útbúgving: 1-3 ár</p>
<p>Í tíðarskeiðinum frá 1976 til 2006 eru tað sum nevnt væl fleiri kvinnur enn menn, sum hava</p>
<p>tikið miðnámsprógv í Suðuroynni – og tað eru eisini fleiri kvinnur enn menn, sum hava nomið</p>
<p>sær  framhaldandi  útbúgving  eftir  miðnámsskúlan.  Á  vári  2009  vóru  tað  tilsamans  605  av</p>
<p>teimum  850  fyrrverandi  miðnámsskúlanæmingunum,  sum  høvdu  nomið  sær  framhaldandi</p>
<p>útbúgving  eftir  miðnámsskúlan.  Av  teimum  vóru  381  kvinnur  og  224  menn  –  63  prosent</p>
<p>kvinnur  og  37  prosent  menn.  Leggjast  kann  afturat,  at  70  kvinnur  og  38  menn  vóru  undir</p>
<p>útbúgving, tá kanningin varð gjørd.</p>
<p><em type="bold">2.2. Fleiri menn enn kvinnur fáa sær langa útbúgving </em></p>
<p>Tá  hugt  verður  at,  hvørjar  útbúgvingar  kvinnur  og  menn,  sum  hava  tikið  miðnámsprógv  í</p>
<p>Suðuroynni,  hava  tikið,  so  hava  lutfalsliga  fleiri  av  monnunum  enn  kvinnunum  nomið  sær</p>
<p>langa útbúgving.</p>
<p><em type="bold">Fleiri menn enn kvinnur fáa sær langa útbúgving</em> </p>
<p xml:lang="vep">60%</p>
<p xml:lang="vep"><em type="bold">48%</em> </p>
<p xml:lang="vep"><em type="bold">46%</em> </p>
<p xml:lang="vep">50%</p>
<p xml:lang="vep">40%</p>
<p xml:lang="vep">30%</p>
<p xml:lang="vep"><em type="bold">16%13%16%</em> </p>
<p xml:lang="vep"><em type="bold">18%</em> </p>
<p xml:lang="vep"><em type="bold">12%14%</em> </p>
<p xml:lang="vep">20%</p>
<p xml:lang="vep"><em type="bold">7%</em> </p>
<p xml:lang="vep"><em type="bold">8%</em> </p>
<p xml:lang="vep">10%</p>
<p xml:lang="vep"><em type="bold">1%</em> </p>
<p xml:lang="vep"><em type="bold">1%</em> </p>
<p xml:lang="vep">0%</p>
<p>Langa útbúgving Miðallanga útbúgving Stutta útbúgving Lesandi / í læru Onga útbúgving Ikki svarað</p>
<p xml:lang="isl">KvinnurMenn <em type="bold">N=850</em> </p>
<p xml:lang="isl"><em type="bold">Mynd 3. Útbúgving og kyn </em></p>
<p>  <em type="bold">Granskingardepilin fyri Samfelagsmenning</em> </p>
<p>Tað  eru  hinvegin  lutfalsliga  fleiri  av  kvinnunum  enn  av  monnunum,  sum  hava  nomið  sær</p>
<p>miðallanga  útbúgving.  Og  eru  tað  eisini  lutfalsliga  fleiri  av  kvinnunum  enn  av  monnunum,</p>
<p>sum hava nomið sær stutta útbúgving.</p>
<p><em type="bold">2.3. Til Danmarkar at útbúgva seg </em></p>
<p>Tað,  at  ung  í  Suðuroynni  velja  framhaldandi  útbúgving  eftir  miðnámsskúlaútbúgvingina,</p>
<p>merkir  í  flestu  førum  eisini,  at  tey  í  styttri  ella  longri  tíðarskeið  hava  verið  ella  skulu  í</p>
<p>útbúgvingarørindum uttan fyri Suðuroynna – antin norðanfjørðs ella uttanlands.</p>
<p>Kanning vísir, at av teimum, sum í løtuni eru undir útbúgving – og tað eru serliga tey, sum</p>
<p>hava nomið sær miðnámsútbúgving í árunum 2002 til 2006 – eru í løtuni 2/3 stødd uttanlands</p>
<p>í útbúgvingarørindum eins og víst í talvu 1 niðanfyri.</p>
<p><em type="bold">Talva 1. Bústaður 2009  </em></p>
<p>Suðuroy 12%</p>
<p>Aðrastaðni í landinum 22%</p>
<p xml:lang="rmu">Uttanlands 67%</p>
<p><em type="bold">Tilsamans 100% </em></p>
<p xml:lang="kal"><em type="italic">N=78 </em> </p>
<p>Tey,  sum  eru  undir  útbúgving  í  Suðuroynni,  eru  í  flestu  førum  í  læru,  eitt  nú  hjá</p>
<p>fíggjarstovnum,  innan  tryggingarvirksemi,  skrivstovu  ella  handverk.  Tey,  sum  eru  undir</p>
<p>útbúgving  aðrastaðni  í  landinum,  ganga  í  stóran  mun  á  Føroya  Læraraskúla  (lærarar  og</p>
<p>námsfrøðingar),  Føroya Sjúkrarøktafrøðiskúla ella á Vinnuháskúlanum, meðan tey, sum eru</p>
<p>undir útbúgving uttanlands, í flestu førum eru farin undir eina hægri útbúgving á universiteti.</p>
<p>Tey  allarflestu,  sum  fara  uttanlands  í  útbúgvingarørindum, fara  til  Danmarkar.  Nøkur fá av</p>
<p>teimum,  sum  hava  tikið  miðnámsprógv  í  Suðuroynni  í  árunum  2002  til  2006,  eru  í  øðrum</p>
<p>londum enn í Danmark og nema sær framhaldandi útbúgving.</p>
<p>  <em type="bold">Granskingardepilin fyri Samfelagsmenning</em> </p>
<p><em type="bold">3. Venda ikki aftur eftir lokna útbúgving </em></p>
<p>Tá ung fara burtur í útbúgvingarørindum, so hevur hetta eisini stóra ávirkan á, hvørji val tey</p>
<p>gera  eftir  hetta  á teirra framhaldandi lívsleið. Fleiri møta maka sínum, meðan tey eru undir</p>
<p>útbúgving.  Onnur  gerast  bergtikin  av  teimum  tilboðum  og  møguleikum,  sum  eru  á  teimum</p>
<p>støðunum  –  oftani  størri  býir  –  har  tey  nema  sær  útbúgving.  Og tá  nógv  velja  at nema  sær</p>
<p>miðallangar og langar útbúgvingar, so er tað ikki altíð lætt at fáa arbeiði í Suðuroynni. – Ein</p>
<p>samanrenning av hesum viðurskiftunum ger, at nógv ikki flyta aftur til Suðuroynna eftir lokna</p>
<p>útbúgving.</p>
<p>Kanningin  vísir eisini, at bert 41 prosent av teimum 850, sum í árunum 1976 til 2006 hava</p>
<p>tikið miðnámsprógv í Suðuroynni, búgva í Suðuroynni í dag. 30 prosent búgva uttanlands, og</p>
<p>29 prosent búgva aðrastaðni í Føroyum.</p>
<p xml:lang="isl"><em type="bold">Bústaður 2009</em> </p>
<p xml:lang="vep"><em type="bold">30%</em> </p>
<p xml:lang="vep"><em type="bold">41%</em> </p>
<p xml:lang="vep"><em type="bold">29%</em> </p>
<p>SuðuroyAðrastaðni í FøroyumUttanlands</p>
<p xml:lang="kal"><em type="bold">N=850</em> </p>
<p xml:lang="isl"><em type="bold">Mynd 4. Bústaður 2009 </em></p>
<p>Ein munandi partur (62 prosent) av teimum, sum hava nomið sær miðnámsprógv í Suðuroy</p>
<p>árini 2002 til 2006, eru í løtuni undir útbúgving.</p>
<p>  <em type="bold">Granskingardepilin fyri Samfelagsmenning</em> </p>
<p><em type="bold">Talva 2. Bústaður í dag, býtt á árstalið, tá tey fingu miðnámsprógv </em></p>
<p xml:lang="isl"><em type="bold">Bústaður / Árstal 1976-2001 2002-2006 Tilsamans N= </em></p>
<p><em type="bold">Suðuroy </em>43% 29% 41%  </p>
<p><em type="bold">Aðrastaðni í landinum </em>31% 18% 29%  </p>
<p xml:lang="rmu"><em type="bold">Uttanlands </em>26% 53% 30%  </p>
<p><em type="bold">Tilsamans </em>100% 100% 100%  </p>
<p>Í talvuni omanfyri er skilt millum tey, sum tóku miðnámsprógv í árunum 1976-2001 og tey,</p>
<p>sum tóku miðnámsprógv í árunum 2002-2006. Sum nevnt er ein munandi partur av teimum í</p>
<p>seinna bólkinum í løtuni undir útbúgving, serliga uttanlands. Tá bólkarnir verða samanbornir,</p>
<p>so er greitt, at í mun til tølini fyri bólkin 1976-2001, so búgva lutfalsliga færri av teimum, sum</p>
<p>eru  í  bólkinum  2002-2006,  í  Suðuroynni  og  aðrastaðni  í  landinum,  meðan  fleiri  búgva</p>
<p>uttanlands.</p>
<p><em type="bold">3.1. Tey best útbúnu búgva aðrastaðni </em></p>
<p>Tá  hugt  verður  at  bústaði  og  útbúgving  hjá  teimum,  sum  hava  tikið  miðnámsprógv  í</p>
<p>Suðuroynni, so er mynstrið rættiliga greitt.</p>
<p><em type="bold">Bústaður og útbúgving</em> </p>
<p xml:lang="vep"><em type="bold">66%</em> </p>
<p xml:lang="vep">70%</p>
<p xml:lang="vep"><em type="bold">52%</em> </p>
<p xml:lang="vep">60%</p>
<p xml:lang="vep"><em type="bold">43%42%</em> </p>
<p xml:lang="vep"><em type="bold">44%</em> </p>
<p xml:lang="vep">50%</p>
<p xml:lang="vep"><em type="bold">29%</em> </p>
<p xml:lang="vep"><em type="bold">33%</em> </p>
<p xml:lang="vep">40%</p>
<p xml:lang="vep"><em type="bold">19%19%16%14%</em> </p>
<p xml:lang="vep"><em type="bold">24%</em> </p>
<p xml:lang="vep">30%</p>
<p xml:lang="vep">20%</p>
<p xml:lang="vep">10%</p>
<p xml:lang="vep">0%</p>
<p>Langa útbúgvingMiðallanga útbúgvingStutta útbúgvingOnga útbúgving</p>
<p xml:lang="kal">N=95N=400N=110N=129</p>
<p>SuðuroyAðrastaðni í landinumUttanlands</p>
<p><em type="bold">Mynd 5. Bústaður og útbúgving </em></p>
<p>  <em type="bold">Granskingardepilin fyri Samfelagsmenning</em> </p>
<p>Tey,  sum  hava  nomið  sær  langa  útbúgving,  búgva  serliga  uttanlands  ella  aðrastaðni  í</p>
<p>landinum.  Tey,  sum  hava  nomið  miðallanga  útbúgving  búgva  serliga  í  Suðuroynni  og</p>
<p>aðrastaðni  í  landinum.  Meðan  ein  lutfalsliga  stórur  partur  av  teimum,  sum  eftir</p>
<p>miðnámsskúlan  hava  tikið  stutta  útbúgving,  búgva  í  Suðuroynni,  ein  partur  býr aðrastaðni í</p>
<p>landinum,  og  nøkur  búgva  uttanlands.  At  enda  býr  ein  stórur  partur  av  teimum,  sum  onga</p>
<p>útbúgving hava tikið eftir miðnámsskúlan framvegis í Suðuroynni.</p>
<p>Við øðrum orðum: <em type="italic">Tey við hægstu útbúgvingunum venda ikki aftur til Suðuroynna.  </em></p>
<p>Um samanborið verður við aðrar kanningar, so vísir kanning, sum Stuðulsstovnurin gjørdi í</p>
<p>2007 millum tey, sum høvdu tikið prógv á hægri útbúgvingarstovni í árunum 2002-2006, at</p>
<p>minni enn helvtin av teimum, sum hava verið uttanlands í útbúgvingarørindum, flyta aftur til</p>
<p>Føroyar  (Stuðulsstovnurin  2007).  Hóast  tølini  í  hesari  kanningini  ikki  eru  beinleiðis</p>
<p>sambærilig  við  kanningina  hjá  Stuðulsstovninum,  so  eru  tó  nøkur  viðurskifti,  sum  kunnu</p>
<p>samanberast.  -At  kalla  øll,  sum  hava  tikið  prógv  á  miðnámsskúlanum  í  Suðuroy,  og  sum</p>
<p>síðani  hava  tikið  eina  langa,  hægri  útbúgving,  hava  verið  uttanlands  í  úbúgvingarørindum.</p>
<p>Sum víst í mynd 5 omanfyri, so eru umleið 55 prosent av hesum í dag búsitandi í Føroyum,</p>
<p>meðan 45 prosent eru búsitandi uttanlands. Úrslitini í hesari kanningini benda sostatt á somu</p>
<p>niðurstøðu  sum  kanningin  hjá  Stuðulsstovinum,  at  umleið  helvtin  av  teimum  best  útbúnu</p>
<p>venda ikki aftur til Føroyar.</p>
<p xml:lang="isl"><em type="bold">3.2. Bústaður og kyn </em></p>
<p>Tá hugt verður at bústaði og kyni, so búgva lutfalsliga fleiri av kvinnunum enn monnunum,</p>
<p>sum  hava  tikið  miðnámsprógv  í  Suðuroynni,  í  dag  í  Suðuroynni.  Lutfalsliga  fleiri  av</p>
<p>monnunum  búgva  aðrastaðni  í  landinum,  meðan  lutfalsliga  fleiri  av  kvinnunum  búgva</p>
<p>uttanlands.</p>
<p>  <em type="bold">Granskingardepilin fyri Samfelagsmenning</em> </p>
<p xml:lang="isl"><em type="bold">Talva 3. Bústaður og kyn </em></p>
<p xml:lang="isl"><em type="bold"> Kvinnur Menn Tilsamans </em></p>
<p xml:lang="est">  <em type="bold">Tal Prosent Tal Prosent Tal Prosent </em></p>
<p>Suðuroy  43%  38%  41%</p>
<p>Aðrastaðni í Føroyum  27%  33%  29%</p>
<p xml:lang="rmu">Uttanlands  30%  29%  30%</p>
<p><em type="bold">Tilsamans  100%  100%  100% </em></p>
<p xml:lang="kal"><em type="italic">N=850 </em>      </p>
<p>Um  hugt  verður  at  sjálvum  tølunum,  so  hava  væl  fleiri  kvinnur  enn  menn  tikið</p>
<p>miðnámsútbúgving í Suðuroynni – og í tølum eru tað eisini væl fleiri kvinnur enn menn, sum</p>
<p>hava valt at búseta seg aðrastaðni enn í Suðuroynni. Hetta er eisini ein av høvuðsorsøkunum</p>
<p>til skeiva kynsbýtið í Suðuroynni – tað eru fleiri menn enn kvinnur í Suðuroynni.</p>
<p>  <em type="bold">Granskingardepilin fyri Samfelagsmenning</em> </p>
<p xml:lang="nno"><em type="bold">4. Starv </em></p>
<p>Í kanningini varð eisini spurt, hvar tey, sum hava tikið miðnámsprógv í Suðuroynni í árunum</p>
<p>1976  til  2006,  arbeiða  í  dag.  Svarini  eru  bólkaði  í  mun  til  bólking  í  vinnubólkar,  sum</p>
<p>Hagstova Føroya brúkar. Út frá hesari bólking kann skiljast millum:</p>
<p><em type="bold">Talva 4. Vinnubólkar </em></p>
<p><em type="bold">Framleiðsluvinnur Handil- og tænastur </em></p>
<p><em type="bold">Almenn fyrisiting og tænastur Felagsskapir, mentan o.a. og ótilskilað </em></p>
<p xml:lang="isl">Landbúnaður Handil og umvæling</p>
<p xml:lang="isl">Almenn  fyrisiting  og tænastur Felagsskapir, mentan o.a. Fiskiskapur Gistihús og matstovuvirki  Ótilskilað v.m. Ali- og kryvjivirki Sjóflutningur   Ráevnisvinna Flutningur annars   Fiskavøruídnaður Postur og fjarskifti   Skipasmiðjur, smiðjur Fígging og trygging   Annar ídnaður Vinnuligar tænastur   Bygging Húshaldstænastur   Orku- og vatnveiting</p>
<p>Viðm. Av tí at so fá eru í bólkunum Felagsskapir og mentan o.a. og bólkinum Ótilskilað, eru hesir bólkar lagdir saman.</p>
<p>Umframt hesar bólkar, so eru tey, sum eru lesandi ella í læru, bólkaði fyri seg. Afturat hesum</p>
<p>bólkum, so eru tað nøkur, sum ikki hava víst á nakran vinnubólk.</p>
<p><em type="bold">Arbeiði í dag býtt í vinnubólkar</em> </p>
<p xml:lang="vep"><em type="bold">9%</em> </p>
<p xml:lang="isl">Framleiðsluvinnur</p>
<p xml:lang="vep"><em type="bold">25%</em> </p>
<p>Handil- og tænastur</p>
<p xml:lang="vep"><em type="bold">45%</em> </p>
<p>Almenn fyrisiting og tænastur</p>
<p xml:lang="vep"><em type="bold">2%</em> </p>
<p>Felagsskapir, mentan o.a. og ótilskilað</p>
<p xml:lang="vep"><em type="bold">3%</em> </p>
<p>Ongin vinnubólkur</p>
<p xml:lang="vep"><em type="bold">16%</em> </p>
<p xml:lang="isl">Lesandi / í læru</p>
<p xml:lang="vep">0% 5% 10% 15% 20% 25% 30% 35% 40% 45% 50%</p>
<p xml:lang="kal">N=815</p>
<p><em type="bold">Mynd 6. Arbeiði býtt í vinnubólkar </em></p>
<p>  <em type="bold">Granskingardepilin fyri Samfelagsmenning</em> </p>
<p>Sum víst  í  myndini  omanfyri,  so arbeiða  tey  flestu (45  prosent) av  teimum,  sum  hava tikið</p>
<p>miðnámsprógv í Suðuroynni, í dag innan tað almenna – og um tey, sum eru lesandi ella í læru</p>
<p>og tey verða roknaði frá, so eru tað um 54 prosent, sum arbeiða innan tað almenna. Næst eftir</p>
<p>tað  almenna arbeiða  flest  fólk  –  25  prosent  –  innan  handils-  og  tænastuvinnurnar,  meðan  9</p>
<p>prosent arbeiða innan framleiðsluvinnurnar.</p>
<p>16  prosent  av  teimum,  sum  hava  tikið  miðnámsprógv  í  Suðuroynni  árini  1976-2006,  eru</p>
<p>lesandi ella í læru. Tað eru serliga tey, sum hava tikið prógv í árunum 2000-2006, sum eru</p>
<p>lesandi ella í læru.</p>
<p xml:lang="isl"><em type="bold">4.1. Arbeiði og kynsbýtið </em></p>
<p>Tá  hugt  verður  eftir,  hvar  ávíkavist  kvinnur  og  menn,  sum  hava  tikið  miðnámsprógv  í</p>
<p>Suðuroynni, arbeiða, so er tað rættiliga stórur munur.</p>
<p><em type="bold">Arbeiði í dag býtt á vinnubólkar og kyn</em> </p>
<p xml:lang="vep"><em type="bold">2%</em> </p>
<p xml:lang="vep"><em type="bold">20%</em> </p>
<p xml:lang="isl">Framleiðsluvinnur</p>
<p xml:lang="vep"><em type="bold">22%</em> </p>
<p xml:lang="vep"><em type="bold">32%</em> </p>
<p>Handil- og tænastur</p>
<p xml:lang="vep"><em type="bold">55%</em> </p>
<p xml:lang="vep"><em type="bold">29%</em> </p>
<p>Almenn fyrisiting og tænastur</p>
<p xml:lang="vep"><em type="bold">2%</em> </p>
<p xml:lang="vep"><em type="bold">2%</em> </p>
<p>Felagsskapir, mentan o.a. og ótilskilað</p>
<p xml:lang="vep"><em type="bold">3%</em> </p>
<p xml:lang="vep"><em type="bold">2%</em> </p>
<p>Ongin vinnubólkur</p>
<p xml:lang="vep"><em type="bold">16%</em> </p>
<p xml:lang="vep"><em type="bold">15%</em> </p>
<p xml:lang="isl">Lesandi / í læru</p>
<p xml:lang="vep">0%10%20%30%40%50%60%</p>
<p xml:lang="sme">MennKvin nu rN=815</p>
<p xml:lang="isl"><em type="bold">Mynd 7. Arbeiði býtt í vinnubólkar og kyn </em></p>
<p><em type="bold">Fleiri av kvinnum arbeiða hjá tí almenna </em></p>
<p>Tað  eru  lutfalsliga  fleiri  av  kvinnunum  enn  av  monnunum,  sum  arbeiða  innan  almenna</p>
<p>fyrisiting og tænastur – 59 prosent av kvinnunum og 29 prosent av monnunum. Orsøkin er, at</p>
<p>hesin bólkurin eisini fevnir um arbeiði innan heilsu- og almannaøkið og barnaansing. Og tá</p>
<p>  <em type="bold">Granskingardepilin fyri Samfelagsmenning</em> </p>
<p>hugt  verður  at,  hvar  innan  tað  almenna  kvinnur  og  menn  arbeiða,  so  eru  tað  tilsamans  66</p>
<p>prosent  av  kvinnunum,  sum  arbeiða  innan  heilsu-  og  almannaøkið  og  barnaansingarøkið,</p>
<p>meðan bert 17 prosent av monnunum arbeiða innan hesi øki. Sí eisini talvuna niðanfyri.</p>
<p><em type="bold">Talva 5. Arbeiða innan tað almenna – býtt í bólkar og kyn  </em></p>
<p xml:lang="isl">  <em type="bold">Kvinnur Menn Tilsamans </em></p>
<p>Heilsuøkið 31% 9% 26%</p>
<p xml:lang="isl">Undirvísing 19% 43% 24%</p>
<p xml:lang="isl">Almenn umsiting 15% 33% 19%</p>
<p xml:lang="isl">Almannaøkið 22% 3% 17%</p>
<p>Barnaansingarøkið 13% 5% 11%</p>
<p xml:lang="isl">Annað 1% 7% 2%</p>
<p>Tilsamans 100% 100% 100%</p>
<p xml:lang="kal">N=</p>
<p>Teir flestu av monnunum, sum arbeiða hjá tí almenna, arbeiða innan undirvísing og almenna</p>
<p>umsiting (76 prosent), meðan 34 prosent av kvinnunum arbeiða innan hesi øki.</p>
<p><em type="bold">Handil- og tænastur </em></p>
<p>Tá hugt verður at kynsbýtinum innan vinnubólkin handil- og tænastur, so eru tað lutfalsliga</p>
<p>fleiri av monnunum, sum arbeiða innan hesar vinnur, enn tað er av kvinnunum. Ein orsøk er,</p>
<p>at  hesin  bólkur  eisini  fevnir  um  sjóflutning,  har  nógvir  menn  arbeiða.  Somuleiðis  eru  tað</p>
<p>lutfalsliga  fleiri  av  monnunum,  sum  arbeiða  innan  fígging  og  trygging  og  innan  vinnuligar</p>
<p>tænastur.</p>
<p><em type="bold">Fáar kvinnur arbeiða í framleiðsluvinnunum </em></p>
<p>9  prosent  av  teimum,  sum  hava  tikið  miðnámsprógv  í  Suðuroynni,  arbeiða  í  dag  innan</p>
<p>framleiðsluvinnurnar. Tá hugt verður eftir kynsbýtinum, so eru tað væl fleiri av monnunum</p>
<p>enn av kvinnunum, sum virka innan framleiðsluvinnurnar – 20 prosent av monnunum arbeiða</p>
<p>innan framleiðsluvinnurnar, meðan tað bert eru 2 prosent av kvinnunum. Orsøkin til munin er,</p>
<p>at lutfalsliga fleiri av monnunum arbeiða innan fiskiskap, fiskavøruídnað og bygging. Tær fáu</p>
<p>kvinnurnar, sum virka innan framleiðsluvinnurnar, arbeiða serliga innan fiskavøruídnaðin.</p>
<p>  <em type="bold">Granskingardepilin fyri Samfelagsmenning</em> </p>
<p><em type="bold">4.2. Leiðararstørv </em></p>
<p>10 prosent av teimum, sum hava tikið miðnámsprógv í Suðuroynni, arbeiða í dag sum leiðarar</p>
<p>ella millumleiðarar.</p>
<p xml:lang="isl"><em type="bold"> Talva 6. Leiðarastørv – býtt í kyn </em>  <em type="bold">Kvinnur Menn Tilsamans </em></p>
<p>Leiðari 3% 12% 7%</p>
<p xml:lang="isl">Millumleiðari 2% 6% 3%</p>
<p xml:lang="isl">Annað 81% 69% 76%</p>
<p xml:lang="isl">Lesandi / í læru 14% 13% 14%</p>
<p><em type="bold">Tilsamans 100% 100% 100% </em></p>
<p xml:lang="kal"><em type="italic">N=    </em></p>
<p>Lutfalsliga  eru  tað  fleiri  av  monnunum  enn  kvinnunum,  sum  arbeiða  sum  leiðarar  og</p>
<p>millumleiðarar. 10 prosent av monnunum arbeiða sum leiðarar, meðan 6 prosent arbeiða sum</p>
<p>millumleiðarar. Hjá kvinnunum eru tað 3 prosent, sum arbeiða sum leiðarar og 2 prosent sum</p>
<p>millumleiðarar.</p>
<p>  <em type="bold">Granskingardepilin fyri Samfelagsmenning</em> </p>
<p xml:lang="isl"><em type="bold">5. Samandráttur </em></p>
<p>Í tíðarskeiðinum frá oktober 2008 til mars 2009 varð spurnablaðskanning gjørd millum tey,</p>
<p>sum hava tikið prógv á miðnámsskúlanum í Suðuroy í árunum 1976-2006. Kanningin er gjørd</p>
<p>út  frá  próvlistunum  hjá  miðnámsskúlanum  í  Suðuroy.  Tilsamans  850  av  teimum  861,  sum</p>
<p>hava tikið miðnámsprógv í Suðuroynni í nevnda tíðarskeiði luttóku í kanningini.</p>
<p>Eftir  miðnámsútbúgvingina  hevur  ein  heilt  stórur  partur  –  84  prosent  -  nomið  sær  ella  eru</p>
<p>farin undir at nema sær eina førleikagevandi útbúgving. Av hesum hava 82 prosent nomið sær</p>
<p>eina  langa-  (16  prosent)  ella  miðallanga  (66  prosent)  útbúgving.  Meðan  18  prosent  hava</p>
<p>nomið eina stutta útbúgving.</p>
<p>Tað eru lutfalsliga fleiri menn enn kvinnur, sum hava nomið sær eina langa útbúgving – 18</p>
<p>prosent  av  monnunum  í  mun  til  7  prosent  av  kvinnunum.  Hinvegin  hava  lutfalsliga  fleiri</p>
<p>kvinnur  enn  menn  nomið  sær  miðallanga  útbúgving,  tó  at  munurin  er  lítil.  Tað  eru  eisini</p>
<p>lutfalsliga  fleiri  kvinnur,  sum  hava  nomið  sær  stutta  útbúgving.  Tað eru  at  kalla  eins  nógv,</p>
<p>sum eru undir útbúgving ella ikki hava nomið sær útbúgving.</p>
<p>Kanningin  vísir,  at  2/3  av teimum,  sum  í  løtuni  eru  undir útbúgving, eru  stødd uttanlands  í</p>
<p>útbúgvingarørindum. Tey allarflestu eru í Danmark, meðan nøkur fá eru í øðrum londum.</p>
<p>Kanningin  vísir  eisini,  at  ein  munandi  partur  av  teimum,  sum  hava  tikið  miðnámsprógv  í</p>
<p>Suðuroynni, eru flutt av oynni og ikki vend aftur. Bert 41 prosent av teimum, sum hava tikið</p>
<p>miðnámsprógv í Suðuroynni, búgva í dag í Suðuroynni. 30 prosent búgva uttanlands, meðan</p>
<p>29 prosent búgva aðrastaðni í landinum. Tað eru serliga tey við hægri útbúgving, sum búgva</p>
<p>aðrastaðni enn í Suðuroynni.</p>
<p>Í tølum eru tað væl fleiri kvinnur enn menn, sum hava tikið miðnámsprógv í Suðuroynni. Í</p>
<p>tølum eru tað eisini væl fleiri kvinnur enn menn, sum hava valt at búseta seg aðrastaðni enn í</p>
<p>Suðuroynni. Hetta er eisini ein av høvuðsorsøkunum til skeiva kynsbýtið í Suðuroynni – tað</p>
<p>eru fleiri menn enn kvinnur í Suðuroynni.</p>
<p>  <em type="bold">Granskingardepilin fyri Samfelagsmenning</em> </p>
<p>Út við helvtin – 45 prosent – av teimum, sum hava tikið miðnámsprógv í Suðuroynni, arbeiða</p>
<p>í  dag  innan  tað  almenna.  Næst  eftir  tað  almenna  arbeiða  flest  fólk  –  25  prosent  –  innan</p>
<p>handils- og tænastuvinnurnar, meðan 9 prosent arbeiða innan framleiðsluvinnurnar.</p>
<p>Tað  eru  lutfalsliga  fleiri  av  kvinnunum  enn  av  monnunum,  sum  arbeiða  innan  almenna</p>
<p>fyrisiting og tænastur – 59 prosent av kvinnunum og 29 prosent av monnunum. Kvinnurnar</p>
<p>arbeiða  serliga  innan  heilsu-  og  almannaøkið  og  barnaansingarøkið.  Meðan  teir  flestu  av</p>
<p>monnunum, sum arbeiða hjá tí almenna, arbeiða innan undirvísing og almenna umsiting.</p>
<p>9  prosent  av  teimum,  sum  hava  tikið  miðnámsprógv  í  Suðuroynni,  arbeiða  í  dag  innan</p>
<p>framleiðsluvinnurnar, og eru tað væl fleiri av monnunum enn av kvinnunum, sum virka innan</p>
<p>framleiðsluvinnurnar.  20  prosent  av  monnunum  arbeiða  innan  framleiðsluvinnurnar,  meðan</p>
<p>tað bert eru 2 prosent av kvinnunum.</p>
<p>At  enda  vísir  kanningin  eisini,  at  10  prosent  av  teimum,  sum  hava  tikið  miðnámsprógv  í</p>
<p>Suðuroynni, arbeiða í dag sum leiðarar ella millumleiðarar.</p>
</body></document>