<document xml:lang="fao" id="no_id"><header><title/><genre code="science"/><author><unknown/></author><wordcount>2740</wordcount><conversion_status type="standard"/><availability><license type="standard"/></availability><multilingual/><origFileName>https://www.setur.fo/media/5039/arbeidsrit_19-2008.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p xml:lang="sms"><em type="bold"> ISBN 978-99918-60-12-1 </em> </p>
<p><em type="bold"> Tilgongd til kommunusamanlegging í Suðuroy </em></p>
<p>Dennis Holm og Jógvan Mørkøre</p>
<p><em type="italic">Granskingardepilin fyri Samfelagsmenning </em></p>
<p xml:lang="vep"><em type="bold">AARRBBEEIIÐÐSSRRIITT  NNRR..  //  </em></p>
<p xml:lang="vep">! " ! #$# $ #% &amp;</p>
<p><em type="bold">Tilgongd til kommunusamanlegging í Suðuroy </em>Dennis Holm og Jógvan Mørkøre 2008 </p>
<p>Útgevari: Granskingardepilin fyri Samsfelagsmenning Prent: Ikki prentað. Útgivið sum netútgáva. <em type="bold">ISBN: 978-99918-60-12-1 </em></p>
<p xml:lang="isl"><em type="bold">Innihaldsyvirlit</em> </p>
<p>1. Inngangur ...........................................................................................................................4 2. Uppskot til mannagongd.....................................................................................................5 2.1. Skjót tilgongd...............................................................................................................5 2.1.1. Kommunurnar seta gongd á...................................................................................6</p>
<p>2.2. Arbeiðsbólkur verður settur ..........................................................................................6 2.2.1. Øll skulu við .........................................................................................................7 2.3. Fólkaatkvøða og sáttmáli..............................................................................................7 3. Tíðarætlan ..........................................................................................................................8 Fylgiskjal 1: Brot úr lógini um sjálvbodna kommunusamanlegging ........................................9 Fylgiskjal 2: Uppskot til sáttmála um sjálvbodna kommunusamanlegging í Suðuroynni .......10</p>
<p xml:lang="vep">Kelduyvirlit ..........................................................................................................................18</p>
<p xml:lang="isl"><em type="bold">1. Inngangur </em></p>
<p>Hetta arbeiðsrit er eitt uppskot um, hvussu farast kann fram í samband við, at kommunurnar í Suðuroynni sjálvboðið leggja saman og stovna Suðuroyar kommuna.</p>
<p>So seint sum í mai 2005 samdust ein meiriluti í Vágs býráð og Tvøroyrar býráð um at arbeiða fram  ímóti,  at  øll  oyggin  skal  vera  ein  kommuna  áðrenn  kommunuvalið  2008.  Men  treytir vóru heftar við, m.a. at Miðnámsskúlin varð verðandi í Vági.</p>
<p>Felags átakið hjá verandi kommunum í Suðuroy at fremja Vakstraravtalu fyri Suðuroy hevur somuleiðis víst, at oyggin hevði staðið seg betur hevði hon talað við einari rødd heldur enn við  einum  kóri  av  misjøvnum  røddum.  Suðuroyggin  hevði  verið  tikin  í  størri  álvara  sum mótpart og viðspælari hjá landsstýrinum. Og ein Suðuroyar kommuna hevði kunna farið undir</p>
<p>miðvíst arbeiði fyri menning av oynni við eini menningardeild.</p>
<p>Farna  samgongan  CHE  hevði  sett  sær  fyri  í  samgonguskjalinum,  at  menningarætlan  skuldi gerast fyri Suðuroy sum liður í einum átaki at skipa fyri økismenning í landinum sum heild. Vakstraravtalan  kundi  her  gerast  lykilin  til,  hvussu  farast skuldi fram.  Fyrstu  árini sum  ein roynd, seinni sum ein frymil og fyrimynd. Eins og vit hava sæð gongdina í grannalondunum,</p>
<p>har  vakstraravtalur  eru  vorðnar  kjarnin  í  økismenningarpolitikkinum.  Nýggja  samgongan nevnir  ikki  beinleiðis  Suðuroynna  í  samgonguskjalinum,  men  hevur  hildið  fast  um  at  vilja skipa fyri einum økismenningarpolitikki. So møguleikin og avbjóðingin at leggja seg fremst í skipafylginum og vera við at leggja kósina fyri, hvussu øki kunnu mennast, er framvegis til staðar.  Men  Suðuroyggin  hevði  staðið  sterkari  at  kunna  taka  av  hesari  avbjóðingini  við  at skipa seg í eina kommunu.</p>
<p>Samstundis hevði ein kommunusamanlegging styrkt Suðuroynna, tí hon førir við sær sparing í útreiðslum  til  kommunalu  umsitingina,  sum  hóast  fíggjarliga  sparing,  hevði  blivið  sterkari. Við einari kommunu og harvið størri kommunukassa, er eisini betri grundarlag fyri at bjóða dygdargóðar kommunalar tænastur.</p>
<p>At leggja verandi kommunur saman í eina vil leggja Suðuroynna frammalaga í skipafylginum av  stórkommunum og harvið fremja tilgongdina at fáa fleiri ábyrgdarøki flutt út á økini og eina  útjavningarskipan  at  tryggja  fíggjarligu  fortreytirnar.  Hetta  er  ein  týðandi  liður  í strembanini at fremja menning í oynni.</p>
<p><em type="bold">2. Uppskot til mannagongd </em></p>
<p>Hóast nøkur formlig viðurskifti skulu verða uppfylt í smb. við at kommunur leggja saman – hetta sambært lógina um sjálvbodna kommunusamanlegging (sí fylgiskjal 1) – so er tað sum so eingin serlig mannagongd, sum skal fylgjast í smb. við kommunusamanlegging.</p>
<p>Vit  hava  grundað  tilmælini  um  mannagongd  í  sambandi  við  kommunusamanlegging  í Suðuroynni á royndir frá kommunusamanleggingum í Føroyum, Danmark, Norra og Íslandi – sí eisini kelduyvirlitið aftast í arbeiðsritinum.</p>
<p><em type="bold">2.1. Skjót tilgongd </em></p>
<p>Tá  farið  verður  undir  eina  tilgongd  fram  ímóti  kommunusamanlegging,  vísa  royndir aðrastaðni,  at  tað  hevur  týdning,  at  tilgongdin  verður  lutfalsliga  skjót,  soleiðis  at  tað  ikki kemur stígur í áhugan og felags gonguna hjá kommunustýrunum, áðrenn endalig avgerð skal takast.</p>
<p>At  tað  ikki  ber  til  at  drála,  liggur  eisini  í  tí,  at  tá  ið  partarnir  hava  samst  um  at  fara  undir tilgongdina,  verður  lok  lagt  á  kommunukassarnar.  Tá  ber  ikki  til  at  fara  undir  nýggjar verkætlanir og íløgur. Av tí sama so ber ikki til at hava ov langa tíð ímillum, at lok er lagt á teir sjey kassarnar, og til lokið verður lyft á tí felags kassanum, ið kemur í staðin.</p>
<p>Vit  mæla  til  eina  skjóta  tilgongd,  har  málið  verður  neyvt  viðgjørt  og  lýst  av  einum</p>
<p>arbeiðsbólki,  sum  so leggur tilmælið fyri kommunurnar til støðutakan. Tað er av avgerandi týdningi  fyri  tilgongdina,  at  tað  gongur  stutt  tíð  frá  tí,  at  tilgongdin  verður  byrjað,  til  eitt uppskot liggur klárt til støðutakan. Arbeiðið í arbeiðsbólkinum eigur ikki at taka meira enn 4 mánaðir  –  og  um  byrjað  verður  t.d.  8.  oktober  2008,  so  eigur  eitt  úrslit  liggja  klárt  til støðutakan í februar 2009.</p>
<p><em type="bold">2.1.1. Kommunurnar seta gongd á </em></p>
<p>Fyrsta stigið í tilgongdini fram ímóti einari kommunu er, at verandi kommunustýri taka undir við,  at  Suðuroyggin  gerst  ein  kommuna  –  taka  undir  við  at  tilgongdin  fram  ímóti  einari kommunu byrjar. Mælt verður til at taka avgerðina um at fara undir tilgongdina longu nú, so</p>
<p>tað er greitt fyri teimum, sum stilla upp, at kommunustýrini, ið vald verða í november, kunnu væntast bert at sita eitt skiftisár, meðan arbeiðið at leggja saman til Suðuroyar kommuna fer fram.</p>
<p><em type="bold">Álit hevur týdning </em>Royndir  vísa,  at  tað  hevur  stóran  týdning  fyri  tilgongdina,  at  allir  partar  byggja  upp  eitt </p>
<p>sínámillum  álit.  Ein  týðandi  partur  av  tilsøgnini,  sum  skal  seta  gongd  á  tilgongdina  til Suðuroyar  kommunu,  er </p>
<p>avmarka fíggjarliga rásarúmið hjá komandi kommunu.</p>
<p><em type="bold">2.2. Arbeiðsbólkur verður settur </em></p>
<p>Til at fyrireika tilgongdina fram ímóti einari kommunu, verður settur ein arbeiðsbólkur, sum ger uppskot um tilgongd, sum kommunustýrini góðtaka.</p>
<p>Uppgávan hjá arbeiðsbólkinum fevnir m.a. um:</p>
<p type="listitem">• At gera arbeiðsætlan fyri tilgongdina</p>
<p type="listitem">• At  gera  ætlan  fyri  leypandi  kunning  til  kommunustýrislimir  og  borgarar  í  oynni  í</p>
<p>sambandi við tilgongdina</p>
<p type="listitem">• At lýsa fíggjarstøðuna hjá verandi kommunum</p>
<p type="listitem">• At gera uppskot til nýggjan bygnað fyri Suðuroyar kommunu</p>
<p type="listitem">• At gera uppskot til hvussu tær føstu deildirnar (Roknskapar- og fíggjardeild, Teknisk</p>
<p>deild, og Sosial deild) kunnu samskipast og verða lagdar saman</p>
<p>Tað  ber  væl  til  at  bíða  og  lata  nývaldu  kommunustýrini  taka  hetta  stig  aftaná  valið.  Men  frægast  er  at  taka</p>
<p>avgerð  fyri  valið  um  at  fara  undir  tilgongdina  at  leggja  saman,  um  breið  semja  er  í  verandi  kommunustýrum. Annars er vandi fyri, at spurningurin verður politiseraður í valstríðnum, og tað kann gerast trupult at fáa semju í lag aftan á valið.</p>
<p type="listitem">• At  fyrireika  stovnanina  av  eini  Menningardeild  (sum  verður  stovnað  beinanvegin,</p>
<p>sáttmáli er undirskrivaður)</p>
<p type="listitem">• At skipa fyri búmerkjakapping – búmerkið til Suðuroyar kommunu.</p>
<p type="listitem">• At  gera  uppskot  til  sáttmála  um  sjálvbodna  kommunusamanlegging  í  Suðuroynni</p>
<p>(uppskot, sum til ber at arbeiða víðari við, er lagt við sum skjal).</p>
<p type="listitem">• At  samskipa  og  fyrireika  fólkaatkvøður  at  vera  samstundis  í  kommununum  um</p>
<p>sáttmála, sum kommunustýrini í oynni taka undir við.</p>
<p>Tað  hevur  týdning  í  sambandi  við  kunningina,  at  tilfar  frá  arbeiðsbólkinum  er  skrivað  og skipað, soleiðis at tað er greitt sett upp og lætt at skilja.</p>
<p><em type="bold">Arbeiðsbólkurin </em>Arbeiðsbólkurin er mannaður við kommunustjórunum/-skrivarunum í kommunum í oynni og telur  sostatt  sjey  limir.  Ein  samfelagsfrøðingur  á  Granskingardeplinum  fyri Samfelagsmenning verður settur sum samskipari av arbeiðsbólkinum. Arbeiðsbólkurin eigur í tann mun tað er neyðugt at draga inn ráðgeving uttanífrá, soleiðis t.d. at royndir aðrastaðni úr landinum eisini kunnu brúkast í tilgongdini í Suðuroynni. </p>
<p><em type="bold">2.2.1. Øll skulu við </em></p>
<p>Tá sjey kommunur skulu leggjast saman til eina kommunu, hevur tað týdning at <span type="quote">“øll eru við”</span> í tilgongdini, at øll hava eigarakenslu til tilgongdina, og at øll kenna seg á jøvnum føti við hinar partarnar í tilgongdini. Av somu orsøk er arbeiðsbólkurin mannaður við umboðum úr øllum kommununum, men harumframt er tað eisini av stórum týdningi, at arbeiðsbólkurin ber góða og greiða kunning til kommunustýrislimirnar, sum eru tann politiski parturin í tilgongdini.</p>
<p xml:lang="isl"><em type="bold">2.3. Fólkaatkvøða og sáttmáli </em></p>
<p>Tá  arbeiðsbólkurin  hevur  lagt  sítt  tilmæli  fyri  kommunurnar,  og  kommunustýrini  hava góðtikið  tilmælið,  verður  farið  undir  at  kunna  borgaran  í  Suðuroynni  um  tilmælið  og tilgongdina  fram  ímóti  Suðuroyar  kommunu.  Tað  hevur  týdning,  at  kunningin  er  neyv  og greið og fevnir um allar partar av tilgongdini í sambandi við kommunusamanleggingina.</p>
<p>Sáttmálin  um  kommunusamanlegging,  sum  kommunustýrini  hava  góðtikið,  verður  sendur  í hvørt hús í oynni, umframt at sáttmálin verður lagdur fram á almennu kunningarfundunum í oynni.</p>
<p>Ein dagur fyri fólkaatkvøðu um kommunusamanlegging verður ásettur. Fólkaatkvøðan verður</p>
<p>um sáttmálan, og fer fram í øllum kommununum sama dag.</p>
<p><em type="bold">3. Tíðarætlan </em></p>
<p>Skotið verður upp, at arbeiðið í arbeiðsbólkinum byrjar 8. oktober 2008. Skotið verður upp, at tíðarætlanin verður hendan:</p>
<p><em type="bold">Uppskot til tíðarætlan </em>Vika 41-42 Kommunustýrini seta gongd á arbeiði Vika 43-44 Arbeiði í arbeiðsbólkinum Vika 45 Kunning til kommunustýrini/kunningarferð (samskipað við ferð í sambandi við Vakstraravtaluna) Vika 46-51 Arbeiði í arbeiðsbólkinum Vika 2 Kunning til kommunustýrini </p>
<p>Vika 3-5 Arbeiði í arbeiðsbólkinum Vika 6 Endalig kunning til kommunustýrini Vika 7-9 Kunning til borgaran (almennir fundir og skriv í hvørt hús) Vika 10 Fólkaatkvøða <em type="bold">Fylgiskjal 1: Brot úr lógini um sjálvbodna kommunusamanlegging </em></p>
<p><em type="bold">§ 4.</em> Áðrenn avtalur um kommunusamanleggingar verða góðkendar av landsstýrismanninum sambært § 5, skal semja í minsta lagi vera um:  </p>
<p>1)  kommununavnið, har heitið <span type="quote" xml:lang="swe">"kommuna"</span> skal vera ein partur av navninum,</p>
<p>2)  staðseting um, hvar og hvussu kommunustýrið finnur sær sæti,</p>
<p>3)  mannagongd um samanlegging av fyrisiting,</p>
<p>4)  uppgerð av ognar- og fíggjarviðurskiftum,</p>
<p>5)  tíðarfesting um, nær samanleggingin skal vera fullførd, og</p>
<p>6)  um staðbundnar nevndir skulu verða settar.</p>
<p><em type="bold">Fylgiskjal  2:  Uppskot  til  sáttmála  um  sjálvbodna kommunusamanlegging í Suðuroynni </em></p>
<p xml:lang="sme">Sáttmáli</p>
<p>um sjálvbodna samanlegging av</p>
<p>Fámjins Kommunu, Hovs Kommunu, Hvalbiar Kommunu, Porkeris Kommunu, Sumbiar Kommunu, Tvøroyrar Kommunu og Vágs Kommunu.</p>
<p>Millum undirritaða Fámjins Kommuna 870 Fámjin</p>
<p>og medundirritaðu</p>
<p>Hovs Kommuna 860 Hov,</p>
<p>Hvalbiar Kommuna 850 Hvalba,</p>
<p xml:lang="est">Porkeris Kommuna 950 Porkeri,</p>
<p>Sumbiar Kommuna 970 Sumba,</p>
<p>Tvøroyrar Kommuna 800 Tvøroyri</p>
<p xml:lang="nob">og</p>
<p>Vágs Kommuna 900 Vágur</p>
<p>er í dag gjørdur hesin</p>
<p xml:lang="smn">S Á T T M Á L I</p>
<p>um sjálvbodna samanlegging av kommununum frá 1. januar 2010 at rokna og um samstarv frá 1. apríl 2009 til samanleggingardagin.</p>
<p xml:lang="isl"><em type="bold">§ 1. Inngangur </em></p>
<p>Kommunurnar í Suðuroy, Fámjin, Hov, Hvalba, Porkeri, Sumba, Tvøroyri og Vágur, hava við hesum sáttmála gjørt av at ganga saman í eina kommunu, soleiðis at samanleggingin fær gildi frá 1. januar 2010, tá ið eitt felags valt kommunustýri fer at hava ábyrgdina og umsitingina av</p>
<p>samanløgdu kommununi.</p>
<p>2. Høvuðsgrundgevingarnar fyri samanleggingini eru hesar: -  at kommunurnar skulu gerast betur førar fyri at veita borgarunum eina góða tænastu</p>
<p>-  at samskipa umsitingina og raksturin av kommununum -  at kommunurnar er betur førar fyri at taka av nýggjum avbjóðingum í framtíðini, herundir menning av oynni sum heild -  at samskipa íløgurnar, so at betri nytta fæst burtur úr íløgum, og at forða fyri óneyðugum íløgum -  at skapa betri karmar fyri øktum virksemi í økinum.</p>
<p>3. Við samanleggingini leggja allir partar stóran dent á, at tænastan og kostnaðurin verður tað sama hjá øllum borgarum í kommununi.</p>
<p xml:lang="vep">4.</p>
<p>Kommunustýrini í oynni hava samstundis tikið avgerð um, at kommunurnar frá 1. apríl 2009 at rokna fara undir tætt og miðvíst samstarv.</p>
<p>5. Endamálið  við  hesum  samstarvi  er  at  fyrireika  sjálva  samanleggingina  og  at  skipa  soleiðis</p>
<p>fyri,  at  borgarar  í  báðum  kommununum  frá  1.  apríl  2009  skulu  gerast  tilvitaðir  um,  at kommunurnar leggja saman, eftir at verandi og stytta valskeið er lokið.</p>
<p>6. Skipað verður fyri vali til nýggju kommununa 10. november 2009.</p>
<p>7. Samstarvið verður skipað, so at dagligu fyrisitingarnar samstarva sum mest.</p>
<p>8. Tær  avgerðir,  sum  eftir  galdandi  lóg  og  øðrum  forskriftum  skulu  takast  av  einum kommunustýri,  verða  framvegis  tiknar  av  hvørjari  kommunu  sær,  men  partarnir  ásanna samstundis, at ein fyritreyt fyri, at samanleggingin kann virka sum ætlað, er, at kommunurnar</p>
<p>í skiftistíðini ikki gera nýggjar kommunalar íløgur ella binda seg til nýggj lán.</p>
<p>9. Undir hesum fortreytum og samsvarandi ásetingunum í løgtingslóg nr. 77 frá 8. mai 2001 um sjálvbodnar kommunusamanleggingar, verður hesin sáttmálin gjørdur:</p>
<p><em type="bold">§ 2. Sjálvboðin kommunusamanlegging </em></p>
<p>Kommunurnar  í  Suðuroy,  Fámjin,  Hov,  Hvalba,  Porkeri,  Sumba,  Tvøroyri  og  Vágur,verða lagdar saman til eina kommunu frá 1. januar 2010 at rokna.</p>
<p xml:lang="nob"><em type="bold">§ 3. Navn og leiðsla </em></p>
<p>Navnið á samanløgdu kommununi er <em type="bold">Suðuroyar Kommuna</em>. </p>
<p>2. Kommunustýrið í Suðuroyar Kommunu hevur sæti í Hovi.</p>
<p>3. Suðuroyar Kommuna verður stýrd av einum stýri, sum verður valt fyrstu ferð á kommunuvali 10. november 2009.</p>
<p xml:lang="vep">4.</p>
<p>Kommunustýrið í Suðuroyar Kommunu skal hava 11 limir.</p>
<p>5. Kommunustýrisskipan  og  fundarskipanin  í  kommununum  verða  gjørdar  soleiðis,  at  hesar fyriskipanir eru samlíkar samanleggingardagin.</p>
<p>6. Nýggja kommunustýrisskipanin og fundarskipanin verða galdandi fyri Suðuroyar Kommunu og koma í gildi 1. januar 2010.</p>
<p xml:lang="nno"><em type="bold">§ 4. Samstarv fram til samanleggingardagin </em></p>
<p>Frá 1. apríl 2009 fara kommunurnar undir fyrisitingarligt samstarv.</p>
<p><em type="bold">§ 5. Fíggjarætlan </em></p>
<p>Fyri restina av fíggjarárinum 2009 virka kommunurnar undir hvør sínari fíggjarætlan, soleiðis sum samtyktar í 2008.</p>
<p xml:lang="vep">2.</p>
<p>Fyri fíggjarárið 2010 gera kommunurnar eina felags fíggjarætlan fyri Suðuroyar Kommunu, sum verður góðkend av teimum kommunustýrunum, ið samtykkja í hesum sáttmála.</p>
<p xml:lang="isl"><em type="bold">§ 6. Samráðingarumboð </em></p>
<p>Umboð fyri einstøku kommununa hevur rætt at møta á nevndarfundi í einhvørjari kommunu í Suðuroy.</p>
<p>2. Kommunurnar  binda  seg  at  hoyra  umboðini  undir  nevndararbeiðnum.  Umboðini  hava  ikki atkvøðurætt.</p>
<p xml:lang="vep">3.</p>
<p>Hesar ásetingar koma í gildi 1. apríl 2009.</p>
<p xml:lang="isl"><em type="bold">§ 7. Kommunalar verkætlanir </em></p>
<p>Kommunal arbeiði, sum er byrjað í kommunum áðrenn 8. oktober 2008, skulu gerast liðug.</p>
<p><em type="bold">§ 8. Mannagongd viðvíkjandi fyrisiting </em></p>
<p>Kommunala fyrisitingin hevur sæti í Hovi.</p>
<p>2. Øll starvsfólk hjá núverandi kommunum koma í starv hjá samanløgdu kommununi.</p>
<p>3. Nýggj starvsfólkareglugerð skal samtykkjast í samanløgdu kommununi.</p>
<p>4. Allar  journalir  hjá  núverandi  kommunum  verða  lokaðar  31.  desember  2009.  Nýggj  journal verður stovnað 1. januar 2010, har gangandi mál verða latin upp aftur.</p>
<p><em type="bold">§ 9. Uppgerð av ognar- og fíggjarviðuskiftum </em></p>
<p>Við  samanleggingardegnum  sum  skeringsdegi  verður  ein  uppgerð  gjørd  yvir  allar  ognir  og alla skuld hjá hvørjari kommunu sær.</p>
<p>2. Við støði í hesi uppgerð, sum verður framd eftir vanligum roknskaparreglum, verður gjørd ein byrjanarfíggjarstøða pr. 1. januar 2010 fyri Suðuroya Kommunu.</p>
<p xml:lang="vep">3.</p>
<p>Byrjanarfíggjarstøðan hjá Suðuroyar Kommunu skal fevna um allar ognir og alla skuld, sum kommunurnar  hava  1.  januar  2010,  burtursæð  frá  neyðugum  tillagingum  viðvíkjandi møguligum millumrokningum millum kommunurnar uppgerðardagin.</p>
<p>4. Nevndu  uppgerðir  og  byrjanarfíggjarstøða  skulu  eisini  góðkennast  av  kommunustýrinum  í</p>
<p>Suðuroyar  Kommunu,  og  uppgerðirnar  skulu  grannskoðast  av  grannskoðaranum  í kommununi.</p>
<p><em type="bold">§ 10. Staðbundnar nevndir </em></p>
<p>Staðbundnar nevndir verða settar í samband við samanleggingina.</p>
<p xml:lang="hbs"><em type="bold">§ 11. Gildiskoma </em></p>
<p>Hesin  sáttmáli  kemur  í  gildi,  tá  ið  hann  er  undirskrivaður  av  øllum  pørtum.  Sáttmálin  er bindandi og kann ikki sigast upp av nøkrum parti.</p>
<p>Sáttmálin verður undirskrivaður í átta eintøkum, harav hvør kommuna fær sítt eintak, meðan eitt eintak verður sent Føroya Landsstýri til varðveitslu.</p>
<p xml:lang="isl"><em type="bold">§ 12. Góðkenning </em></p>
<p>Hesin  sáttmáli  er  treytaður  av  góðkenning  frá  landsstýrismanninum  í  kommunumálum samsvarandi <em type="bold">§ 4</em>, stk. 1 í løgtingslóg nr. 77 frá 8. mai 2001. </p>
<p>tann xx. februar 2009</p>
<p>Fámjins Kommuna</p>
<p>nn borgarstjóri    Hovs Kommuna</p>
<p xml:lang="isl">nn borgarstjóri</p>
<p>Hvalbiar Kommuna</p>
<p>nn borgarstjóri     Porkeris Kommuna</p>
<p xml:lang="isl">nn borgarstjóri</p>
<p>Sumbiar Kommuna</p>
<p>nn borgarstjóri    Tvøroyrar Kommuna</p>
<p xml:lang="isl">nn borgarstjóri</p>
<p xml:lang="vep">Vágs Kommuna</p>
<p xml:lang="isl">nn borgarstjóri</p>
<p xml:lang="vep"><em type="bold">Kelduyvirlit </em></p>
<p>Her  er  eitt  yvirlit  yvir  ymiskar  keldur  í  smb.  við  royndir  frá  og  kjak  um  kommunusamanlegging í Føroyum, Danmark, Norra, og Íslandi. Partar av hesum tilfari er grundarlag undir hesum arbeiðsriti.</p>
<p><em type="bold">Nakrar føroyskar keldur </em><span type="quote" xml:lang="eng">“A Bottom-up Solution to Municipal Amalgamation in the Faroes”</span>, Dennis Holm, Føroyskt </p>
<p xml:lang="vep">Lógarrit. Vol. 6. No. 3. Mai 2007.</p>
<p xml:lang="nob"><span type="quote" xml:lang="eng">”Future Challenges to Small Municipalities : The Cases of Iceland, Faroe Islands and Åland Islands”</span>,  Gestur  Hovgaard,  Gretar  Thor  Eythorsson  og  Katarina  Fellman,  Nordregio, Stockholm 2004.</p>
<p xml:lang="isl"><span type="quote">“Kjakið  um  kommunusamanlegging  manglar  innihald”</span>,  Dennis  Holm:  Kronikkur  í Dimmalætting 12. des. 2006.</p>
<p><span type="quote">“Kommunusamanlegging  -  hvat  siga  suðringar?”</span>,  Dennis  Holm  og  Bjarni  Mortensen,  , Arbeiðsrit 7, Granskingardepilin fyri Økismenning 2004.</p>
<p xml:lang="isl"><span type="quote" xml:lang="isl">“Nýggj kommunuskipan - Niðurstøður og tilmæli, Táttur II”</span>, Kommununevndin sept. 1998.</p>
<p xml:lang="nno"><em type="bold">Nakrar danskar keldur </em><span type="quote" xml:lang="dan">“De små kommuner – de er ikk’ så ringe endda?”</span>, Mouritzen, Poul Erik, AKF, nov. 1999. </p>
<p xml:lang="nob"><span type="quote" xml:lang="dan">“Erfaringer med kommunesammenlægning – de første fem eksempler”</span>, Kommuneinformation, Kommunernes Landsforening, 2004</p>
<p xml:lang="eng"><span type="quote" xml:lang="dan">"Kommunesammenlægning – Erfaringer fra Kalundborg og Hvidebæk"</span>, Kommuneinformation, marts 2002.</p>
<p xml:lang="nno"><span type="quote" xml:lang="dan">”Kommunesammenlægningens  første  år  bedømt  af  borgerne  på  Bornholm”</span>,  Ulrik  Kjær  og Leif Olsen, AKF Forlaget, okt. 2004.</p>
<p xml:lang="nno"><span type="quote" xml:lang="dan">”Kommunestyrets  fremtid”</span>,  en  antologi  redigeret  af  Rolf  Norstrand  og  Nils  Groes,  AKF Forlaget, okt. 2001.</p>
<p xml:lang="nob"><span type="quote" xml:lang="dan">”Kommunestørrelse  og  lokalt  demokrati”</span>,  Ulrik  Kjær  og  Poul  Erik  Mouritzen  (red.),</p>
<p xml:lang="nob">Syddansk Universitetsforlag 2003.</p>
<p xml:lang="nob">Procesguide for kommunesammenlægning, Kommunernes Landsforening, sept. 2004</p>
<p xml:lang="nno"><em type="bold">Nakrar norskar keldur </em><span type="quote" xml:lang="dan">“Er  det  størrelsen  det  kommer  an  på?”</span>,  Sissel  Hovik  og  Trine  Monica  Myrvold, prosjektrapport 2001:8, NIBR 2001. </p>
<p xml:lang="nno"><span type="quote" xml:lang="nno">“Kommunestruktur  og  regional  samfunnsutvikling”</span>,  Jørgen  Amdam,  Johan  Barstad,  Lars Halvorsen og Geir Tangen, Forskingsrapport 52, Møreforskning Volda 2003.</p>
<p xml:lang="nno"><span type="quote" xml:lang="nno">”Kommunestruktur  på  Søre  Sunnmøre  -Kommunale  tenester  og  økonomi”</span>,  Inge  Dyrhol, Arbeidsrapport nr. 158 Møreforsking Volda 2004.</p>
<p xml:lang="nob"><span type="quote" xml:lang="nob">”Smått  og  godt  –  om  de  minste  kommunenes  evne  til  å  imøtekomme generalistkommunekravet.  En  kunnskapsoversikt  og  indikatordiskusjon”</span>.  Trine  Monica Myrvold, prosjektrapport 2001:1, NIBR 2001.</p>
<p xml:lang="nob"><em type="bold">Nakrar íslendskar keldur </em><span type="quote" xml:lang="nno">”Kommunindelningspolitik I Island: Staten, Kommunen Och Folket Om Kommunsammanslagningar”</span>, Gretar Thor Eythorsson, Goteborgs universitet, CEFOS, 1998. </p>
</body></document>