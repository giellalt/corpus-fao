<document xml:lang="fao" id="no_id"><header><title/><genre code="science"/><author><unknown/></author><wordcount>4805</wordcount><conversion_status type="standard"/><availability><license type="standard"/></availability><multilingual><language xml:lang="dan"/><language xml:lang="eng"/></multilingual><origFileName>petersen_hp_ordmyndan_2.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">Orðmyndan í føroyskum </em>1. Inngangur 2. Eitt alment yvirlit 3. Samansetingar 4. Avleiðslur 5. Nullavleiðslur (konversión) 6. Orðmyndanir í lánum (donskum og neoklassiskum) 7. Bland og klipping 8. Tilvísingar <em type="bold"></em></p>
<p><em type="bold">Úrtak </em><em type="italic">Orðmyndan í føroyskum er gjørd við samasetingum og avleiðslum. Atfestini eru arvað úr norrønum, men vegna tað tætta málamótið við danskt í øldir, eru ymisk avleiðsluatfestir lænt inn í føroyskt. Hesi eru sum oftast komin í danskt úr lágtýskum el. talan er um neoklassisk atfestir.Tað eru tvey sløg av samansetingum: rótarsamansetingar og samansetingar við einum klípi. Hesar seinnu byggja á tað søguliga hvørsfallið. Aftur at hesum økist orðaforráðið í føroyskum við nýyrðum. </em></p>
<p><em type="italic"></em>Styttingar: B (bitil), F (fyriseting), Forn (fornavn), H (hjáorð), L (lýsingarorð), N (navnorð), NH (navnheild), S (sagnorð), T (talorð). <em type="bold">1. Inngangur </em></p>
<p>Føroyskt er eitt norðurgermanskt mál, og tað verður vanliga bólkað saman við íslendskum og nýnorskum (Barnes &amp; Weyhe 1994). Í syntakslitteraturinum verður føroyskt bólkað saman við íslendskum sum eitt oyggjaskandinaviskt mál. Tað stendur tá mótsett donskum, svenskum og norskum. Hesi eru fastlandsskandinavisk mál. Í øldir hevur eitt tætt samband verið millum føroyskt og danskt, og tað førir við sær, at ymsar fastlandsskandinaviskar konstruktiónir eru í føroyskum sum <em type="italic">í gjár varð tað dansað umborð á skipinum </em>. Oyggjaskandinviskt hevur ikki <em type="italic">tað </em>í slíkum ópersónligum passivkonstruktiónum. Lánini gera, at til ber at siga, at føroyskt er eitt miðskandinaviskt mál (Petersen 2010). </p>
<p>Ikki hevur nógv verið granskað í orðmyndan í føroyskum. Her er eitt stutt yvirlit yvir orðmyndan. Okkurt er at finna í ymiskum greinum og mállærum, og er tá talan um Lockwood (1977 [1955]: 39–42). Hann sigur, at navnorðasamansetingar kunnu hava <span type="quote" xml:lang="eng">“adjectives, numerals, prepositions or verbs as qualifying elements”</span> (Lockwood 1977 [1955]: 41). T.e., at framman fyri navnorðið kann eitt nú eitt lýsingarorð standa sum svart fuglur. Nakað hevur verið sagt um tað søguliga hvørsfallið. Eivind Weyhe vísir, hvussu tað verður handfarið í føroyskum mállærum (Weyhe 1996/2012), og tað verður eisini nortið við hvørsfallið í mállæruni hjá Þráinssyni, Petersen, Jacobsen &amp; Hansen (2004/2012) og í mállæruni hjá Petersen &amp; Adams (2009). Eisini hevur Indriðason (2011) skrivað um hvørsfallið. Semja er stórt sætt um, at hvørsfallið sum virkið fall ikki longur er til í føroyskum, hóast málreinsarar royna at siga tað øvugta (Henriksen 2010)i.</p>
<p>Eitt rímilig yvirlit um orðmyndan er í mállæruni hjá Þráinssyni, Petersen, Jacobsen &amp;</p>
<p>Hansen (2004/2012: 204-221), men tað er ikki fullfíggjað, og heldur ikki yvirlitið hjá Krenn (1940: 118–122). Samansett og ósamansett sagnorð eru viðgjørd av Gullbein (2006) í MA ritgerðini, hann skrivaði. Eisini verður nakað sagt um avleiðslur og samansetingar í teirri lítlu skúlamállæruni hjá Andreasen &amp; Dahl og teirri lítlu mállæruni hjá Davidsen &amp; Mikkelsen 2 (2011 [1993]). Lenvig (1996) hevur eitt áhugavert yvirlit yvir samansettar fyrisetingar. Talan er um sovorðnar sum <em type="italic">uppi+á </em>. Petersen (2001) vísir, hvussu tann logiski struktururin er í samansettum sagnorðum, sum hava forskoytið <em type="italic">endur </em>-. Her verður víst, at tað bara kann leggjast aftur at accomplishment sagnorðunum við tí logiska bygnaðinum (x), (y) CAUSE [BECOME state, (y)] sum í <em type="italic">Jógvan endurmálar húsini </em>. Variabilin (x) stendur fyri <em type="italic">Jógvan </em>, (y) fyri <em type="italic">húsini </em>. Eitt yvirlit yvir navnorðaavleiðslur er í Petersen (2008), og gerðarnavnorð sum <em type="italic">skipari </em>eru viðgjørd hjá Weyhe (2012[1991]). Jacobsen (1997) vísir á tvíformar sum <em type="italic">lóg- </em>og <em type="italic">løg </em>-. Niðurstøða hansara er, at tað fyrra er eitt leksem, meðan tað seinna er eitt forfesti. </p>
<p>Simonsen (1993, 1995) vísir, at eitt klípi, - <em type="italic">s </em>, <em type="italic"></em>er í trýliðaðum samansetingum. Klípið er í øðrum samansetingarliði, og sæst tað í tvíformum í eitt nú staðarnøvnum sum Gjógv+ ar +á og Hvala+gjógv+ s +áin . Her er <em type="italic">Gjógvará </em><span type="quote">“rætt”</span> eftir normativari mállæru, meðan <em type="italic">Hvalagjógvsáin </em>ikki er tað, tí hvørsfall í kvennkynsorðum er stórt sætt altíð - <em type="italic">ar </em>í eintali. </p>
<p>Simonsen (2005) hevur eitt yvirlit yvir nýorð, og eru her fleiri samansetingar. Poulsen (2004 [1969]: 58–62) skrivar um eftirfestið - <em type="italic">ligur </em>. Samansett og ósamansett sagnorð eru til viðgerðar hjá Sandøy (1976). Her ber hann saman og viðgerð føroyskt, vesturnorsk málføri og íslendskt. Áhugavert fyri samansetingar og orðmyndan eru formar sum <em type="italic">avstongdur </em>frá <em type="italic">steingja av </em>og eitt nú <em type="italic">afturfyrisegkomin </em>frá <em type="italic">at koma fyri seg aftur </em>. </p>
<p>Hetta er stórt sætt tað, sum er skrivað um samansetingar og avleiðslur í føroyskum.</p>
<p>Ymiskt annað er skrivað um føroyska morfologi. Eitt yvirlit er at finna í Þráinssyni, Petersen, Jacobsen &amp; Hansen (2004/2012). <em type="bold">2. Eitt alment yvirlit </em></p>
<p>Í føroyskum, eins og hinum germansku málunum, eru samansetingar og avleiðslur nýttar, tá ið talan er um orðmyndan. Aftur at hesum hava puristarnir gjørt orð við at enduruppfríska gamlar reglur sum <em type="italic">i </em>-umljóðið. Hetta var ein ljóðregla, sum var virkin millum frumnorrønt og norrønt, og tað er brúkt í <em type="italic">bleðil </em>‘folie’ (Føroysk orðabók 1998). <em type="italic">Bleðil </em>er grundað á <em type="italic">blað </em>. Puristarnir hava endurupplívgað <em type="italic">i- </em>umljóðið <em type="italic">*blaðilaR &gt; bleðill </em>; aftur at hesum hava tey endurupplívgað burturfallið av - <em type="italic">l </em>; úrslitið er <em type="italic">bleðil </em>. Sama <em type="italic">i </em>-umljóð, óproduktivt, men natúrligt, er í <em type="italic">tyngd </em>, sum gongur aftur til * <em type="italic">þungiþ </em>ō <em type="italic"></em>(Nielsen 1976: 432), samanber tað tilsvarandi lýsingarorðið <em type="italic">tungur </em>við upprunasjálvljóðinum /u/. </p>
<p>Avleiðslur verða vanliga gjørdar við einum eftirfesti. Eitt dømi er - <em type="italic">leik </em>sum í <em type="italic">stórur </em><em type="italic">stórleiki </em>, men nullavleiðslur eru eisini; tær eru í <em type="italic">at tvætla </em><em type="italic">tvætl </em>(Petersen 2009: 212). Í <em type="italic">tvætl </em>er einki opinbart eftirfesti, tískil nullavleiðslanii. Aftur at hesum eru forfestini sum í eitt nú <em type="italic">vinur </em>ó vinur . </p>
<p>Samansetingar eru rótarsamansetingar sum í <em type="italic">mann+fjøld </em>, ella samansetingar við klípi sum í man s fjøld , mann a fjøld . Í summum samansetingum er sjálvljóðaskifti, sbr. t a nnlækni frá rótini t o nn og eitt nú húsav a rðartænastan frá húsav ø rður . </p>
<p>Orðastovnurin økist eisini við lánum, mest úr donskum, sum føroyskt jú hevur haft samband við í øldir (Petersen 2010), og við nýggjyðrum.</p>
<p>Univerbatión er definerað hjá Booij (2007: 19) sum <span type="quote" xml:lang="eng">“becoming a word of phrases”</span>.</p>
<p>Dømi eru <em type="italic">far-um-kring </em>, <em type="italic">mal-í-ring </em>og eisini <em type="italic">afturfyrisegkomin </em>frá <em type="italic">koma fyri seg aftur </em>(Sandøy 1976). Tey fyrru eru frá <em type="italic">at fara um kring </em>og <em type="italic">at mala í ring </em>. </p>
<p>Nýorð verða gjørd í føroyskum við samansetingum ( <em type="italic">evnafrøði </em>). Puristarnir hava endurupplívgað gamlar ljóðreglur, sum nevnt omanfyri við <em type="italic">bleðil </em>, og eisini eitt nú atfestir sum <em type="italic">er </em>- í <em type="italic">erbylgjuovnur </em>‘mikroovnur’. Eisini hava tey lænt úr íslendskum ( <em type="italic">bókmentir </em>), ella gomul orð fáa nýggja merking ( <em type="italic">básur </em>). Hetta merkir fyrst og fremst ‘pláss til neyt at standa á’, men við víðkari merking ‘avskildrað rúm í framsýningarhøll’. Leysar samansetingar verða eisini nýttar í orðagerðini ( <em type="italic">lærdur háskúli </em>). <em type="italic"></em>Aftur at hesum økist orðastovnurin við ljóðeftirhermandi orðum sum <em type="italic">djums </em>. Meira um tey sæst hjá Patat (2000). 3 <em type="bold">3. Samansetingar </em></p>
<p>At seta saman orð er ein produktivt prosess í føroyskum, og talan er um tvey sløg. Rótarsamansetingar og klípissamansetingar.</p>
<p>Kjarnin í einum samanseting er tað síðsta orðið, og tað kann vera eitt navnorð, eitt lýsingarorð, eitt sagnorð, eitt talorð, eitt hjáorð ella ein fyriseting. Framman fyri kjarnan eru navnorð, lýsingarorð, sagnorð, hjáorð, talorð, fornøvn, bitlar og fyrisetingar. Dømi verða víst í tí, sum kemur.</p>
<p>Samansetingarklípið er tað søguliga hvørsfallið ella - <em type="italic">i, -u, -a </em>í sagnorðasamansetingum, har - <em type="italic">u </em>og <em type="italic">-a </em>ikki koma ofta fyri. Meira um samansetingarklípini í 3.8. Hesi hava ikki nakað morfologiskt innihald longur í føroyskum. <em type="bold">3.1. Navnorðasamansetingar </em></p>
<p>Her eru: navnorð + navnorð, lýsingarorð + navnorð, sagnorð + navnorð, fornavn + navnorð, hjáorð + navnorð, talorð + navnorð, bitil + navnorð og fyriseting + navnorð.</p>
<p xml:lang="eng">NN [[arm]N[brot]N]N armbrot</p>
<p>LN [[smá]L[fiskur]N]N smáfiskur</p>
<p xml:lang="dan">SN [[dypp]S[kókari]N]N dyppkókari</p>
<p xml:lang="eng">FornN [[sjálv]forn[bjargni]N]N sjálvbjargni</p>
<p>HN [[aftur]H[dekk]N]N afturdekk</p>
<p>TN [[tví]T[buri]N]N tvíburi</p>
<p>BN [[aftur]B[koma]N]N afturkoma</p>
<p>FN [[í]F[blástur]N]N íblástur</p>
<p><em type="italic">Aftur </em>er eitt hjáorð í <em type="italic">afturdekk </em>. Tað er ein bitil í <em type="italic">afturkoma </em>, tí tað byggir á sagnorðið + bitilin <em type="italic"></em><em type="italic">at koma aftur </em>. </p>
<p>Kjarnin í navnorðasamansetingum er til høgru sum sæst á bendingarflokki og kyni.</p>
<p>Eitt orð, tó, hevur ikki kyn sum tað ósamansetta orðið, og tað er <em type="italic">gullregn </em>, sum er kvennkyn, hóast <em type="italic">regn </em>er hvørkikyn. Kvennkyn í <em type="italic">gullregn </em>er í samsvari við ta merkingarligu kynstillutanarregluna ‘trø eru kall- el. kvennkyn’. Hetta dømið vísir eisini, at merkingarligar kynstillutanarreglur standa omanfyri morfologiskar kynstillutanarreglur (Petersen 2009: 55). Tað vil siga, at merkingin ger av, har merkingarreglur eru, hvat kyn orðið fær, ikki formurin. <em type="bold">3.2. Lýsingarorðasamansetingar </em></p>
<p>Lýsingarorðasamansetingar eru gjørdar við at seta saman navnorð + lýsingarorð, lýsingarorð + lýsingarorð, fornavn + lýsingarorð, sagnorð + lýsingarorð, hjáorð + lýsingarorð, talorð + lýsingarorð og fyriseting + lýsingarorð.</p>
<p xml:lang="dan">NL[[sorg]N[leysur]L]L sorgleysur</p>
<p>LL [[bráð]L [djúpur]L]L bráðdjúpur</p>
<p>FornL [[sjálv]Forn[klókur]L]L sjálvklókur</p>
<p>SL [[renn]S[vátur]L]L rennvátur</p>
<p>HL [[innan]H[kátur]L]L innankátur</p>
<p>TL [[tví]T[beintur]L]L tvíbeintur</p>
<p>FL [í]F[gulur]L]L ígulur</p>
<p>Aftur hesum skulu nevnast formar sum [[aftur]H[fyri]F[seg]Forn[komin]L]L. Hetta byggir á heildina <em type="italic">at koma fyri seg aftur </em>. Sandøy (1976: 143–173) nevnir dømir eins og <em type="italic">uppsagdur </em>. 4 </p>
<p>Hetta byggir á sagnorðið + bitilin <em type="italic">at siga upp </em>. Hann nevnir eisini samansetingar sum <em type="italic">avstongdur </em>, sum byggir á sagnorðið + bitilin <em type="italic">at steingja av </em>. </p>
<p>Booij (2007: 91) tosar um syntetiskar samansetingar í enskum sum <em type="italic">blue-eyed </em>og í hollenskum sum <em type="italic">blaw-og-ig </em>. Slíkar samansetingar eru í føroyskum, har kjarnin - <em type="italic">oygdur </em>ikki er til sum eitt ósamansett lýsingarorð. Millum dømini eru <em type="italic">brúnoygdur </em>og <em type="italic">kátoygdur </em>. <em type="bold">3.3. Sagnorðasamansetingar </em></p>
<p>Í sagnorðasamansetingum ber til at hava navnorð + sagnorð, lýsingaorð + sagnorð, talorð + sagnorð, fornavn + sagnorð, hjáorð + sagnorð, fyriseting + sagnorð og bitil + sagnorð.</p>
<p>Tað er ikki vanligt at hava navnorð + sagnorð Eg havi funnið 567 dømir í <em type="italic">Føroysk </em><em type="italic">orðabók </em>(1998). Frá talumálið kunnu nevnast dømir sum <em type="italic">at telduskriva </em>, <em type="italic">at jólapynta </em>og <em type="italic">at </em><em type="italic">jólahugna </em>. Men tað ber ikki til at hava sagnorðasamansetingar sum <em type="italic">at </em>* <em type="italic">mateta </em>ella <em type="italic">at </em>* <em type="italic">bilkoyra </em>. </p>
<p>NS [[háls]N[fevna]S]S hálsfevna <em type="italic"></em></p>
<p>LS [[góð]L[skriva]S]S góðskriva</p>
<p>TS [[trí]T[trola]S]S trítrola</p>
<p>FornS[sjálv]Forn[doyggja]S]S sjálvdoyggja</p>
<p>HS [[burtur]H[vísa]S]S burturvísa</p>
<p>FS [[við]F[føra]S]S viðføra</p>
<p>BS [[av]Bitil[runda]S]S avrunda</p>
<p>Gullbein (2006) hevur víst á, at talið á samansettum sagnorðum økist, so at fólk brúka meira og meira <em type="italic">avrunda </em>mótsett <em type="italic">runda av </em>. Høvuðsgrundin er málamótið við danskt (Petersen 2010). <em type="bold">3.4. Talorð </em></p>
<p>Talorðini í føroyskum frá 20 verða gjørd við koordinatión <em type="italic">ein og tjúgu </em>. Summir puristar nýta <em type="italic">tjúguein </em>ella <em type="italic">tjúgu og ein </em>í staðin fyri <em type="italic">ein og tjúgu </em>. Hetta er fyri at divergera frá donskum. </p>
<p>Samanseting <em type="italic">fimmhundrað </em></p>
<p>Koordinatión <em type="italic">ein og tjúgu </em></p>
<p>Asyndetiskiii koordinatión <em type="italic">tjúguein </em></p>
<p>Koordinatión + samanseting <em type="italic">fimmhundrað og fimm </em></p>
<p>Talorðini frá 13-19 hava - <em type="italic">tan </em>sum seinna part: <em type="italic">sekstan </em>. Samtíðarliga er - <em type="italic">tan </em>partur av stovninum; tað er ikki produktivt í føroyskum. </p>
<p>Í koordinatión skal <em type="italic">og </em>vera, tí er * <em type="italic">eintjúgu </em>og* <em type="italic">fimmhundraðfimm </em>ikki møguligir formar. Øvugt ber til at hava <em type="italic">tjúguein </em>. <em type="bold">3.5. Hjáorðasamansetingar </em></p>
<p>Hjáorðasamansetingar eru settar saman av navnorði + hjáorði, lýsingarorði + hjáorði, hjáorði + hjáorði, talorði + talorði og bitli + hjáorði.</p>
<p>NH [[ár]N[langt]H]H árlangt</p>
<p>LH [[tvør]L[vegin]H]H tvørvegin</p>
<p>HH [[seinna]H[meiri]H]H seinnameiri</p>
<p>TH [[ein]T[skila]H]H einskila</p>
<p>BH [[av]Bitil[bera]H]H avbera</p>
<p>Bitilin + hjáorðið í <em type="italic">avbera </em>byggir á <em type="italic">at bera av </em>. 5 <em type="bold">3.6. Fyrisetingasamansetingar </em></p>
<p>Samansettar fyrisetingar eru slíkar sum [[upp]H[úr]F]F <em type="italic">uppúr. </em>Lenvig (1996) hevur eitt yvirlit við ymiskum fyrisetingasamansetingum, har fyrri liður er eitt hjáorð, seinni liður ein fyriseting. Hesar samansettu fyrisetingarnar standa oftani uttan nakran fyllilið, t.e. <em type="italic">eg legði fiskin uppúr (pottinum) </em>. </p>
<p>Ein fyrisetingarsamanseting kann hava eina allativa merking (leið): [[upp]H[á]F] F. Ein annar møguleiki er, at tær hava staðarmerking: [[inni]H[í]F]F. Triði møguleikin er, at tær hava eina ablativa merking (leið frá staði) sum [innan]H[úr]F]F.</p>
<p>Tilsamans eru 594 slíkar kombinatiónir møguligar, men allar eru ikki nýttar.</p>
<p>Møguligar hjáorðasamansetingar, sum Lenvig (1996: 6–8) hevur, eru 440. Onnur dømir eru: <em type="italic">vit fara </em>[[niður]H[í]F]F, <em type="italic">vit eru </em>[[niðri]H[í]F]F og <em type="italic">vit fara </em>[[niðan]H[í]F]F. <em type="bold">3.7. Affiksoid </em></p>
<p>Eitt affiksoid er eitt orð, sum eisini kann fungera sum eitt atskoyti. Formurin - <em type="italic">skap </em>kann leggjast aftur at kall- ella hvørkikynsorðum (Petersen 2008: 12). Er kjarnin eitt hvørkikynsorð, er merkingin ‘skap, formur’, sum <em type="italic">andlitsskap </em>og <em type="italic">kúluskap </em>. Her hevur <em type="italic">skap </em>týðiliga leksikalska merking. Í kallkynssamansetingum hevur - <em type="italic">skap </em>ikki leksikalska merking: <em type="italic">trøllskapur </em>‘gandur’ og <em type="italic">bankaskapur </em>. T.e. <em type="italic">trøllskapur </em>er ikki tað skapið, sum eitt trøll hevur, og <em type="italic">bankaskapur </em>er ikki formurin, sum ein banki hevur. Tó er tann leksikalska merkingin til staðar í <em type="italic">bankaskapur </em>, tí tað merkir formur, sum bankavirksemið hevur el. tekur. <em type="bold">3.8. Samansetingarklípi </em></p>
<p>Ikki er hvørsfallið virkið sum fall í føroyskum eins og víst av fleiri granskarum, sbr. Weyhe (1996/2012), Lockwood (1955/1977), Þráinsson, Petersen, Jacobsen &amp; Hansen (2004/2012), Petersen &amp; Adams (2009) og Indriðason (2011). Hesi síðsti metir tó, at restir eru av hvørsfallinum í samansetingum, men tær manifestera seg ikki so reglubundið sum í íslendskum.</p>
<p>Í staðin fyri at tosa um hvørsfallið, verður tosað um eitt samansetingarklípi, og tað er - <em type="italic">s </em>í kall- og hvørkikyni í eintali. Nøkur kallkynsorð hava - <em type="italic">ar </em>í eintali. Kvennkynsorð hava - <em type="italic">ar </em>í eintali og - <em type="italic">a </em>í fleirtali, sum øll kall- og hvørkikynsorð eisni hava. <em type="italic"></em></p>
<p>Summi navnorð hava eitt sjálvljóðaskifti, tá ið samansetingarklípisformurin er nýttur: j ø rð men j a rðarhiti . <em type="bold"></em></p>
<p>Í samansetingum við einum sagnorði er klípið - <em type="italic">i </em>, men tað kann vera - <em type="italic">u </em>og - <em type="italic">a </em>. </p>
<p>Vanligast er - <em type="italic">i </em>, sbr. renn i skógvar ; - <em type="italic">u </em>klípið er vanliga nevnt í sag u lað , og - <em type="italic">a </em>klípið í prædik a stólur . Í <em type="italic">sjúkur </em>er - <em type="italic">ra </em>í sjúk ra bilur til dømis. Í fleirtali er - <em type="italic">a </em>tað vanligasta, sbr. <em type="italic">vinalag </em>, <em type="italic">bygdavegur </em>, <em type="italic">skipafylgi </em>. Í fáum førum eru onnur klípi sum í <em type="italic">eygnalækni </em>við - <em type="italic">na </em>og <em type="italic">lungnabruni </em>. <em type="bold">4. Avleiðslur </em></p>
<p>Avleiðslur verða gjørdar við forfestum, eftirfestum ella nullavleiðslum. Aftur at hesum eru óproduktivar avleiðslur við sjálvljóðaskifti sum í <em type="italic">grava </em>og tey avleiddu navnorðini <em type="italic">grøv </em>, <em type="italic">grev </em>og eitt nú <em type="italic">gryvja </em>. Eitt annað dømi er <em type="italic">tyngd </em>frá lýsingarorðinum <em type="italic">tungur </em>. </p>
<p>Avleiðsla og sjálvljóðaskifti er í einum orði eins og l ei ng ing frá lýsingarorðinum <em type="italic">langur </em>og eitt nú tr ei nging frá lýsingarorðinum tr o ngur . 6 <em type="bold">4.1. Navnorðaavleiðslur </em></p>
<p>Hesar verða gjørdar við for- og eftirfestum og við eftirfestum + sjálvljóðaskifti sum <em type="italic">langur </em><em type="italic">leinging </em>. Eisini eru nullavleiðslur, síggj 5 <em type="italic">Nullavleiðslur </em>. <em type="bold">4.1.1. Forfestir </em></p>
<p>Navnorðaforfestini eru:</p>
<p xml:lang="eng"><em type="bold">FORFESTI </em></p>
<p><em type="bold">BASA </em></p>
<p><em type="bold">AVLEITT NAVNORÐ </em>aðal- verkfall aðalverkfall al- máttur almáttur alla- halga allahalga and- róður andróður endur- keyp endurkeyp er- trevja ertrevja eyð- eyðkenni for- berg forberg há- hús háhús høvuðs- mál høvuðsmál miðal- fiskur miðalfiskur megin- land meginland mis- gerð misgerð ný- gerð nýgerð ov- arbeiði ovarbeiði ovur- dirvi ovurdirvi ó- gerð ógerð sam- svar samsvar van- lagna vanlagna ør- fiski ørfiski </p>
<p><em type="bold">Mynd 1: Navnorðaforfestir. </em></p>
<p>Øll hesi forfestini eru niðurarvað úr norrønum. Í 6. verður hugt at læntum for- og eftirfestum, bæði úr donskum og neoklassisk atfestir. <em type="bold">4.1.2. Eftirfestir </em></p>
<p>Tey produktivastu eftirfestini í føroyskum eru <em type="italic">-ar </em>- ( <em type="italic">skipari </em>) og - <em type="italic">an/-ing </em>( <em type="italic">mentan </em>, <em type="italic">renning </em>). Tað fyrra er nýtt at gera gerðarnavnorð (nomen agentis), sbr. Weyhe (1991/2012), meðan tað seinna er brúkt at gera abstrakt kvennkynsorð. </p>
<p>Í føroyskum eru, sum kunnugt, trý kyn, og eg havi sett eftirfestini upp soleiðis, at kallkynseftirfestini koma fyrst. Síðani kvenn- og síðst hvørkikynseftirfestini.</p>
<p xml:lang="eng"><em type="bold">EFTIRFESTI </em></p>
<p xml:lang="eng"><em type="bold">BASUKATEGORI </em></p>
<p><em type="bold">BASA </em></p>
<p><em type="bold">DØMI </em>-að /av/ sagnorð at javna javnaður -ar sagnorð at renna rennari -dóm navnorð aldur aldurdómur -dóm lýsingarorð fríur frídómur -dóm sagnorð at læra lærdómur -dóm fornavn sjálvur sjálvdómur -ing navnorð bulur bulingur -ing lýsingarorð hvítur hvítingur -ing sagnorð at renna renningur -ing talorð seks sættingur -leik navnorð salt saltleiki 7 -leik lýsingarorð beiskur beiskleiki -leik hjáorð betur beturleiki -leik talorð ein einleiki -leik forfesti tor torleiki -ling navnorð bók bóklingur -ling lýsingarorð dýrur dýrlingur -ling sagnorð rekja riklingur -ning sagnorð at byggja bygningur -skap navnorð banki bankaskapur -skap lýsingarorð harður harðskapur </p>
<p><em type="bold">Mynd 2: Eftirfesti, sum verða gjørd til at gera kallkynsorð. </em></p>
<p>Eftirfestið - <em type="italic">ar- </em>í <em type="italic">rennari </em>er brúkt at leiða gerðarnavnorð frá sagnorðum, men tað er eisini í lániorðum sum <em type="italic">medistari </em>, <em type="italic">kikari </em>, <em type="italic">elektrikari </em>, <em type="italic">skómakari </em>og <em type="italic">teenagari </em>. Navnorðini við - <em type="italic">ing </em>, - <em type="italic">ling </em>og - <em type="italic">ning </em>hava hesar merkingarnar (síggj eisini Petersen 2008: 5-11) 1. </p>
<p>Persóns- og djóranøvn (leitt av lýsingarorðum) 2.</p>
<p>Mát 3.</p>
<p>Navnorðaavleiðslur (navnorð leitt av navnorði) 4.</p>
<p>Persónar frá einum stað. 5.</p>
<p>Sagnorðaavleiðslur (navnorð leitt av sagnorði) 6.</p>
<p xml:lang="eng">Kumpassin</p>
<p>Sum dømi kunnu nevnast (1) <em type="italic">hvítur </em><em type="italic">hvítingur </em>, (2) <em type="italic">seks </em><em type="italic">sættingur </em>; (3) <em type="italic">flykra </em><em type="italic">flykringur </em>; (4) <em type="italic">Sørvágur </em><em type="italic">sørvingur </em>; (5) <em type="italic">at toyggja </em><em type="italic">toyggingur </em>; (6) <em type="italic">landnyrðingur </em>. </p>
<p>Navnorðini við - <em type="italic">ning </em>eru leidd av sagnorðum: <em type="italic">at byggja </em><em type="italic">bygningur </em>, men eisini onnur eru sum <em type="italic">gras </em><em type="italic">grasningur </em>, um tað ikki er frá sagnorðinum <em type="italic">at grasa. </em>Eftirfestið - <em type="italic">ling </em>hevur diminutiva merking: <em type="italic">bók </em><em type="italic">bóklingur </em>, og tað kann nýtast um persónar <em type="italic">dýrlingur </em>(Petersen 2008: 5-11). </p>
<p>Til er eisini - <em type="italic">ang </em>í <em type="italic">hunangur. </em>Eftirfestið er ikki produktivt; tað er eisini í <em type="italic">leiðangur </em>frá <em type="italic">at leiða </em>. </p>
<p>Tað produktivasta kvennkynseftirfestið er - <em type="italic">ing </em>; minni produktivt er - <em type="italic">an </em>. Hesi verða nýtt at leiða abstrakt navnorð av sagnorðum sum dømini niðanfyri vísa. Í norrønum varð - <em type="italic">an </em>sett aftur at ō-sagnorðum sum <em type="italic">kalla </em>, men henda reglan er ikki gjøgnumskygd longur í føroyskum. Nú er - <em type="italic">ing </em>tað, sum mest verður nýtt. <em type="bold">EFTIRFESTI </em></p>
<p xml:lang="eng"><em type="bold">BASUKATEGORI </em></p>
<p><em type="bold">BASA </em></p>
<p><em type="bold">DØMI </em>-an sagnorð at flokka flokkan -ing sagnorð at roykja royking -sk lýsingarorð ørur ørska -sl sagnorð at nýta nýtsla -kunn navnorð fólk fólkkunna -kunn lýsingarorð fáur fákunna </p>
<p><em type="bold">Mynd 3: Eftirfesti, sum nýtt verða at gera kvennkynsorð. </em>Ikki ber til at siga, at - <em type="italic">sk </em>í ør sk a og - <em type="italic">sl </em>í nýt sl a eru produktiv eftirfesti. Heldur eru tey blivin ein partur av stovninum. Óproduktivt er eisini - <em type="italic">d </em>og - <em type="italic">ð </em>[w] í <em type="italic">at deila </em><em type="italic">deild </em>og <em type="italic">at glógva </em><em type="italic">glóð </em>. Um hesi vóru produktiv, so átti at borið til at gjørt orð spontant í dag við hesum eftirfestum. </p>
<p>Hvørkikynsavleiðslur eru:</p>
<p xml:lang="eng"><em type="bold">EFTIRFESTI </em></p>
<p xml:lang="eng"><em type="bold">BASUKATEGORI </em></p>
<p><em type="bold">BASA </em></p>
<p><em type="bold">DØMI </em>-dømi navnorð val valdømi 8 -i lýsingarorð vandin vandni -loysi lýsingarorð vónleysur vónloysi -læti navnorð tøkk, takk takklæti -læti lýsingarorð stórur stórlæti -menni navnorð tól tólmenni -ni lýsingarorð blíður blídni -ræði lýsingarorð harður harðræði -semi navnorð løn lønsemi -semi talorð ein einsemi -vísi lýsingarorð rættur rættvísi </p>
<p><em type="bold">Mynd 4: Avleiðslur, sum dána hvørkikynsorð. </em></p>
<p>Í Þráinsson, Petersen, Jacobsen &amp; Hansen (2004/2012: 214) verður eftirfestið - <em type="italic">ald </em>nevnt. Tað er ikki við í yvirlitinum omanfyri, tí tað er deytt. Tað kemur fyri í trimum orðum: <em type="italic">mótald </em>frá sagnorðinum <em type="italic">at móta </em>; <em type="italic">bulald </em>frá <em type="italic">bulur </em>og <em type="italic">leggald </em>frá <em type="italic">leggur </em>. </p>
<p>Eftirfestið - <em type="italic">semi </em>er vanliga denominalt, men dømir eru, har eitt lýsingarorð er basan: <em type="italic">góður </em><em type="italic">góðsemi </em>; <em type="italic">blíður </em><em type="italic">blíðsemi </em>. Dømir eru, har talorð er basan: <em type="italic">einsemi </em>, og <em type="italic">tví- </em>í <em type="italic"></em><em type="italic">tvísemi </em>, og har eitt hjáorð er basan: <em type="italic">sjaldsemi </em>/ <em type="italic">sjáldsemi </em>. <em type="bold">4.2. Lýsingarorðaavleiðslur </em></p>
<p>Lýsingarorðaavleiðslur eru gjørdar við for- ella eftirfestum. Sjálvljóðaskifti er í slíkum førum sum <em type="italic">jarðiskur </em>frá <em type="italic">jørð </em>. <em type="bold">4.2.1. Forfestir </em></p>
<p>Tað søguliga hvørsfallið er í <em type="italic">alra </em>-; talumálsformurin er <em type="italic">allar </em>- frá tí óbundna fornavninum <em type="italic">allur </em>. Hetta er nýtt sum eitt styrkjandi forfesti (Petersen &amp; Adams 2009: 90): </p>
<p xml:lang="eng"><em type="bold">FORFESTI </em></p>
<p><em type="bold">BASA </em></p>
<p><em type="bold">AVLEITT NAVNORÐ </em>al- fagur alfagur allar-/alra bestur allarbestur/alrabestur av- gamal avgamal miðal- góður miðalgóður mis- góður misgóður ný- málaður nýmálaður ov- djarvur ovdjarvur ovur- djarvur ovurdjarvur ó- blíður óblíður tor- sigldur torsigldur van- býttur vanbýttur ør- lítil ørlítil </p>
<p><em type="bold"></em><em type="bold">Mynd 5: Forfesti, sum verða nýtt til at gera lýsingarorð. </em><em type="bold">4.2.2. Eftirfestir </em></p>
<p>Lýsingarorðaeftirfestini eru sett upp niðanfyri. <em type="bold">EFTIRFESTI </em></p>
<p xml:lang="eng"><em type="bold">BASUKATEGORI </em></p>
<p><em type="bold">BASA </em></p>
<p><em type="bold">DØMI </em>-bar/-bær navnorð arvur arvbærur -bar/-bær hjáorð títt títtbærur -ig, -ug navnorð blóð, neyð blóðigur, neyðugur -isk navnorð jørð jarðiskur -lig navnorð andi andligur -lig lýsingarorð blíður blídligur -lig sagnorð at dáma dámligur 9 -lig hjáorð fram framligur -loysin lýsingarorð lágur lágloysin -loysin sagnorð at gáa gáloysin -sam navnorð arbeiði arbeiðssamur -sam talorð ein einsamur -sk navnorð himmal himmalskur </p>
<p><em type="bold">Mynd 6: Eftirfesti, sum verða nýtt til at gera lýsingarorð. </em>Eftirfestið - <em type="italic">sk </em>er nýtt at gera lýsingarorð frá landanøvnum <em type="italic">Ísland </em><em type="italic">íslendskur </em>. Eftirfestið - <em type="italic">loysin </em>er í trimum orðum: <em type="italic">gáloysin </em>, <em type="italic">háloysin </em>og <em type="italic">lágloysin </em>(Føroysk Orðabók 1998). Tey seinnu bæði eru nýorð. Poulsen (2004 [1969]: 59–62) hevur ymiskar variantar av <em type="italic">-ligur </em>, har hann metir um upprunan til avbrigdini. Synkront eru ymisk klípir frammanfyri: <em type="italic">broyta </em>broyt i ligur , <em type="italic">elska </em>elsk u ligur . Og so er til bygdar s ligur frá tí søguliga hvørsfallinum <em type="italic">bygdar </em>og einum - <em type="italic">s </em>afturat; sama - <em type="italic">s </em>er í jánka s ligur og buldra s ligur . <em type="bold">4.3. Sagnorðaavleiðslur </em><em type="bold">4.3.1. Forfestir </em></p>
<p>Forfestini, sum brúkt eru at leiða sagnorð, eru: <em type="bold">FORFESTI </em></p>
<p><em type="bold">BASA </em></p>
<p><em type="bold">AVLEITT NAVNORÐ </em>al- lýsa allýsa and- rógva andrógva av- greiða avgreiða endur- kanna endurkanna full- fíggja fullfíggja mis- trúgva mistrúgva ný- skapa nýskapa ov- eta oveta ovur- eta ovureta </p>
<p><em type="bold">Mynd 7: Sagnorðaforfestir. Sum sæst, so verða tey nýtt at leiða sagnorð av sagnorðum. </em><em type="bold">4.4. Hjáorðaavleiðslur </em></p>
<p>Forfestini, sum nýtt verða at gera hjáorð við, eru: <em type="bold">FORFESTI </em></p>
<p><em type="bold">BASA </em></p>
<p><em type="bold">AVLEITT NAVNORÐ </em>al- fagurt alfagurt ár- árdegis for- fordánt ó- keypis ókeypis </p>
<p><em type="bold">Mynd 8: Forfestini, sum nýtt verða at gera hjáorð við. </em>Eingin basa er til <em type="italic">fordánt </em>, og heldur ikki aftan fyri <em type="italic">árdegis </em>. </p>
<p>Hesi eftirfestini verða nýtt at gera hjáorð við:</p>
<p xml:lang="eng"><em type="bold">EFTIRFESTI </em></p>
<p xml:lang="eng"><em type="bold">BASUKATEGORI </em></p>
<p><em type="bold">BASA </em></p>
<p><em type="bold">DØMI </em>-a talorð ein eina -a fs + NH uttan landa uttanlanda -a lýsingarorð illur illa -an lýsingarorð javnur javnan -an hjáorð út uttan -andi navnorð fon fonandi -andi sagnorð bika bikandi 10 -ar hjáorð út uttar -i hjáorð út úti -is navnorð -skeið miðskeiðis -laga hjáorð uttar uttarlaga -liga lýsingarorð blíður blídliga -líka fyriseting frá frálíka -megin/-minni lýsingarorð høgra høgrumegin, høgruminni fornavn báðir báðumegin -ni hjáorð illa illani -nis navnorð stað staðnis -s fs + NH uttan lands uttanlands -sama fornavn sjálvur sjálvsama -skila fyriseting frá fráskila </p>
<p><em type="bold">Mynd 9: Eftirfestir, sum nýtt verða at gera hjáorð við. </em>Hjáorðið <em type="italic">eina </em>er mest í orðingini <em type="italic">leggja sær eina við </em>. Fyrisetingin + navnheildin <em type="italic">uttan lands </em>er grammatikaliserað til eitt orð <em type="italic">uttanlands </em>, og hevur tað staðarmerking. Tað saman hendi í <em type="italic">uttanlendis </em>. </p>
<p>Oftani er - <em type="italic">a </em>sett afturat: <em type="italic">uttanlanda </em>. - <em type="italic">is </em>í orðum sum <em type="italic">uttanlendis </em>og í - <em type="italic">hendis </em>og <em type="italic">firðis </em>( <em type="italic">miðfirðis </em>) gongur upprunaliga aftur til teir norrønu <em type="italic">ija </em>-stovnarnar, har tað er hvørsfalsformur: <em type="italic">lendi+s </em>. <em type="italic">Uttanlendis </em>er tískil ein samanseting, sbr. Kvaran (1990/1991), sum nevnir <em type="italic">árdegis </em>(frá 12. øld), <em type="italic">keypi </em>frá 14. øld í <em type="italic">ókeypis </em>og eitt nú <em type="italic">útanlendis </em>frá 13. øld (Kvaran 1990/1991: 15). </p>
<p>Eftirfestið - <em type="italic">líka </em>er í <em type="italic">frálíka </em>og <em type="italic">ólíka </em>. Sjaldsamt er <em type="italic">háttlíka </em>frá navnorðinum <em type="italic">háttur </em>. </p>
<p>Eftirfestið er eisini í <em type="italic">javnlíka </em>frá lýsingarorðinum <em type="italic">javnur </em>og <em type="italic">tesslíka </em>frá <em type="italic">tess </em>, sum er hvørsfall av <em type="italic">tað </em>. So er til dialektorðið <em type="italic">úrlíka </em>‘fantastiskt’ har fyrri partur í samansetingini er fyrisetingin <em type="italic">úr </em>; orðið <em type="italic">javnlíka </em>er frámerkt sum eitt kvæðaorð í <em type="italic">Føroysk Orðabók </em>(1998). </p>
<p>Eftirfestið - <em type="italic">nar </em>er sjaldsamt. Helst bara í <em type="italic">til fulnar </em>frá lýsingarorðinum <em type="italic">fullur </em>. </p>
<p>Eftirfestið - <em type="italic">um </em>er í eitt nú <em type="italic">stórum </em>. Eftirfestið - <em type="italic">gegn </em>/- <em type="italic">gjøgn </em>er ein grammatikalisering av <em type="italic">ígjøgnum </em>. Eitt annað eftirfesti er - <em type="italic">inda </em>/- <em type="italic">indi </em>í <em type="italic">náminda/námindi </em>. </p>
<p>Hjáorðið <em type="italic">illani </em>er víðari útvikling av <em type="italic">illa </em>við - <em type="italic">n </em>frá orðum sum <em type="italic">javnan </em>og <em type="italic">uttan </em>og - <em type="italic">i </em>frá eitt nú <em type="italic">úti </em>. <em type="bold">5. Nullavleiðsla </em></p>
<p>Ein nullavleiðsla, el. konversión, er greinað sum <span type="quote" xml:lang="eng">“the making of new words by using word forms of one syntactic category as words of another one, without overt morphological marking”</span> (Booij 2007: 311), sbr. eisini Spencer (1991: 20). Nullavleiðsla er í deverbalum, negativum hvørkikynsorðum eins og víst á hjá Petersen (2009: 212ff.) við dømum sum <em type="italic">at híma </em><em type="italic">eitt hím </em>. Onnur dømi, hóast ikki deverbal, eru <em type="italic">eitt beist </em>, síggj eisini Jespersen (1999 [1924]: 239), har hann nevnir danskar niðrandi termar sum <em type="italic">bæst </em>, <em type="italic">fjols </em>og <em type="italic">drog </em>. </p>
<p>Onnur dømi við konversión eru niðanfyri. Her er bindistrikan við, fyri at vísa rótina/stovnin.</p>
<p>N til S bók at bók-a</p>
<p>L til N ovast-ur ovast-i</p>
<p>L til S døkk-ur døkk-ast</p>
<p xml:lang="dan">S til N far-a far-i prál-a prál at drív-a driv <em type="italic"></em>11 </p>
<p>NS samansetingin [[jóla]N[pynta]S]S er leidd av navnorðinum [[jóla]N[pynt]N]N við konversión. Sama er [[jóla]N[hugna]s]S sum við konversión er leitt av navnorðinum [[jóla]N[hugni]N]N]. Ein spontan L til N nullavleiðsla er <em type="italic">lýggj-ur </em><em type="italic">lýgg-i </em>(fyri <em type="italic">lýkka </em>). </p>
<p>Eitt annað slag av S til N konversión er í <em type="italic">at dríva </em><em type="italic">drív </em>og <em type="italic">smíða </em><em type="italic">smíð </em>fyri tað søguliga rættara <em type="italic">driv </em>og <em type="italic">smið </em>. <em type="bold">6. Orðmyndan við lántum eftir- og forfestum </em></p>
<p>Neoklassisk og lágtýsk atfestir eru lænt inn í føroyskt, typiskt, umvegis danskt. Tey lágtýsku atfestini eru: <em type="italic">an </em>-, - <em type="italic">arí, be </em>-, <em type="italic">for </em>-, - <em type="italic">heit, </em>- <em type="italic">ilsi, </em>- <em type="italic">vís </em>sum í <em type="italic">bangheit </em>í orðingini <em type="italic">tað beri eg onga bangheit fyri </em>. Neoklassisk atfestir eru tey, sum eru lænt inn í tey europeisku málini millum onnur úr grikskum og latíni. </p>
<p>Niðanfyri eru tey vanligastu innlæntu atfestini sett upp. Ikki ber altíð til at siga, at talan er um eitt atfesti, tí orðið er lænt inn sum ein heild, sbr. eitt orð sum <em type="italic">at begynna </em>frá donskum <em type="italic">begynde </em>(frá lágtýskum <em type="italic">beginnen </em>). Her er eingin rót * <em type="italic">gynna </em>. <em type="bold">FORFESTI </em></p>
<p><em type="bold">BASA </em></p>
<p xml:lang="eng"><em type="bold">AVLEITT NAVNORÐ </em>an- geva angeva anti- síða antigrindadrápssíða be- grava begrava be- ráð beráð be- klæða beklæddur eks- frú eksfrú Tiger for- vænta forvænta for- deiling fordeiling infra- kervi infrakervi inter- varp intervarp kontra- fótbóltur kontrafótbóltur med- ábyrgd medábyrgd meta- mál metamál mini- íbúð miniíbúð pseudo- gosop pseudogosop semi- sólturkaður semisólturkaður super- brúkari superbrúkari super góður supergóður </p>
<p><em type="bold">Mynd 10: Innlænt forfestir. </em>Tey vanligastu innlæntu eftirfestini eru: <em type="bold">EFTIRFESTI </em></p>
<p xml:lang="eng"><em type="bold">BASUKATEGORI </em></p>
<p><em type="bold">BASA </em></p>
<p><em type="bold">DØMI </em>-aktig navnorð </p>
<p>Hollywood hollywoodaktigur -alsk navnorð musikkur musikalskur -ant sagnorð prædika prædikantur -al navnorð fundament fundamentalur -ar navnorð atom atomarur -arí sagnorð baka bakarí -dør navnorð ambassada ambassadørur -ell navnorð strukturur strukturellur -heit lýsingarorð býttur býttheit -inn navnorð lærari lærarinna -ilsi sagnorð øra ørilsi -isk navnorð jørð jarðiskur -ism navnorð kommunistur kommunisma -ning sagnorð halda holdningur 12 -vís navnorð dagur dagavís</p>
<p><em type="bold">Mynd 11: Innlænt eftirfestir. </em><em type="bold">7. Bland og klipping </em></p>
<p>Dømi um bland er <em type="italic">brunch </em>í enskum. Hetta er blandað saman av <em type="italic">breakfast </em>og <em type="italic">lunch </em>. Ikki eru slíkir formar vanligir í føroyskum. Klipping er, tá ið partar eru burturkutaðir. Dømi eru <em type="italic">Rúsan </em>frá <em type="italic">Rúsdrekkasøla landsins </em>og <em type="italic">Keypsan </em>frá <em type="italic">Keypsamtøkan </em>. Klipping er eisini í <em type="italic">vinkona </em><em type="italic">vinka </em>, <em type="italic">Miðjarðarhavið </em><em type="italic">Miðjarhavið </em>(- <em type="italic">jarðar </em>- [jea:rar], har tað søguliga hvørsfallið er blivið til - <em type="italic">jar </em>- [jar]. Klipping er eisini í <em type="italic">elektrisitet </em><em type="italic">leks(i)tet </em>, <em type="italic">elastikk </em><em type="italic">lastikk </em><em type="italic">iv </em>og <em type="italic">úss </em>frá <em type="italic">ússaligur. </em></p>
<p>Akronym eru <em type="italic">ALS </em>= <em type="italic">Arbeiðsloysisskipanin </em>og eitt nú <em type="italic">SMS </em>. . <em type="bold">8. Tilvísingar </em>Andreasen, P. og Dahl, Á. 1997. <em type="italic">Føroysk Mállæra </em>. Tórshavn: Føroya Skúlabókagrunnur. Barnes, M. og Weyhe, Ey. 1994. Faroese. Í: E. König og J. van der Auwera (ritstj.), <em type="italic">The Germanic Languages </em>, bls. 190–218. London: Routledge. </p>
<p>Booij, G. 2007. <em type="italic">The Grammar of Words. An Introduction to Morphology </em>. 2. útg. Oxford: Oxford University Press. Davidsen, K. og Mikkelsen, J. 2011 [1993] <em type="italic">Ein ferð inn í føroyskt </em>. Vestmanna: Sprotin. <em type="italic">Føroysk Orðabók </em>. 1998. Tórshavn: Føroya Fróðskaparfelag. </p>
<p>Gullbein, S. 2006. Soleiðis segði mamma mín. Orsøkin til føroyska málreinsing og ein samanburður millum Móðurmálsorðabókina 1998 og nútíðar føroyskt við serligum atliti at skriftmáli. MA ritgerð, Føroyamálsdeildin, Fróðskaparsetur Føroya. <em type="italic"></em>Henriksen, J. 2010. <em type="italic">Málsligar rannsóknir. Greinir og hugleiðingar </em>. Vestmanna: Sprotin. Indriðason, T. 2011. Om fugesammensetninger i vestnordisk. Í: G. Akselberg og E. Bugge (ritstj.), <em type="italic">Vestnordisk språkkontakt gjennom 1200 år </em>, bls. 257-275. Tórshavn: Fróðskapur. Jacobsen, J. í Lon. 1997. Songkona ella seingjarfelagi. <em type="italic">Varðin </em>64: 132-147. Jacobsen, J. í Lon. 2012. <em type="italic">Ærlig talt who cares? </em><em type="italic">En sociolingvistisk undersøgelse af holdninger til og brug af importord of afløsningsord i færøsk </em>. Oslo: Novus. </p>
<p xml:lang="eng">Jespersen, O. 1999 [1924]. <em type="italic">The Philosophy of Grammar </em>. Chicago/London: The University of Chicago Press. <em type="italic"></em>Krenn, E. 1940. <em type="italic">Föroyische Sprachlehre </em>. Heidelberg: Winter. Kvaran, G. 1990/1991. Um - <em type="italic">is </em>endingu atviksorða. <em type="italic">Íslenskt mál og almenn málvísindi </em>12.-13: 7-31. Lenvig, T. 1996. Orðasamansetingar. <em type="italic">Málting </em>16: 4–9. 13 </p>
<p>Lockwood, W. B. 1977 [1955]. <em type="italic">An Introduction to Modern Faroese </em>. Tórshavn: Føroya Skúlabókagrunnur [Endurprentað: 2002]. Nielsen, N. Å. 1976. <em type="italic">Dansk etymologisk ordbog </em>. <em type="italic">Ordenes historie </em>. København: Gyldendal. <em type="bold"></em>Patat, B. 2000. Onomatopoetikon og føroyskt. <em type="italic">Málting </em>1: 2–9. Petersen, H. P. 2001. Samansett sagnorð við <em type="italic">endur </em>-. <em type="italic">Fróðskaparrit </em>48: 21–28. Petersen, H. P. 2008. Navnorðaavleiðslur. <em type="italic">Varðin </em>75: 26–43. Petersen, H. P. 2009 <em type="italic">Gender Assignment in Modern Faroese </em>. Hamburg: Kovač. Petersen, H. P. 2010 <em type="italic">The Dynamics of Faroese-Danish Language Contact </em>. Heidelberg: Winter. Petersen, H P. og Adams, J. 2009 <em type="italic">Faroese. A Language Course for Beginners: Grammar </em>. Tórshavn: Stiðin. Poulsen, J. H. W. 2004 [1969]. Føroysk lýsingarorð, sum enda við - <em type="italic">aligur </em>. <em type="italic">Fróðskaparrit </em>17: 100–104. Sandøy, H. 1976. Laust sammensette verb i vestnordisk. <em type="italic"></em>Ein samanliknande leddstillingsanalyse for islandsk, færøysk og romsdalsmål. MA ritgerð, Oslo Universitet. Simonsen, M.A. 1993. Hoyvíkshólmur ella Hoyvíkarhólmur. <em type="italic">Málting </em>8: 2–6. Simonsen, M.A. 1995. Gjógvará, Gjáartangi ella Hvalagjógváin. <em type="italic">Málting </em>14: 20–25. Simonsen, M.A. 2005. Føroysk frøðiorðagerð. Føroysk frøði- og yrkorðagerð verður viðgjørd og greind við søguligum baksýni. MA ritgerð, Føroyamálsdeildin, Fróðskaparsetur Føroya. Spencer, A.1991. <em type="italic">Morphological Theory </em>. <em type="italic">An Introduction to Word Structure in Generative Grammar </em>. Oxford (UK)/Cambridge (USA): Blackwell. </p>
<p>Thráinsson, H, Petersen, H.P., Jacobsen J í Lon og Hansen, Z.S. 2004/2012. <em type="italic">Faroese. An Overview and Reference Grammar </em>. Tórshavn: Føroya Fróðskaparfelag. </p>
<p xml:lang="dan">Weyhe, Ei. 1991. Pluralis af nomina agentis på - <em type="italic">ari </em>i færøsk. <em type="italic">Danske folkemål </em>33: 263–275. Weyhe, Ei. 1996. </p>
<p>Genitiven i færøske grammatikker – et problembarn. In: <em type="italic">Studier i </em><em type="italic">talesprogsvariation og sprogkontakt </em>. Til Inger Ejskjær på halvfjerdsårsdagen den 20. maj 1996, 309–320. Copenhagen: Reizel. Hjalmar P. Petersen, Tórshavn i Í fornavnabendingini er hvørsfallið,sbr. hann, hann, honum, hansara. 14 ii Eitt annað, kanska vanligari heiti, er konversión (en. conversion). iii Ein asyndetisk samanseting er ein, sum ikki hevur nakað sambindingarorð, sbr. at og er burtur í tjúguein frá tjúgu og ein iv Dømið er frá L. Reinert. </p>
</body></document>
