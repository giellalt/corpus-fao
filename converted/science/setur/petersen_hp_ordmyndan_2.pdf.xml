<document xml:lang="fao" id="no_id"><header><title/><genre code="science"/><author><unknown/></author><wordcount>4479</wordcount><conversion_status type="standard"/><availability><license type="standard"/></availability><multilingual><language xml:lang="dan"/><language xml:lang="eng"/></multilingual><origFileName>petersen_hp_ordmyndan_2.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">Orðmyndan í føroyskum</em> </p>
<p>1. Inngangur 2. Eitt alment yvirlit 3. Samansetingar 4. Avleiðslur 5. Nullavleiðslur (konversión)  6. Orðmyndanir í lánum (donskum og neoklassiskum) 7. Bland og klipping 8. Tilvísingar<em type="bold"> </em></p>
<p><em type="bold">Úrtak </em></p>
<p><em type="italic">Orðmyndan  í  føroyskum  er  gjørd  við  samasetingum  og  avleiðslum.  Atfestini  eru  arvað  úr norrønum, men vegna tað tætta málamótið við danskt í øldir, eru ymisk avleiðsluatfestir lænt inn  í  føroyskt.  Hesi  eru  sum  oftast  komin í  danskt  úr  lágtýskum  el.  talan  er  um  neoklassisk atfestir.Tað eru tvey sløg av samansetingum: rótarsamansetingar og samansetingar við einum klípi.  Hesar  seinnu  byggja  á  tað  søguliga  hvørsfallið.  Aftur  at  hesum  økist  orðaforráðið  í føroyskum við nýyrðum.  </em></p>
<p>Styttingar:  B  (bitil),  F  (fyriseting),  Forn  (fornavn),  H  (hjáorð),  L  (lýsingarorð),  N  (navnorð),  NH (navnheild), S (sagnorð), T (talorð).</p>
<p><em type="bold">1. Inngangur </em></p>
<p>Føroyskt er eitt norðurgermanskt mál, og tað verður vanliga bólkað saman við íslendskum og nýnorskum  (Barnes  &amp;  Weyhe  1994).  Í  syntakslitteraturinum  verður  føroyskt  bólkað  saman við íslendskum sum eitt oyggjaskandinaviskt mál. Tað stendur tá mótsett donskum, svenskum og norskum. Hesi eru fastlandsskandinavisk mál. Í øldir hevur eitt tætt samband verið millum føroyskt og danskt, og tað førir við sær, at ymsar fastlandsskandinaviskar konstruktiónir eru í føroyskum sum <em type="italic">í  gjár  varð  tað  dansað  umborð  á  skipinum</em>. Oyggjaskandinviskt hevur ikki </p>
<p><em type="italic">tað</em> í slíkum ópersónligum passivkonstruktiónum. Lánini gera, at til ber at siga, at føroyskt er </p>
<p>eitt miðskandinaviskt mál (Petersen 2010).   Ikki hevur nógv verið granskað í orðmyndan í føroyskum. Her er eitt stutt yvirlit yvir orðmyndan. Okkurt er at finna í ymiskum greinum og mállærum, og er tá talan um Lockwood (1977  [1955]:  39–42).  Hann  sigur,  at  navnorðasamansetingar  kunnu  hava  <span type="quote" xml:lang="eng">“adjectives, numerals, prepositions or verbs as qualifying elements”</span> (Lockwood 1977 [1955]: 41). T.e., at framman  fyri  navnorðið  kann  eitt  nú  eitt  lýsingarorð  standa  sum <em type="italic">svartfuglur. </em>Nakað  hevur verið  sagt  um  tað  søguliga  hvørsfallið.  Eivind  Weyhe  vísir,  hvussu  tað  verður  handfarið  í føroyskum  mállærum  (Weyhe  1996/2012),  og  tað  verður  eisini  nortið  við  hvørsfallið  í mállæruni  hjá  Þráinssyni,  Petersen,  Jacobsen  &amp;  Hansen  (2004/2012)  og  í  mállæruni  hjá Petersen &amp; Adams (2009). Eisini hevur Indriðason (2011) skrivað um hvørsfallið. Semja er stórt sætt um, at hvørsfallið sum virkið fall ikki longur er til í føroyskum, hóast málreinsarar royna at siga tað øvugta (Henriksen 2010)i.    Eitt rímilig yvirlit um orðmyndan er í mállæruni hjá Þráinssyni, Petersen, Jacobsen &amp; Hansen (2004/2012: 204-221), men tað er ikki fullfíggjað, og heldur ikki yvirlitið hjá Krenn (1940:  118–122).  Samansett  og  ósamansett  sagnorð  eru  viðgjørd  av  Gullbein  (2006)  í  MA ritgerðini, hann skrivaði. Eisini verður nakað sagt um avleiðslur og samansetingar í teirri lítlu skúlamállæruni  hjá  Andreasen  &amp;  Dahl  og  teirri  lítlu  mállæruni  hjá  Davidsen  &amp;  Mikkel<em type="italic">uppi+á</em>.  Petersen  (2001)  vísir,  hvussu  tann  logiski  struktururin  er  í samansettum  sagnorðum,  sum  hava  forskoytið <em type="italic">endur</em>-.  Her  verður  víst,  at  tað  bara  kann leggjast  aftur  at  accomplishment  sagnorðunum  við  tí  logiska  bygnaðinum  (x),  (y)  CAUSE [BECOME state, (y)] sum í <em type="italic">Jógvan endurmálar húsini</em>. Variabilin (x) stendur fyri <em type="italic">Jógvan</em>, (y) fyri <em type="italic">húsini</em>.  Eitt  yvirlit  yvir  navnorðaavleiðslur  er  í  Petersen  (2008),  og  gerðarnavnorð  sum </p>
<p><em type="italic">skipari</em> eru viðgjørd hjá Weyhe (2012[1991]). Jacobsen (1997) vísir á tvíformar sum <em type="italic">lóg-</em> og <em type="italic">løg</em>-.  Niðurstøða  hansara  er,  at  tað  fyrra  er  eitt  leksem,  meðan  tað  seinna  er  eitt  forfesti. </p>
<p>Simonsen  (1993,  1995)  vísir,  at  eitt  klípi,  -<em type="italic">s</em>,<em type="italic"> </em>er  í  trýliðaðum  samansetingum.  Klípið  er  í øðrum samansetingarliði, og sæst tað í tvíformum í eitt nú staðarnøvnum sum <em type="italic">Gjógv+ar+á</em> og <em type="italic">Hvala+gjógv+s+áin</em>.  Her  er <em type="italic">Gjógvará</em>  <span type="quote">“rætt”</span>  eftir  normativari  mállæru,  meðan </p>
<p><em type="italic">Hvalagjógvsáin</em>  ikki  er  tað,  tí  hvørsfall  í  kvennkynsorðum  er  stórt  sætt  altíð  -<em type="italic">ar</em>  í  eintali. </p>
<p>Simonsen (2005) hevur eitt yvirlit yvir nýorð, og eru her fleiri samansetingar. Poulsen (2004 [1969]:  58–62)  skrivar  um  eftirfestið  -<em type="italic">ligur</em>.  Samansett  og  ósamansett  sagnorð  eru  til viðgerðar hjá Sandøy (1976). Her ber hann saman og viðgerð føroyskt, vesturnorsk málføri og  íslendskt.  Áhugavert  fyri  samansetingar  og  orðmyndan  eru  formar  sum <em type="italic">avstongdur</em>  frá </p>
<p><em type="italic">steingja av</em> og eitt nú <em type="italic">afturfyrisegkomin</em> frá <em type="italic">at koma fyri seg aftur</em>.  </p>
<p>Hetta er stórt sætt tað, sum er skrivað um samansetingar og avleiðslur í føroyskum. Ymiskt annað er skrivað um føroyska morfologi. Eitt yvirlit er at finna í Þráinssyni, Petersen, Jacobsen &amp; Hansen (2004/2012).</p>
<p xml:lang="dan"><em type="bold">2. Eitt alment yvirlit </em></p>
<p>Í føroyskum, eins og hinum germansku málunum, eru samansetingar og avleiðslur nýttar, tá ið  talan  er  um  orðmyndan.  Aftur  at  hesum  hava  puristarnir  gjørt  orð  við  at  enduruppfríska gamlar reglur sum <em type="italic">i</em>-umljóðið. Hetta var ein ljóðregla, sum var virkin millum frumnorrønt og norrønt,  og  tað  er  brúkt  í <em type="italic">bleðil </em>‘folie’  (Føroysk  orðabók  1998). <em type="italic">Bleðil </em>er  grundað  á <em type="italic">blað</em>. Puristarnir  hava  endurupplívgað <em type="italic">i-</em>umljóðið <em type="italic">*blaðilaR &gt; bleðill</em>;  aftur  at  hesum  hava  tey endurupplívgað  burturfallið  av  -<em type="italic">l</em>;  úrslitið  er <em type="italic">bleðil</em>.  Sama <em type="italic">i</em>-umljóð,  óproduktivt,  men natúrligt,  er  í <em type="italic">tyngd</em>,  sum  gongur  aftur  til  *<em type="italic">þungiþ</em>ō<em type="italic"> </em>(Nielsen  1976:  432),  samanber  tað tilsvarandi lýsingarorðið <em type="italic">tungur </em>við upprunasjálvljóðinum /u/.  Avleiðslur verða vanliga gjørdar við einum eftirfesti. Eitt dømi er -<em type="italic">leik</em> sum í <em type="italic">stórur</em>  </p>
<p><em type="italic">stórleiki</em>, men nullavleiðslur eru eisini; tær eru í <em type="italic">at  tvætla </em>  <em type="italic">tvætl</em> (Petersen 2009: 212).  Í <em type="italic">tvætl</em> er einki opinbart eftirfesti, tískil nullavleiðslanii. Aftur at hesum eru forfestini sum í eitt </p>
<p>nú <em type="italic">vinur</em>  <em type="italic">óvinur</em>. Samansetingar eru rótarsamansetingar sum í <em type="italic">mann+fjøld</em>, ella samansetingar við klípi sum í <em type="italic">mansfjøld</em>, <em type="italic">mannafjøld</em>. Í summum samansetingum er sjálvljóðaskifti, sbr. <em type="italic">tannlækni</em> frá rótini <em type="italic">tonn </em>og eitt nú <em type="italic">húsavarðartænastan</em> frá <em type="italic">húsavørður</em>. Orðastovnurin  økist  eisini  við  lánum,  mest  úr  donskum,  sum  føroyskt  jú  hevur  haft samband við í øldir (Petersen 2010), og við nýggjyðrum.   Univerbatión er definerað hjá Booij (2007: 19) sum <span type="quote" xml:lang="eng">“becoming  a word of phrases”</span>. Dømi  eru <em type="italic">far-um-kring</em>, <em type="italic">mal-í-ring </em>og  eisini <em type="italic">afturfyrisegkomin</em>  frá <em type="italic">koma  fyri  seg  aftur</em> (Sandøy 1976). Tey fyrru eru frá <em type="italic">at fara um kring</em> og <em type="italic">at mala í ring</em>.  Nýorð  verða  gjørd  í  føroyskum  við  samansetingum  (<em type="italic">evnafrøði</em>).  Puristarnir  hava endurupplívgað  gamlar  ljóðreglur,  sum  nevnt  omanfyri  við <em type="italic">bleðil</em>,  og  eisini  eitt  nú  atfestir sum <em type="italic">er</em>- í <em type="italic">erbylgjuovnur</em> ‘mikroovnur’. Eisini hava tey lænt úr íslendskum (<em type="italic">bókmentir</em>),  ella gomul orð fáa nýggja merking (<em type="italic">básur</em>). Hetta merkir fyrst og fremst ‘pláss til neyt at standa á’, men við víðkari merking ‘avskildrað rúm í framsýningarhøll’. Leysar samansetingar verða eisini  nýttar  í  orðagerðini  (<em type="italic">lærdur  háskúli</em>).<em type="italic"> </em>Aftur  at  hesum  økist  orðastovnurin  við ljóðeftirhermandi orðum sum <em type="italic">djums</em>. Meira um tey sæst hjá Patat (2000).  </p>
<p><em type="bold">3. Samansetingar </em></p>
<p>At  seta  saman  orð  er  ein  produktivt  prosess  í  føroyskum,  og  talan  er  um  tvey  sløg. Rótarsamansetingar og klípissamansetingar.  Kjarnin  í  einum  samanseting  er  tað  síðsta  orðið,  og  tað  kann  vera  eitt  navnorð,  eitt lýsingarorð, eitt sagnorð, eitt talorð, eitt hjáorð ella ein fyriseting. Framman fyri kjarnan eru navnorð, lýsingarorð, sagnorð, hjáorð, talorð, fornøvn, bitlar og fyrisetingar. Dømi verða víst í tí, sum kemur.     Samansetingarklípið  er  tað  søguliga  hvørsfallið  ella  -<em type="italic">i, -u, -a</em>  í sagnorðasamansetingum, har -<em type="italic">u</em> og <em type="italic">-a</em> ikki koma ofta fyri. Meira um samansetingarklípini í 3.8. Hesi hava ikki nakað morfologiskt innihald longur í føroyskum.  </p>
<p><em type="bold">3.1. Navnorðasamansetingar  </em></p>
<p>Her eru: navnorð + navnorð, lýsingarorð + navnorð, sagnorð + navnorð, fornavn + navnorð, hjáorð + navnorð, talorð + navnorð, bitil + navnorð og fyriseting + navnorð.</p>
<p xml:lang="eng">NN [[arm]N[brot]N]N     armbrot LN [[smá]L[fiskur]N]N     smáfiskur</p>
<p>SN [[dypp]S[kókari]N]N    dyppkókari  FornN [[sjálv]forn[bjargni]N]N  sjálvbjargni HN [[aftur]H[dekk]N]N    afturdekk TN [[tví]T[buri]N]N    tvíburi  BN [[aftur]B[koma]N]N     afturkoma   FN [[í]F[blástur]N]N    íblástur</p>
<p><em type="italic">Aftur</em> er eitt hjáorð í <em type="italic">afturdekk</em>. Tað er ein bitil í <em type="italic">afturkoma</em>, tí tað byggir á sagnorðið + bitilin <em type="italic"> at koma aftur</em>.  </p>
<p>  Kjarnin í navnorðasamansetingum er til høgru sum sæst á bendingarflokki og kyni. Eitt orð, tó, hevur ikki kyn sum tað ósamansetta orðið, og tað er <em type="italic">gullregn</em>, sum er kvennkyn, hóast <em type="italic">regn </em>er  hvørkikyn.  Kvennkyn  í <em type="italic">gullregn </em>er  í  samsvari  við  ta  merkingarligu kynstillutanarregluna ‘trø eru kall- el. kvennkyn’. Hetta dømið vísir eisini, at merk</p>
<p><em type="bold">3.2. Lýsingarorðasamansetingar  </em></p>
<p>Lýsingarorðasamansetingar eru gjørdar við at seta saman navnorð + lýsingarorð, lýsingarorð +  lýsingarorð,  fornavn  +  lýsingarorð,  sagnorð  +  lýsingarorð,  hjáorð  +  lýsingarorð,  talorð  + lýsingarorð og fyriseting + lýsingarorð.</p>
<p>NL[[sorg]N[leysur]L]L  sorgleysur LL [[bráð]L [djúpur]L]L   bráðdjúpur</p>
<p>FornL [[sjálv]Forn[klókur]L]L  sjálvklókur SL [[renn]S[vátur]L]L    rennvátur HL [[innan]H[kátur]L]L    innankátur TL [[tví]T[beintur]L]L   tvíbeintur FL [í]F[gulur]L]L   ígulur</p>
<p>Aftur  hesum  skulu  nevnast  formar  sum  [[aftur]H[fyri]F[seg]Forn[komin]L]L.  Hetta  byggir  á heildina <em type="italic">at  koma  fyri  seg  aftur</em>. Sandøy  (1976:  143–173)  nevnir  dømir  eins  og <em type="italic">uppsagdur</em>. </p>
<p>Hetta  byggir  á  sagnorðið  +  bitilin <em type="italic">at  siga  upp</em>.  Hann  nevnir  eisini  samansetingar  sum </p>
<p><em type="italic">avstongdur</em>, sum byggir á sagnorðið + bitilin <em type="italic">at steingja av</em>.  </p>
<p> Booij  (2007:  91)  tosar  um  syntetiskar  samansetingar  í  enskum  sum <em type="italic">blue-eyed</em>  og  í hollenskum sum <em type="italic">blaw-og-ig</em>. Slíkar samansetingar eru í føroyskum, har kjarnin -<em type="italic">oygdur </em>ikki er til sum eitt ósamansett lýsingarorð. Millum dømini eru <em type="italic">brúnoygdur</em> og <em type="italic">kátoygdur</em>. </p>
<p><em type="bold">3.3. Sagnorðasamansetingar </em></p>
<p>Í sagnorðasamansetingum ber til at hava navnorð + sagnorð, lýsingaorð + sagnorð, talorð + sagnorð, fornavn + sagnorð, hjáorð + sagnorð, fyriseting + sagnorð og bitil + sagnorð.</p>
<p> Tað er ikki vanligt at hava navnorð + sagnorð Eg havi funnið 567 dømir í <em type="italic">Føroysk </em></p>
<p><em type="italic">orðabók </em>(1998).  Frá  talumálið  kunnu  nevnast  dømir  sum <em type="italic">at  telduskriva</em>, <em type="italic">at  jólapynta </em>og <em type="italic">at jólahugna</em>. Men  tað  ber  ikki  til  at  hava  sagnorðasamansetingar  sum <em type="italic">at </em>*<em type="italic">mateta</em>  ella <em type="italic">  at </em></p>
<p>*<em type="italic">bilkoyra</em>.  </p>
<p>NS [[háls]N[fevna]S]S    hálsfevna<em type="italic">  </em>LS [[góð]L[skriva]S]S    góðskriva  TS [[trí]T[trola]S]S   trítrola  FornS[sjálv]Forn[doyggja]S]S  sjálvdoyggja  HS [[burtur]H[vísa]S]S    burturvísa FS [[við]F[føra]S]S   viðføra BS [[av]Bitil[runda]S]S      avrunda  </p>
<p>Gullbein (2006) hevur víst á, at talið á samansettum sagnorðum økist, so at fólk brúka meira og meira <em type="italic">avrunda</em> mótsett <em type="italic">runda av</em>. Høvuðsgrundin er málamótið við danskt (Petersen 2010). </p>
<p><em type="bold">3.4. Talorð </em></p>
<p>Talorðini í føroyskum frá 20 verða gjørd við koordinatión <em type="italic">ein og tjúgu</em>. Summir puristar nýta </p>
<p><em type="italic">tjúguein</em> ella <em type="italic">tjúgu og ein </em>í staðin fyri <em type="italic">ein og tjúgu</em>. Hetta er fyri at divergera frá donskum.   </p>
<p>Samanseting     <em type="italic">fimmhundrað</em> Koordinatión      <em type="italic">ein og tjúgu</em>  Asyndetiskiii koordinatión  <em type="italic">tjúguein</em> Koordinatión + samanseting  <em type="italic">fimmhundrað og fimm</em>  </p>
<p>Talorðini  frá  13-19  hava  -<em type="italic">tan</em>  sum  seinna  part: <em type="italic">sekstan</em>.  Samtíðarliga  er  -<em type="italic">tan</em> partur  av  stovninum; tað er ikki produktivt í føroyskum.   Í  koordinatión  skal <em type="italic">og</em>  vera,  tí  er  *<em type="italic">eintjúgu</em>  og*<em type="italic">fimmhundraðfimm </em>ikki  møguligir formar.  Øvugt ber til at hava <em type="italic">tjúguein</em>.  </p>
<p><em type="bold">3.5. Hjáorðasamansetingar </em></p>
<p>Hjáorðasamansetingar eru settar saman av navnorði + hjáorði, lýsingarorði + hjáorði, hjáor</p>
<p>NH  [[ár]N[langt]H]H   árlangt   LH   [[tvør]L[vegin]H]H  tvørvegin  HH   [[seinna]H[meiri]H]H  seinnameiri TH   [[ein]T[skila]H]H  einskila  BH  [[av]Bitil[bera]H]H  avbera</p>
<p>Bitilin + hjáorðið í <em type="italic">avbera</em> byggir á <em type="italic">at bera av</em>.  </p>
<p><em type="bold">3.6. Fyrisetingasamansetingar </em></p>
<p>Samansettar fyrisetingar eru slíkar sum [[upp]H[úr]F]F <em type="italic">uppúr.</em> Lenvig (1996) hevur eitt yvirlit við  ymiskum  fyrisetingasamansetingum,  har  fyrri  liður  er  eitt  hjáorð,  seinni  liður  ein fyriseting.  Hesar  samansettu  fyrisetingarnar  standa  oftani  uttan  nakran  fyllilið,  t.e. <em type="italic">eg  legði </em></p>
<p><em type="italic">fiskin uppúr (pottinum)</em>.   </p>
<p>Ein fyrisetingarsamanseting kann hava eina allativa merking (leið): [[upp]H[á]F] F. Ein annar møguleiki er, at tær hava staðarmerking: [[inni]H[í]F]F. Triði møguleikin er, at tær hava eina ablativa merking (leið frá staði) sum [innan]H[úr]F]F.   Tilsamans  eru  594  slíkar  kombinatiónir  møguligar,  men  allar  eru  ikki  nýttar. Møguligar hjáorðasamansetingar, sum Lenvig (1996: 6–8) hevur, eru 440. Onnur dømir eru:</p>
<p><em type="italic">vit fara </em>[[niður]H[í]F]F, <em type="italic">vit eru </em>[[niðri]H[í]F]F og <em type="italic">vit fara </em>[[niðan]H[í]F]F.    </p>
<p xml:lang="dan"><em type="bold">3.7. Affiksoid </em></p>
<p>Eitt  affiksoid  er  eitt  orð,  sum  eisini  kann  fungera  sum  eitt  atskoyti.  Formurin  -<em type="italic">skap</em>  kann leggjast  aftur  at  kall-  ella  hvørkikynsorðum  (Petersen  2008:  12).  Er  kjarnin  eitt hvørkikynsorð,  er  merkingin  ‘skap,  formur’,  sum <em type="italic">andlitsskap</em>  og <em type="italic">kúluskap</em>.  Her  hevur <em type="italic">skap </em>týðiliga leksikalska merking. Í kallkynssamansetingum hevur -<em type="italic">skap </em>ikki leksikalska merking: </p>
<p><em type="italic">trøllskapur </em>‘gandur’ og <em type="italic">bankaskapur</em>. T.e. <em type="italic">trøllskapur </em>er ikki tað skapið, sum eitt trøll hevur, </p>
<p>og <em type="italic">bankaskapur</em> er ikki formurin, sum ein banki hevur. Tó er tann leksikalska merkingin til staðar í <em type="italic">bankaskapur</em>, tí tað merkir formur, sum bankavirksemið hevur el. tekur.  </p>
<p><em type="bold">3.8. Samansetingarklípi </em></p>
<p>Ikki er hvørsfallið virkið sum fall í føroyskum eins og víst av fleiri granskarum, sbr. Weyhe (1996/2012), Lockwood (1955/1977), Þráinsson, Petersen, Jacobsen &amp; Hansen (2004/2012), Petersen  &amp;  Adams  (2009)  og  Indriðason  (2011).  Hesi  síðsti  metir  tó,  at  restir  eru  av hvørsfallinum  í  samansetingum,  men  tær  manifestera  seg  ikki  so  reglubundið  sum  í íslendskum.    Í staðin fyri at tosa um hvørsfallið, verður tosað um eitt samansetingarklípi, og tað er -<em type="italic">s</em> í kall- og hvørkikyni í eintali. Nøkur kallkynsorð hava -<em type="italic">ar</em> í eintali. Kvennkynsorð hava -<em type="italic">ar</em> í eintali og -<em type="italic">a</em> í fleirtali, sum øll kall- og hvørkikynsorð eisni hava.  </p>
<p><em type="italic"> </em>Summi navnorð hava eitt sjálvljóðaskifti, tá ið samansetingarklípisformurin er nýttur: <em type="italic">jørð </em>men <em type="italic">jarðarhiti</em>. <em type="bold"> </em></p>
<p>Í  samansetingum  við  einum  sagnorði  er  klípið  -<em type="italic">i</em>,  men  tað  kann  vera  -<em type="italic">u</em>  og  -<em type="italic">a</em>. Vanligast  er  -<em type="italic">i</em>,  sbr. <em type="italic">renniskógvar</em>;  -<em type="italic">u</em>  klípið  er  vanliga  nevnt  í <em type="italic">sagulað</em>,  og  -<em type="italic">a </em>klípið  í </p>
<p><em type="italic">prædikastólur</em>.    Í   <em type="italic">sjúkur</em> er  -<em type="italic">ra</em>  í <em type="italic">sjúkrabilur </em>til  dømis.  Í  fleirtali  er  -<em type="italic">a</em>  tað  vanligasta,  sbr. <em type="italic">vinalag</em>, <em type="italic">bygdavegur</em>, <em type="italic">skipafylgi</em>. Í fáum førum eru onnur klípi sum í <em type="italic">eygnalækni</em> við -<em type="italic">na</em> og <em type="italic">lungnabruni</em>.    </p>
<p><em type="bold">4. Avleiðslur </em></p>
<p>Avleiðslur  verða  gjørdar  við  forfestum,  eftirfestum  ella  nullavleiðslum. Aftur  at  hesum  eru óproduktivar avleiðslur við sjálvljóðaskifti sum í <em type="italic">grava</em> og tey avleiddu navnorðini <em type="italic">grøv</em>,<em type="italic"> grev</em> og eitt nú <em type="italic"> gryvja</em>. Eitt annað dømi er <em type="italic">tyngd </em>frá lýsingarorðinum <em type="italic">tungur</em>.   Avleiðsla  og  sjálvljóðaskifti  er  í  einum  orði  eins  og <em type="italic">leinging </em>frá  lýsingarorðinum </p>
<p><em type="italic">langur</em> og eitt nú <em type="italic">treinging</em> frá lýsingarorðinum <em type="italic">trongur</em>. </p>
<p><em type="bold">4.1. Navnorðaavleiðslur </em></p>
<p>Hesar verða gjørdar við for- og eftirfestum og við eftirfestum + sjálvljóðaskifti sum <em type="italic">langur </em> </p>
<p> <em type="italic">leinging</em>. Eisini eru nullavleiðslur, síggj 5 <em type="italic">Nullavleiðslur</em>.   </p>
<p><em type="bold">4.1.1. Forfestir </em></p>
<p>Navnorðaforfestini eru:</p>
<p xml:lang="eng"><em type="bold">FORFESTI BASA AVLEITT NAVNORÐ </em></p>
<p>aðal- verkfall aðalverkfall al- máttur almáttur alla- halga allahalga and- róður andróður endur- keyp endurkeyp er- trevja ertrevja eyð-  eyðkenni for- berg forberg há- hús háhús høvuðs- mál høvuðsmál miðal- fiskur miðalfiskur megin- land meginland mis- gerð misgerð ný- gerð nýgerð ov- arbeiði ovarbeiði ovur- dirvi ovurdirvi ó- gerð ógerð sam- svar samsvar van- lagna vanlagna ør- fiski ørfiski</p>
<p><em type="bold"> Mynd 1: Navnorðaforfestir. </em><em type="italic"> </em></p>
<p>Øll hesi forfestini eru niðurarvað úr norrønum. Í 6. verður hugt at læntum for- og eftirfestum, bæði úr donskum og neoklassisk atfestir.</p>
<p><em type="bold">4.1.2. Eftirfestir </em></p>
<p>Tey  produktivastu  eftirfestini  í  føroyskum  eru <em type="italic">-ar</em>-  (<em type="italic">skipari</em>)  og  -<em type="italic">an/-ing</em>  (<em type="italic">mentan</em>, <em type="italic">renning</em>). Tað fyrra er nýtt at gera gerðarnavnorð (nomen agentis), sbr. Weyhe (1991/2012), meðan tað seinna er brúkt at gera abstrakt kvennkynsorð.    Í  føroyskum  eru,  sum  kunnugt,  trý  kyn,  og  eg  havi  sett  eftirfestini  upp  soleiðis,  at kallkynseftirfestini koma fyrst. Síðani kvenn- og síðst hvørkikynseftirfestini.   </p>
<p xml:lang="eng"><em type="bold">EFTIRFESTI BASUKATEGORI BASA DØMI </em></p>
<p>-að /av/ sagnorð at javna javnaður -ar sagnorð at renna rennari -dóm navnorð aldur aldurdómur -dóm lýsingarorð fríur frídómur -dóm sagnorð at læra lærdómur -dóm fornavn sjálvur sjálvdómur -ing navnorð bulur bulingur -ing lýsingarorð hvítur hvítingur -ing sagnorð at renna renningur -ing talorð seks sættingur -leik navnorð salt saltleiki</p>
<p>-leik lýsingarorð beiskur beiskleiki -leik hjáorð betur beturleiki -leik talorð ein einleiki -leik forfesti tor torleiki -ling navnorð bók bóklingur -ling lýsingarorð dýrur dýrlingur -ling sagnorð rekja riklingur -ning sagnorð at byggja bygningur -skap navnorð banki bankaskapur -skap lýsingarorð harður harðskapur</p>
<p><em type="bold"> Mynd 2: Eftirfesti, sum verða gjørd til at gera kallkynsorð.  </em></p>
<p>Eftirfestið  -<em type="italic">ar-</em>  í <em type="italic">rennari</em> er  brúkt  at  leiða  gerðarnavnorð  frá  sagnorðum,  men  tað  er  eisini í lániorðum  sum <em type="italic">medistari</em>, <em type="italic">kikari</em>, <em type="italic">elektrikari</em>, <em type="italic">skómakari</em>  og <em type="italic">teenagari</em>.  Navnorðini  við  -<em type="italic">ing</em>, -<em type="italic">ling </em>og -<em type="italic">ning</em> hava hesar merkingarnar (síggj eisini Petersen 2008: 5-11) </p>
<p>1. Persóns- og djóranøvn (leitt av lýsingarorðum)</p>
<p>2. Mát</p>
<p>3. Navnorðaavleiðslur (navnorð leitt av navnorði)</p>
<p>4. Persónar frá einum stað.</p>
<p>5. Sagnorðaavleiðslur (navnorð leitt av sagnorði)</p>
<p>6. Kumpassin</p>
<p>Sum  dømi  kunnu  nevnast  (1) <em type="italic">hvítur </em> <em type="italic">hvítingur</em>,  (2) <em type="italic">seks</em>  <em type="italic">sættingur</em>;  (3) <em type="italic">flykra </em>  </p>
<p><em type="italic">flykringur</em>; (4) <em type="italic">Sørvágur</em>  <em type="italic">sørvingur</em>; (5) <em type="italic">at toyggja </em>  <em type="italic">toyggingur</em>; (6) <em type="italic">landnyrðingur</em>.  </p>
<p> Navnorðini  við  -<em type="italic">ning</em>  eru  leidd  av  sagnorðum: <em type="italic">at  byggja</em>  <em type="italic">bygningur</em>,  men  eisini onnur eru sum <em type="italic">gras </em> <em type="italic">grasningur</em>, um tað ikki er frá sagnorðinum <em type="italic">at grasa.</em> Eftirfestið -<em type="italic">ling</em>  hevur  diminutiva  merking: <em type="italic">bók</em>  <em type="italic">bóklingur</em>,  og  tað  kann  nýtast  um  persónar <em type="italic">dýrlingur </em> (Petersen 2008: 5-11).   Til er eisini -<em type="italic">ang</em> í <em type="italic">hunangur. </em>Eftirfestið er ikki produktivt; tað er eisini í <em type="italic">leiðangur </em>frá </p>
<p><em type="italic">at leiða</em>.  </p>
<p>Tað  produktivasta  kvennkynseftirfestið  er  -<em type="italic">ing</em>;  minni  produktivt  er  -<em type="italic">an</em>.  Hesi  verða nýtt  at  leiða  abstrakt  navnorð  av  sagnorðum  sum  dømini  niðanfyri  vísa.  Í  norrønum  varð -<em type="italic">an</em> sett  aftur  at ō-sagnorðum  sum <em type="italic">kalla</em>,  men  henda  reglan  er  ikki  gjøgnumskygd  longur  í føroyskum. Nú er -<em type="italic">ing</em> tað, sum mest verður nýtt.  </p>
<p xml:lang="eng"><em type="bold">EFTIRFESTI BASUKATEGORI BASA DØMI </em></p>
<p>-an sagnorð at flokka flokkan -ing sagnorð at roykja royking -sk lýsingarorð ørur ørska -sl sagnorð at nýta nýtsla -kunn navnorð fólk fólkkunna -kunn lýsingarorð fáur fákunna</p>
<p><em type="bold">Mynd 3: Eftirfesti, sum nýtt verða at gera kvennkynsorð.  </em></p>
<p>Ikki ber til at siga, at -<em type="italic">sk</em> í <em type="italic">ørska </em>og -<em type="italic">sl</em> í <em type="italic">nýtsla </em>eru produktiv eftirfesti. Heldur eru tey blivin ein partur av stovninum. Óproduktivt er eisini -<em type="italic">d</em> og -<em type="italic">ð</em> [w] í <em type="italic">at deila</em>  <em type="italic">deild</em> og <em type="italic">at glógva </em>  </p>
<p><em type="italic">glóð</em>.  Um  hesi  vóru  produktiv,  so  átti  at  borið  til  at  gjørt  orð  spontant  í  dag  við  hesum </p>
<p>eftirfestum.    Hvørkikynsavleiðslur eru:</p>
<p xml:lang="eng"><em type="bold">EFTIRFESTI BASUKATEGORI BASA DØMI </em></p>
<p>-dømi navnorð val valdømi</p>
<p>-i lýsingarorð vandin vandni -loysi lýsingarorð vónleysur vónloysi -læti navnorð tøkk, takk takklæti -læti lýsingarorð stórur stórlæti -menni navnorð tól tólmenni -ni lýsingarorð blíður blídni -ræði lýsingarorð harður harðræði -semi navnorð løn lønsemi -semi talorð ein einsemi -vísi lýsingarorð rættur rættvísi</p>
<p><em type="bold">Mynd 4: Avleiðslur, sum dána hvørkikynsorð.  </em></p>
<p>Í Þráinsson, Petersen, Jacobsen &amp; Hansen (2004/2012: 214) verður eftirfestið -<em type="italic">ald</em> nevnt. Tað er ikki við í yvirlitinum omanfyri, tí tað er deytt. Tað kemur fyri í trimum orðum: <em type="italic">mótald</em> frá sagnorðinum <em type="italic">at móta</em>; <em type="italic">bulald</em> frá <em type="italic">bulur</em> og <em type="italic">leggald</em> frá <em type="italic">leggur</em>.   Eftirfestið -<em type="italic">semi</em> er vanliga denominalt, men dømir eru, har eitt lýsingarorð er basan: </p>
<p><em type="italic">góður</em>  <em type="italic">góðsemi</em>; <em type="italic">blíður </em> <em type="italic">blíðsemi</em>.  Dømir  eru,  har  talorð  er  basan: <em type="italic">einsemi</em>,  og <em type="italic">tví- </em>í<em type="italic"> tvísemi</em>, og har eitt hjáorð er basan: <em type="italic">sjaldsemi</em>/<em type="italic">sjáldsemi</em>.  </p>
<p><em type="bold">4.2. Lýsingarorðaavleiðslur </em></p>
<p>Lýsingarorðaavleiðslur eru gjørdar við for- ella eftirfestum. Sjálvljóðaskifti er í slíkum førum sum <em type="italic">jarðiskur </em>frá <em type="italic">jørð</em>.    </p>
<p><em type="bold">4.2.1. Forfestir </em></p>
<p>Tað  søguliga  hvørsfallið  er  í <em type="italic">alra</em>-;  talumálsformurin  er <em type="italic">allar</em>-  frá  tí  óbundna  fornavninum </p>
<p><em type="italic">allur</em>. Hetta er nýtt sum eitt styrkjandi forfesti (Petersen &amp; Adams 2009: 90): </p>
<p xml:lang="eng"><em type="bold">FORFESTI BASA AVLEITT NAVNORÐ </em></p>
<p>al- fagur alfagur allar-/alra bestur allarbestur/alrabestur av- gamal avgamal  miðal- góður miðalgóður mis- góður misgóður ný- málaður nýmálaður ov- djarvur ovdjarvur ovur- djarvur ovurdjarvur ó- blíður óblíður tor- sigldur torsigldur van- býttur vanbýttur ør- lítil ørlítil</p>
<p><em type="bold">  </em><em type="italic"> </em><em type="bold">Mynd 5: Forfesti, sum verða nýtt til at gera lýsingarorð.  </em></p>
<p><em type="bold">4.2.2. Eftirfestir </em></p>
<p>Lýsingarorðaeftirfestini eru sett upp niðanfyri.</p>
<p xml:lang="eng"><em type="bold">EFTIRFESTI BASUKATEGORI BASA DØMI </em></p>
<p>-bar/-bær navnorð arvur arvbærur -bar/-bær hjáorð títt títtbærur -ig, -ug navnorð blóð, neyð blóðigur, neyðugur -isk navnorð jørð jarðiskur -lig navnorð andi andligur -lig lýsingarorð blíður blídligur -lig sagnorð at dáma dámligur</p>
<p>-lig hjáorð fram framligur -loysin lýsingarorð lágur lágloysin -loysin sagnorð at gáa gáloysin -sam navnorð arbeiði arbeiðssamur -sam talorð ein einsamur -sk navnorð himmal himmalskur</p>
<p><em type="bold">Mynd 6: Eftirfesti, sum verða nýtt til at gera lýsingarorð. </em> </p>
<p>Eftirfestið -<em type="italic">sk</em> er nýtt at gera lýsingarorð frá landanøvnum <em type="italic">Ísland </em> <em type="italic">íslendskur</em>. Eftirfestið  -<em type="italic">loysin </em>er í trimum orðum: <em type="italic">gáloysin</em>, <em type="italic">háloysin</em> og <em type="italic">lágloysin</em> (Føroysk Orðabók 1998). Tey seinnu bæði eru nýorð. Poulsen (2004 [1969]: 59–62) hevur ymiskar variantar av <em type="italic">-ligur</em>, har hann metir um upprunan til avbrigdini. Synkront eru ymisk klípir frammanfyri: <em type="italic">broyta</em>  </p>
<p><em type="italic">broytiligur</em>, <em type="italic">elska </em> <em type="italic">elskuligur</em>. Og so er til <em type="italic">bygdarsligur</em> frá tí søguliga hvørsfallinum <em type="italic">bygdar</em> </p>
<p>og einum -<em type="italic">s</em> afturat; sama -<em type="italic">s</em> er í <em type="italic">jánkasligur </em>og <em type="italic">buldrasligur</em>.  </p>
<p><em type="bold">4.3. Sagnorðaavleiðslur </em></p>
<p><em type="bold">4.3.1. Forfestir </em></p>
<p>Forfestini, sum brúkt eru at leiða sagnorð, eru:</p>
<p xml:lang="eng"><em type="bold">FORFESTI BASA AVLEITT NAVNORÐ </em></p>
<p>al- lýsa allýsa and- rógva andrógva av- greiða avgreiða endur- kanna endurkanna full- fíggja fullfíggja mis- trúgva mistrúgva ný- skapa nýskapa ov- eta oveta ovur- eta ovureta</p>
<p><em type="bold">Mynd 7: Sagnorðaforfestir. Sum sæst, so verða tey nýtt at leiða sagnorð av sagnorðum. </em></p>
<p><em type="bold">4.4. Hjáorðaavleiðslur </em></p>
<p>Forfestini, sum nýtt verða at gera hjáorð við, eru:</p>
<p xml:lang="eng"><em type="bold">FORFESTI BASA AVLEITT NAVNORÐ </em></p>
<p>al- fagurt alfagurt ár-  árdegis for-  fordánt ó- keypis ókeypis</p>
<p><em type="bold">Mynd 8: Forfestini, sum nýtt verða at gera hjáorð við.  </em></p>
<p>Eingin basa er til <em type="italic">fordánt</em>, og heldur ikki aftan fyri <em type="italic">árdegis</em>.    Hesi eftirfestini verða nýtt at gera hjáorð við:  </p>
<p xml:lang="eng"><em type="bold">EFTIRFESTI BASUKATEGORI BASA DØMI </em></p>
<p>-a talorð ein eina -a fs + NH uttan landa uttanlanda -a lýsingarorð illur illa -an lýsingarorð javnur javnan -an hjáorð út uttan -andi navnorð fon fonandi -andi sagnorð bika bikandi</p>
<p>-ar hjáorð út uttar -i hjáorð út úti -is navnorð -skeið miðskeiðis -laga hjáorð uttar uttarlaga -liga lýsingarorð blíður blídliga -líka fyriseting frá frálíka -megin/-minni lýsingarorð høgra høgrumegin, høgruminni  fornavn báðir báðumegin -ni hjáorð illa illani -nis navnorð stað staðnis -s fs + NH uttan lands uttanlands -sama fornavn sjálvur sjálvsama -skila fyriseting frá fráskila</p>
<p><em type="bold">  Mynd 9: Eftirfestir, sum nýtt verða at gera hjáorð við.  </em></p>
<p>Hjáorðið <em type="italic">eina</em> er mest í orðingini <em type="italic">leggja sær eina við</em>. Fyrisetingin + navnheildin <em type="italic">uttan lands</em> er grammatikaliserað til eitt orð <em type="italic">uttanlands</em>, og hevur tað staðarmerking. Tað saman hendi í </p>
<p><em type="italic">uttanlendis</em>.  </p>
<p>Oftani er -<em type="italic">a</em> sett afturat: <em type="italic">uttanlanda</em>. -<em type="italic">is</em> í orðum sum <em type="italic">uttanlendis</em> og í -<em type="italic">hendis</em> og <em type="italic">firðis</em> (<em type="italic">miðfirðis</em>)  gongur  upprunaliga  aftur  til  teir  norrønu <em type="italic">ija</em>-stovnarnar,  har  tað  er hvørsfalsformur: <em type="italic">lendi+s</em>. <em type="italic">Uttanlendis</em>  er  tískil  ein  samanseting,  sbr.  Kvaran  (1990/1991), sum nevnir <em type="italic">árdegis</em> (frá 12. øld), <em type="italic">keypi</em> frá 14. øld í <em type="italic">ókeypis </em>og eitt nú <em type="italic">útanlendis</em> frá 13. øld (Kvaran 1990/1991: 15).   Eftirfestið  -<em type="italic">líka</em>  er  í <em type="italic">frálíka </em>og <em type="italic">ólíka</em>.  Sjaldsamt  er <em type="italic">háttlíka </em>frá  navnorðinum <em type="italic">háttur</em>. Eftirfestið er eisini í <em type="italic">javnlíka </em>frá lýsingarorðinum <em type="italic">javnur </em>og <em type="italic">tesslíka </em>frá <em type="italic">tess</em>, sum er hvørsfall av <em type="italic">tað</em>.  So  er  til  dialektorðið <em type="italic">úrlíka </em>‘fantastiskt’  har  fyrri  partur  í  samansetingini  er fyrisetingin <em type="italic">úr</em>; orðið <em type="italic">javnlíka </em>er frámerkt sum eitt kvæðaorð í <em type="italic">Føroysk Orðabók </em>(1998).  Eftirfestið  -<em type="italic">nar</em>  er  sjaldsamt.  Helst  bara  í <em type="italic">til  fulnar </em>frá  lýsingarorðinum <em type="italic">fullur</em>. Eftirfestið  -<em type="italic">um</em>  er  í  eitt  nú <em type="italic">stórum</em>.  Eftirfestið  -<em type="italic">gegn</em>/-<em type="italic">gjøgn</em>  er  ein  grammatikalisering  av </p>
<p><em type="italic">ígjøgnum</em>. Eitt annað eftirfesti er -<em type="italic">inda</em>/-<em type="italic">indi</em> í <em type="italic">náminda/námindi</em>. </p>
<p> Hjáorðið <em type="italic">illani</em> er víðari útvikling av <em type="italic">illa </em>við -<em type="italic">n</em> frá orðum sum <em type="italic">javnan</em> og <em type="italic">uttan</em> og -<em type="italic">i</em> frá eitt nú <em type="italic">úti</em>.  </p>
<p><em type="bold">5. Nullavleiðsla </em></p>
<p>Ein nullavleiðsla, el. konversión, er greinað sum <span type="quote" xml:lang="eng">“the making of new words by using word forms  of  one  syntactic  category  as  words  of  another  one,  without  overt  morphological marking”</span>  (Booij  2007:  311),  sbr.  eisini  Spencer  (1991:  20).  Nullavleiðsla  er  í  deverbalum, negativum  hvørkikynsorðum  eins  og  víst  á  hjá  Petersen  (2009:  212ff.)  við  dømum  sum <em type="italic">at </em></p>
<p><em type="italic">híma </em> <em type="italic">eitt hím</em>. Onnur dømi, hóast ikki deverbal, eru <em type="italic">eitt beist</em>, síggj eisini Jespersen (1999 </p>
<p>[1924]: 239), har hann nevnir danskar niðrandi termar sum <em type="italic">bæst</em>, <em type="italic">fjols</em> og <em type="italic">drog</em>.   Onnur  dømi  við  konversión  eru  niðanfyri.  Her  er  bindistrikan  við,  fyri  at  vísa rótina/stovnin.  </p>
<p>N til S    bók      at bók-a   L til N    ovast-ur    ovast-i L til S    døkk-ur     døkk-ast  S til N   far-a        far-i  prál-a       <em type="italic"> </em>prál  at drív-a     driv<em type="italic"> </em> NS  samansetingin  [[jóla]N[pynta]S]S  er  leidd  av  navnorðinum  [[jóla]N[pynt]N]N  við konversión.  Sama  er  [[jóla]N[hugna]s]S  sum  við  konversión  er  leitt  av  navnorðinum [[jóla]N[hugni]N]N]. Ein spontan L til N nullavleiðsla er <em type="italic">lýggj-ur</em>  <em type="italic">lýgg-i </em> (fyri <em type="italic">lýkka</em>). Eitt annað slag av S til N konversión er í <em type="italic">at dríva</em>   <em type="italic">drív</em> og <em type="italic">smíða </em>  <em type="italic">smíð</em> fyri tað søguliga rættara <em type="italic">driv </em>og <em type="italic">smið</em>. </p>
<p><em type="bold">6. Orðmyndan við lántum eftir- og forfestum  </em></p>
<p>Neoklassisk og lágtýsk atfestir eru lænt inn í føroyskt, typiskt, umvegis danskt. Tey lágtýsku atfestini eru: <em type="italic">an</em>-, -<em type="italic">arí, be</em>-, <em type="italic">for</em>-, -<em type="italic">heit, </em>-<em type="italic">ilsi, </em>-<em type="italic">vís </em>sum í <em type="italic">bangheit</em> í orðingini <em type="italic">tað beri eg onga </em></p>
<p><em type="italic">bangheit fyri</em>. Neoklassisk atfestir eru tey, sum eru lænt inn í tey europeisku málini millum </p>
<p>onnur úr grikskum og latíni.   Niðanfyri  eru  tey  vanligastu  innlæntu  atfestini  sett  upp.  Ikki  ber  altíð  til  at  siga,  at talan  er  um  eitt  atfesti,  tí  orðið  er  lænt  inn  sum ein  heild,  sbr.  eitt  orð  sum <em type="italic">at  begynna</em>  frá donskum <em type="italic">begynde</em> (frá lágtýskum <em type="italic">beginnen</em>). Her er eingin rót *<em type="italic">gynna</em>.  </p>
<p xml:lang="eng"><em type="bold">FORFESTI BASA AVLEITT NAVNORÐ </em></p>
<p xml:lang="eng">an- geva angeva anti- síða antigrindadrápssíða be- grava begrava be- ráð beráð be- klæða beklæddur eks- frú eksfrú Tiger for- vænta forvænta for- deiling fordeiling infra- kervi infrakervi inter- varp intervarp kontra- fótbóltur kontrafótbóltur med- ábyrgd medábyrgd meta- mál metamál mini- íbúð miniíbúð pseudo- gosop pseudogosop semi- sólturkaður semisólturkaður super- brúkari superbrúkari super góður supergóður</p>
<p xml:lang="eng"><em type="bold">Mynd 10: Innlænt forfestir.  </em></p>
<p>Tey vanligastu innlæntu eftirfestini eru:</p>
<p xml:lang="eng"><em type="bold">EFTIRFESTI BASUKATEGORI BASA DØMI </em></p>
<p>-aktig navnorð Hollywood hollywoodaktigur -alsk navnorð musikkur musikalskur -ant sagnorð prædika prædikantur -al navnorð fundament fundamentalur -ar navnorð atom atomarur -arí sagnorð baka bakarí -dør navnorð ambassada ambassadørur -ell navnorð strukturur strukturellur -heit lýsingarorð býttur býttheit -inn navnorð lærari lærarinna -ilsi sagnorð øra ørilsi -isk navnorð jørð jarðiskur -ism navnorð kommunistur kommunisma -ning sagnorð </p>
<p>-vís navnorð dagur dagavís</p>
<p><em type="bold">Mynd 11: Innlænt eftirfestir.</em> </p>
<p xml:lang="dan"><em type="bold">7. Bland og klipping </em></p>
<p>Dømi um bland er <em type="italic">brunch</em> í enskum. Hetta er blandað saman av <em type="italic">breakfast </em>og <em type="italic">lunch</em>. Ikki eru slíkir formar vanligir í føroyskum. Klipping er, tá ið partar eru burturkutaðir. Dømi eru </p>
<p><em type="italic">Rúsan</em> frá <em type="italic">Rúsdrekkasøla landsins </em>og <em type="italic">Keypsan </em>frá <em type="italic">Keypsamtøkan</em>. Klipping er eisini í <em type="italic">vinkona</em> </p>
<p> <em type="italic">vinka</em>, <em type="italic">Miðjarðarhavið</em>  <em type="italic">Miðjarhavið</em>  (-<em type="italic">jarðar</em>- [jea:rar], har tað søguliga hvørsfallið er </p>
<p>blivið til -<em type="italic">jar</em>- [jar]. Klipping er eisini í <em type="italic">elektrisitet </em> <em type="italic">leks(i)tet</em>, <em type="italic">elastikk</em>  <em type="italic">lastikkiv </em> og <em type="italic">úss</em> frá </p>
<p><em type="italic">ússaligur.</em> Akronym eru <em type="italic">ALS</em> = <em type="italic">Arbeiðsloysisskipanin</em> og eitt nú <em type="italic">SMS</em>.  </p>
<p>.</p>
<p><em type="bold">8. Tilvísingar </em></p>
<p>Andreasen, P. og Dahl, Á. 1997. <em type="italic">Føroysk Mállæra</em>. Tórshavn: Føroya Skúlabókagrunnur.   </p>
<p xml:lang="dan">Barnes,  M.  og  Weyhe,  Ey.  1994.  Faroese.  Í:  E.  König  og  J.  van  der  Auwera  (ritstj.), <em type="italic">The </em></p>
<p xml:lang="eng"><em type="italic">Germanic Languages</em>, bls. 190–218. London: Routledge.    </p>
<p xml:lang="eng">Booij,  G.  2007. <em type="italic">The  Grammar  of  Words.  An  Introduction  to  Morphology</em>.  2.  útg.  Oxford: Oxford University Press.  </p>
<p>Davidsen, K. og Mikkelsen, J. 2011 [1993]  <em type="italic">Ein ferð inn í føroyskt</em>. Vestmanna: Sprotin.  </p>
<p><em type="italic">Føroysk Orðabók</em>. 1998. Tórshavn: Føroya Fróðskaparfelag.   </p>
<p>Gullbein,  S.  2006.  Soleiðis  segði  mamma  mín.  Orsøkin  til  føroyska  málreinsing  og  ein samanburður  millum  Móðurmálsorðabókina  1998  og  nútíðar  føroyskt  við  serligum  atliti  at skriftmáli. MA ritgerð, Føroyamálsdeildin, Fróðskaparsetur Føroya. <em type="italic"> </em></p>
<p>Henriksen, J. 2010.<em type="italic"> Málsligar rannsóknir. Greinir og hugleiðingar</em>. Vestmanna: Sprotin.  </p>
<p xml:lang="dan">Indriðason, T. 2011.  Om fugesammensetninger i vestnordisk. Í: G. Akselberg og E. Bugge (ritstj.), <em type="italic">Vestnordisk språkkontakt gjennom 1200 år</em>, bls. 257-275. Tórshavn: Fróðskapur.  </p>
<p>Jacobsen, J. í Lon. 1997. Songkona ella seingjarfelagi. <em type="italic">Varðin</em> 64: 132-147.  </p>
<p xml:lang="dan">Jacobsen,  J.  í  Lon.  2012. <em type="italic">Ærlig  talt  who  cares?</em> <em type="italic">En  sociolingvistisk  undersøgelse  af </em></p>
<p xml:lang="dan"><em type="italic">holdninger til og brug af importord of afløsningsord i færøsk</em>. Oslo: Novus.   </p>
<p xml:lang="eng">Jespersen, O. 1999 [1924]. <em type="italic">The Philosophy of Grammar</em>. Chicago/London: The University of Chicago Press.<em type="italic"> </em></p>
<p xml:lang="eng">Krenn, E. 1940.<em type="italic"> Föroyische Sprachlehre</em>. Heidelberg: Winter. </p>
<p>Kvaran, G. 1990/1991. Um -<em type="italic">is </em>endingu atviksorða. <em type="italic">Íslenskt mál og almenn málvísindi</em> 12.-13: 7-31.  </p>
<p>Lenvig, T. 1996. Orðasamansetingar. <em type="italic">Málting</em> 16: 4–9.  </p>
<p>Lockwood,  W.  B.  1977  [1955].<em type="italic">  An  Introduction  to  Modern  Faroese</em>.  Tórshavn:  Føroya Skúlabókagrunnur [Endurprentað: 2002]. </p>
<p xml:lang="dan">Nielsen, N. Å. 1976.<em type="italic"> Dansk etymologisk ordbog</em>. <em type="italic">Ordenes historie</em>. København: Gyldendal. <em type="bold"> </em></p>
<p>Patat, B. 2000. Onomatopoetikon og føroyskt. <em type="italic">Málting</em> 1:  2–9. </p>
<p>Petersen, H. P. 2001. Samansett sagnorð við <em type="italic">endur</em>-. <em type="italic">Fróðskaparrit</em> 48: 21–28.  </p>
<p>Petersen, H. P. 2008.  Navnorðaavleiðslur. <em type="italic">Varðin</em> 75: 26–43.  </p>
<p xml:lang="eng">Petersen, H. P. 2009 <em type="italic">Gender Assignment in Modern Faroese</em>. Hamburg: Kovač.  </p>
<p xml:lang="eng">Petersen, H. P. 2010  <em type="italic">The  Dynamics  of  Faroese-Danish  Language  Contact</em>.  Heidelberg: Winter.    </p>
<p>Petersen, H P. og Adams, J.   2009  <em type="italic">Faroese. A Language Course for Beginners: Grammar</em>. Tórshavn: Stiðin. </p>
<p>Poulsen, J. H. W. 2004 [1969]. Føroysk lýsingarorð, sum enda við -<em type="italic">aligur</em>. <em type="italic">Fróðskaparrit</em> 17: 100–104.  </p>
<p xml:lang="dan">Sandøy,  H.  1976.  Laust  sammensette  verb  i  vestnordisk.<em type="italic"> </em>Ein  samanliknande leddstillingsanalyse for islandsk, færøysk og romsdalsmål. MA ritgerð, Oslo Universitet.  </p>
<p>Simonsen, M.A. 1993. Hoyvíkshólmur ella Hoyvíkarhólmur. <em type="italic">Málting </em>8: 2–6. </p>
<p>Simonsen, M.A. 1995. Gjógvará, Gjáartangi ella Hvalagjógváin. <em type="italic">Málting</em> 14: 20–25. </p>
<p>Simonsen, M.A. 2005. Føroysk frøðiorðagerð. Føroysk frøði- og yrkorðagerð verður viðgjørd og greind við søguligum baksýni. MA ritgerð, Føroyamálsdeildin, Fróðskaparsetur Føroya.</p>
<p xml:lang="eng">Spencer,  A.1991. <em type="italic">Morphological  Theory</em>. <em type="italic">An  Introduction  to  Word  Structure  in  Generative </em></p>
<p xml:lang="eng"><em type="italic">Grammar</em>. Oxford (UK)/Cambridge (USA):  Blackwell. </p>
<p>Thráinsson,  H,  Petersen,  H.P.,  Jacobsen  J  í  Lon  og  Hansen,  Z.S.  2004/2012.<em type="italic">  Faroese.  An </em></p>
<p><em type="italic">Overview and Reference Grammar</em>. Tórshavn: Føroya Fróðskaparfelag.  </p>
<p xml:lang="dan">Weyhe, Ei. 1991. Pluralis af nomina agentis på -<em type="italic">ari</em> i færøsk. <em type="italic">Danske folkemål </em>33: 263–275.  </p>
<p xml:lang="dan">Weyhe, Ei. 1996.  Genitiven  i  færøske  grammatikker  –  et  problembarn.  In: <em type="italic">Studier  i </em></p>
<p xml:lang="dan"><em type="italic">talesprogsvariation  og  sprogkontakt</em>.  Til  Inger  Ejskjær  på  halvfjerdsårsdagen  den  20.  maj </p>
<p xml:lang="eng">1996, 309–320. Copenhagen: Reizel.</p>
<p><em type="italic">                                                                          Hjalmar P. Petersen, Tórshavn </em></p>
<p>i Í fornavnabendingini er hvørsfallið,sbr. hann, hann, honum, hansara.</p>
<p>ii Eitt annað, kanska vanligari heiti, er konversión (en. conversion). iii Ein asyndetisk samanseting er ein, sum ikki hevur nakað sambindingarorð, sbr. at og er burtur í tjúguein frá</p>
<p>tjúgu og ein</p>
<p>iv Dømið er frá L. Reinert.</p>
</body></document>