<document xml:lang="fao" id="no_id"><header><title/><genre code="science"/><author><unknown/></author><wordcount>8686</wordcount><conversion_status type="standard"/><availability><license type="standard"/></availability><multilingual><language xml:lang="dan"/><language xml:lang="eng"/></multilingual><origFileName>helena-kannuberg_máltøka.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p xml:lang="eng">MÁLTØKA</p>
<p>Kanning av máltøku hjá einum føroyskum dreingi</p>
<p>HELENA KANNUBERG STUDNR. 2012.289 UNDIRVÍSARI: SISSAL M. RASMUSSEN INNLATINGARFREIST: 06.07.17</p>
<p><em type="bold">Innihaldsyvirlit </em></p>
<p><em type="italic">Inngangur  </em></p>
<p><em type="italic">1. Máltøka hjá børnum  </em></p>
<p><em type="italic">1.1 Mál tillagað børnum  1.2 Varðar á leiðini  </em></p>
<p><em type="italic">1.2.1 Samskifti  1.2.2 Fonologi  1.2.3 Orðatilfeingi  </em></p>
<p><em type="italic">2. Case og háttalag, ið nýtt verður til kanningina  </em></p>
<p xml:lang="eng"><em type="italic">2.1 Case  2.2 CDI foreldrafrágreiðingar  </em></p>
<p><em type="italic">3. Kanningin: viðgerð og meting  </em></p>
<p><em type="italic">3.1 Dátuinnsavning  3.2 Savnað úrslit  3.3 Orðaflokkar  3.4 Orðatilfeingi  3.5 Samanburður  </em></p>
<p><em type="italic">Niðurstøða  </em></p>
<p><em type="italic">Keldulisti  </em></p>
<p xml:lang="dan"><em type="italic">Fylgiskjal A  </em></p>
<p><em type="italic">Fylgiskjal B  </em></p>
<p><em type="bold">Inngangur </em></p>
<p>Mál er eitt sereyðkenni hjá menniskjum, sum hevur ein týðandi leiklut gjøgnum alt lívið.</p>
<p>Við máli fáa vit samskift við onnur, sett orð á tankar, lagt ætlanir fyri framtíðina o.s.fr.</p>
<p>Vit duga tó ikki at tosa, tá ið vit vera fødd. Mál er ein eginleiki, sum vit longu frá føðing</p>
<p>av  eru  noydd  at  læra  okkum,  um  vit  skulu  gerast  ein  fullfíggjaður  partur  av  einum</p>
<p>málsamfelag. Viðkomandi spurningar eru tískil: nær læra vit mál, og hvussu læra vit mál?</p>
<p>Granskingarúrslit úr fleiri londum hava víst, at eitt ávíst samband er millum málførleika</p>
<p>hjá smábørnum, og hvussu væl fyri børnini málsliga vera seinni í lívinum. Hetta hevur</p>
<p>ført við sær ein øktan áhuga fyri økinum. Í Føroyum er lítil vitan um fyrstu máltøku hjá</p>
<p>børnum, men Sissal M. Rasmussen er í løtuni í gongd við p.hd. verkætlan undir heitinum</p>
<p><span type="quote">“Máltøka hjá børnum”</span>, har ið hon kannar, lýsir og viðger máltøku hjá føroyskum børnum</p>
<p>við støði í CDI-foreldrafrágreiðingum (Mac-Arthur –Bates Communivative Development</p>
<p>Inventories), ið hon sjálv hevur umsett og tillagað til føroysk viðurskifti.</p>
<p>Endamálið við hesi uppgávuni er at nýta føroysku útgávuna av CDI-foreldrafrágreiðingini</p>
<p>til  at  kanna  máltøku  hjá  einum  dreingi  gjøgnum  fýra  mánaðir:  frá  tí  at  hann  er  12-16</p>
<p>mánaðir gamal. Fyri at gera hetta verður byrjað við  at viðgera, hvussu til ber at stimbra</p>
<p>máltøku hjá børnum og nær ið børn læra ymisk málslig brigdi. Hesir tættir vera mettir at</p>
<p>vera  týðandi  grundarlag  fyri  eina  munadygga  fatan  av  máltøkuni  hjá  dreinginum  í</p>
<p>kanningini. Eftir fyrsta partin verður greitt nærri frá dreinginum, ið kanningin snýr seg</p>
<p>um, umframt at háttalagið verður viðgjørt, ið nýtt verður til kanningina. Í triðja og seinasta</p>
<p>parti  verða  kanningarúrsltini  síðan  viðgjørd  og  sett  í  størri  samanhang.  Endamálið  við</p>
<p>kanningini sæst aftur í uppgávubygnaðinum:</p>
<p>1. Máltøka hjá børnum</p>
<p>2. Case og háttalag, ið nýtt verður til kanningina</p>
<p>3. Kanningarúrslit, viðgerð og meting</p>
<p>Fyri at røkka endamálinum við kanningini, eru fleiri bókmentir nýttar:</p>
<p xml:lang="eng"><em type="italic">Child Language. Acquisition and development </em>(2010) eftir Matthew Saxton viðger gjølla, </p>
<p>hvussu børn læra ella menna sítt móðurmál. Í uppgávuni verður bókin nýtt, tá ið málsligt</p>
<p>íkast verður viðgjørt, t.v.s. tá ið hugt verður eftir, hvussu vaksin fólk á ymiskar hættir laga</p>
<p>sína talu til børn.</p>
<p><em type="italic">Language Development</em> (2014) eftir Eriku Hoff lýsir gjølla, hvussu máltøka hjá børnum </p>
<p>hevur verið granskað bæði søguliga, men eisini í samtíðini. Bókin gevur sostatt eina góða</p>
<p>fatan  av  máltøku  hjá  børnum,  og  verður  í  uppgávuni  serliga  nýtt  til  viðgerðina  av</p>
<p>málsligum varðum, sum smábørn fara ígjøgnum. Hugtøk úr bókini vera harumframt eisini</p>
<p>nýtt har, ið tað verður mett viðkomandi.</p>
<p xml:lang="dan"><em type="italic">Tidlig kommunikativ udvikling</em> (2007) eftir Dorthe Bleses, Werner Vach, Sonju Wehberg, </p>
<p>Karinu Faber og Thomas O. Madsen er ein brúkaravegleiðing til CDI foreldrakanningina.</p>
<p>Bókin  og  føroysku  skemuni  eru  grundarlag  undir  sjálvari  kanningini.  Harumframt</p>
<p>inniheldur  bókin  úrslitini  hjá  donskum  børnum,  sum  harvið  kunnu  verða  sammett  við</p>
<p>úrslitini í hesari kanningini.</p>
<p>Omanfyri nevndu verk hava stóran týdning fyri kanningina, men aðrar bókmentir eru tó</p>
<p>eisini nýttar, og eru tær at finna afturi í keldulistanum.</p>
<p><em type="bold">1. Máltøka hjá børnum </em></p>
<p><em type="bold">1.1 Mál tillagað børnum </em></p>
<p>Gjøgnum síni fyrstu liviár skulu børn ogna sær sítt móðurmál, soleiðis at tey kunnu luttaka</p>
<p>í málsligum samskifti og harvið røkka máli sínum um at gerast partur av málsamfelagnum</p>
<p>(Clark  2009:12).  Men  hvussu  menna  børn  mál?  Hesin  spurningur  hevur  verið  í</p>
<p>brennideplinum síðan máltøka hjá børnum vakti áhuga sum nýmótans granskingarevni í</p>
<p>1960unum (Hoff 2009: 9). Sambært amerikanska sálarfrøðinginum Michael Tomasello,</p>
<p>ið  leggur  dent  á  samskiftisliga  partin  hjá  máli,  er  samvirkan  millum  børn  og  vaksin</p>
<p>týdningarmikið  málsligt  íkast  fyri  máltøku  hjá  børnum  (Tomasello  2003:108-109).</p>
<p>Kanningar  hava  verið  gjørdar  í  vesturheiminum,  ið  kanna,  hvussu  málsliga  íkastið,  ið</p>
<p>børn  fáa,  er sett saman. Áhugavert er, at  kanningarnar  vísa,  at  vaksin  nýta ein serligan</p>
<p>hátt at tosa uppá, tá ið tey tosa við børn. Hesin hátturin verður nevniliga nevndur CDS</p>
<p xml:lang="eng">(Child Directed Speech).</p>
<p>Við CDS verður málið tillagað børnum á fleiri hættir. Mál er nevniliga sett saman av fleiri</p>
<p>táttum, ið hvør í sínum lagi virka fyri, at málið verður ein samansett heild. Hóast heimsins</p>
<p>mál eru ymisk, so hava tey øll nøkur grundleggjandi mynstur, sum ganga aftur. Við støði</p>
<p>í Eve V. Clark ber til at siga, at mál fyrst og fremst er formur, t.e. fonologi, orðatilfeingi,</p>
<p>morfologi og syntaksur (Clark 2009:13). Við CDS verður formurin á málinum lagaður</p>
<p>soleiðis til, at børn lættari kunnu skilja tað, ið sagt verður:</p>
<p>Fonologi: stórur dentur verður lagdur á tónalag, tá ið tosað verður við børn. Bæði lágir,</p>
<p>miðal  og  høgir tónar  vera  nýttir. Serliga  verða  høgir tónar  nýttir, tá  ið børn geva  jaligt</p>
<p>aftursvar. Hetta verður serliga gjørt við børn, sum ikki eru ársgomul, og tískil verður av</p>
<p>nógvum mett, at hesin tillagingarhátturin hoyrir til IDS (Saxton 2010: 81-82).</p>
<p>Børn læra seg grundleggjandi málskipanina tey fyrstu árini; undir vanligum umstøðum heldur</p>
<p>málmenningin síðan áfram alt lívið, tí vaksin fólk læra stundum eisini t.d. nýggj orð og nýggjar vendingar.</p>
<p>Fleiri onnur heiti verða eisini nýtt, men er hetta heiti valt her, tí tað er somikið nógv nýtt. CDS skilir seg</p>
<p>frá IDS (Infant Directed Speech), ið serliga verður nýtt til børn, áðrenn tey gerast ársgomul, og ADS (Adult Directes Speech) (Saxton 2010:83).</p>
<p>Afturat formi er mál eisini funktión, t.e. semantikkur og pragmatikkur.  Gongdin frá IDS til CDS hendir so líðandi, og er viðkomandi til hesa kanningina í tann mun, at</p>
<p>smádrongurin í kanningini enn fær íkast, sum ljódliga er tillagað til hansara.</p>
<p>Orðatilfeingi: dentur verður her lagdur á at tosa um tað, ið ikki hevur stóra frástøðu frá</p>
<p>samrøðuni, hvørki í tíð ella rúmi. Eisini verður talan lagað til soleiðis, at orðini eru løtt</p>
<p>og ítøkilig at skilja. Tað orðið, sum hevur serligan týdning, kemur aftast í setninginum,</p>
<p>og ofta verður áherðsla løgd á júst tað orðið (Saxton 2010:82).  Í føroyskum verður tað</p>
<p>sokallaða <span type="quote">“pinkubarnamálið”</span> eisini nýtt: orð verða ljódliga tillagað úttaluni hjá børnum,</p>
<p>t.v.s. at ‘skógvar’ verður til ‘geggar’ o.s.fr. Hóast tað upprunaliga nokk eru børnini, sum</p>
<p>úttala orðini soleiðis, so gera vaksin tað eisini, tá ið tey tosa við børn.</p>
<p>Morfologi  og  syntaksur:  summi  mál  hava  nógvar  ymiskar  orðaendingar,  og  har  verða</p>
<p>aðrir formar tískil nýttir, soleiðis at tað skal vera lættari hjá børnunum at skilja og læra,</p>
<p>t.d. diminutivir formar, men er hetta ikki eins vanligt í føroyskum. Viðvíkjandi syntaksi,</p>
<p>so  eru  setningarnir  vanliga  bygdir  rætt  og  einfalt  upp,  men  teir  eru  ofta  stuttir,  t.e.</p>
<p>miðalútsagnarlongdin (Mean Lenght of Utterance) er styttri í mun til, um móttakarin var</p>
<p>ein vaksin persónur. Hetta førir so við sær, at undirskipaðir setningar sjálvdan koma fyri.</p>
<p>Harumframt er grundliðurin í setningum eisini aktørur (Saxton 2010: 82-83).</p>
<p>Hóast CDS verður nógv nýtt, tá ið tosað verður við børn, er hesin hátturin ikki neyðugur</p>
<p>fyri máltøkuna hjá børnum. Mett verður tó, at hann kann vera við til at stimbra máltøkuna</p>
<p>hjá børnum, soleiðis at børnini koma skjótari í gongd við máltøku (Tomasello 2003: 108</p>
<p>109).  Kanningar  vísa  nevniliga,  at  tað  er  av  alstórum  týdningi,  at  foreldur  geva  sínum</p>
<p>barni  gætur,  tá  ið  tað  pjátrar  ella  prátar,  og  CDS  er  so  ein  møguleiki  millum  aðrar  at</p>
<p>stimbra máltøku hjá børnum (Hoff 2009: 97).</p>
<p><em type="bold">1.2 Varðar á leiðini </em></p>
<p>Til ber at kanna, hvussu børn eru fyri málsliga. Fleiri hættir kunnu nýtast, t.d. ber til at</p>
<p>nýta  málsligar  varðar,  ið  verða  deildir  sundur  í  samskifti,  fonologi,  orðatilfeingi  og</p>
<p>mállæru,  sum  útgangsstøði  í  eini  meting.  Viðgerðin  niðanfyri  tekur  støði  í  teimum</p>
<p>upplýsingum um málsligar varðar, sum Erika Hoff hevur funnið fram til hjá einmæltum</p>
<p>amerikonskum  børnum  (Hoff  2009:7).  Tað  er  nevniliga  soleiðis,  at  ongar  djúptøknar</p>
<p>upplýsingar eru um máltøku hjá føroyskum børnum, tí úrslitini hjá Sissal M. Rasmussen</p>
<p>Umframt hesar tillagingarnar, verða tillagingar eisini gjørdar viðvíkjandi málfunktión, men verður hetta</p>
<p>ikki viðgjørt her.</p>
<p>Børnini lúka allar vanligar fortreytir viðvíkjandi máltøku, t.e. eru hvørki kropsliga ella sálarliga tarnað</p>
<p>(t.d. deyv ella minni ment).</p>
<p>tíverri ikki eru almenn enn. Mál eru ymisk, og kann hetta ávirka, hvussu børn í ymiskum</p>
<p>málsamfeløgum ogna sær sítt móðurmál. Munir kunnu vera á raðfylgjuni í tilognanini, tí</p>
<p>ávís málslig brigdi antin eru lættari ella verri at læra í mun til onnur mál (Clark 2009:2).</p>
<p>Hetta er eisini galdandi viðvíkjandi føroyskum og amerikonskum. Hinvegin er tað eisini</p>
<p>soleiðis,  at  børn  mennast  eins,  hóast  tey  vaksa  upp  í  ymiskum  málsamfeløgum,  tá  ið</p>
<p>hugsað verður um kognitivu menningina. Hetta førir við sær, at tey eiga at duga einføldu</p>
<p>drøgini í móðurmálinum, áðrenn tey torføraru (Clark 2009:5). Tað er við hesi tilvitanini,</p>
<p>at varðarnir hjá Hoff vera nýttir. Viðgerðin avmarkar seg til varðar hjá børnum upp til 16</p>
<p>mánaðir. Av tí at mállæra sum málsligur varði vanliga ikki gerst virkin fyrr enn nakrar</p>
<p>mánaðir seinni, verður mállæra ikki viðgjørd niðanfyri.</p>
<p><em type="bold">1.2.1 Samskifti </em></p>
<p>Lagt  verður  fyri  við  samskifti,  sum  er  ein  grundleggjandi  fortreyt  fyri  máltøku  hjá</p>
<p>børnum.  Menniskju  eru  sosialar  verur,  og  mett  verður,  at  samskiftisførleiki  er  sera</p>
<p>týdningarmikil  fyri  máltøku  hjá  børnum.  Hóast  smábørn  skjótt  eftir  føðing  við  sínum</p>
<p>atburði  megna  at  ávirka  onnur,  so  eru  eingi  prógv  fyri,  at  tey  eru  tilvitað  um  hesa</p>
<p>ávirkanina. Og tað er júst tilvitið, sum er týdningarmikið, tí tað skilir refleksivar gerðir</p>
<p>frá tilvitaðum samskifti (Hoff 2009: 90). Fyri at fáa greiðu á samskiftisligu stigunum, sum</p>
<p>børn  fara  ígjøgnum,  nýtir  Hoff  ástøðið  hjá  J.  L.  Austin  um  talugerðir  (speech  acts).</p>
<p>Útgangsstøði fyri at nýta hetta ástøðið er, at talugerðir umfata meir enn bara talaða orðið.</p>
<p>Børn  fara  ígjøgnum  3  ymisk  stig,  ið  vera  lýst  við  heitinum  hjá  J.  L.  Austin,  t.e.  tað</p>
<p>perlokusjonera, illokusjonera og lokusjonera stigið:</p>
<p>1. Fyrsta stig eru perlokusjonerar talugerðir, t.v.s. at samskiftið hjá børnum ikki er</p>
<p>tilvitað. Hetta stig er galdandi frá føðing og til børn eru uml. 10 mánaðir gomul.</p>
<p>2. Næsta  stig  eru  illokusjonerar  talugerðir,  t.v.s.  at  børn  finna  útav,  at  atburðurin</p>
<p>kann vera nýttur til at samskifta við onnur, soleiðis at tey fáa hjálp til tað, tey ætla</p>
<p>sær. Hetta hendir vanliga, tá ið tey er uml. 10 mánaðir gomul.</p>
<p> Í <em type="italic">Málting </em>nr. 19 frá 97 er grein, sum snýr seg um kanning av máltøku hjá trimum føroyskum børnum, </p>
<p>frá tí at tey vóru 2-5 ár. Tann kanningin fevndi sostatt um størri børn, enn hendan kanningin ger. Talan var einans um fyribilsgrein, men síðan hoyrdist einki aftur um ta kanningina, og verður tískil gingið út fra, at kanningin tíverri datt niðurfyri (Hansen, Jacobsen og Jonas 1997:10-16).</p>
<p>Sjálvur nýtti J. L. Austin sítt ástøði fyrst og fremst um talu, men hann nýtti tað eisini til skrivaðan tekst</p>
<p>(Vagle, Sandvik og Svennevig 2008: 85). Erika Hoff víðkar sostatt nýtsluøki hjá talugerðum til eisini at umfata samskifti uttan orð, t.e. áðrenn børn duga at samskifta við orðum.</p>
<p>3. Triðja  stig  eru  lokusjonerar  talugerðir.  Hetta  stigið  verður  víðari  deilt  sundur  í</p>
<p>fleiri undirstig, men samanumtikið ber til at siga um hesar, at børn her umframt at</p>
<p>nýta samskiftisligan atburð eisini nýta mál: í byrjanini ljóð, seinni orð. Børn eru</p>
<p>uml.  12  mánaðir  gomul,  tá  ið  tey  gerast  før  fyri  at  nýta  lokusjonerar  talugerðir</p>
<p xml:lang="eng">(Hoff 2009: 91-92).</p>
<p>Øll trý stigini eru týdningarmiklir varðar á leiðini, men serliga týdningarmikil er gongdin</p>
<p>frá  perlokusjonerum  til  illokusjonerar  talugerðir.  Hetta  lop  er  treytað  av  eini  stórari</p>
<p>kognitivari menning. Tá ið børn gerast før fyri at útinna lokusjonerar talugerðir, eru tey</p>
<p>nevniliga før fyri at samskifta við ein persón um ein lut.  Hetta verður eisini kallað fyri</p>
<p><em type="italic">joint attention</em>, t.e. felags uppmerksemi. Sambært Tomasello hevur hesin eginleiki saman </p>
<p>við  førleikanum  at  fata  onnur  sum  samskiftisligar  verur  jaliga  ávirkan  á  máltøku  hjá</p>
<p>børnum. Tess fleiri støður  við  felags uppmerksemi,  tess betur gerst hvørt einstakt barn</p>
<p>fyri  málsliga.  Sambært  Tomasello  kemst  hetta  av,  at  mál  einans  er  eitt  slag  av  felags</p>
<p>uppmerksemi:  menniskju  nýta  mál  fyri  at  ávirka  og  manipulera  við  uppmerksemi  hjá</p>
<p>øðrum  (Tomasello  2003:21).  Hoff  vísir  harafturímóti  á,  at  børn  eisini  læra  mál  í</p>
<p>samfeløgum, har ið tað ikki er vanligt hjá vaksnum at tosa við børn, sum ikki duga at tosa.</p>
<p>Hetta vil siga, at børn, sum ikki uppliva felags uppmerksemi ella fáa líknandi íkast, kortini</p>
<p>læra seg mál (Hoff 2014:78). Uttan at taka dagar ímillum, um tað er Hoff ella Tomasello,</p>
<p>sum  hevur  rætt,  so  ber  kortini  at  sláa  fast,  at  børn  úr  báðum  samfelagssløgum  fara</p>
<p>gjøgnum fleiri samskiftislig stig gjøgnum sítt fyrsta liviár, ið ávirkar teirra samskiftisligu</p>
<p>evni, ið er ein fortreyt fyri máltøku.</p>
<p><em type="bold">1.2.2 Fonologi </em></p>
<p>Mál  er  sett  saman  av  ljóðeindum.  Skulu  børn  menna  sítt  mál,  mugu  tey  fyrst  læra  seg</p>
<p>ljóðeindirnar,  sum  móðurmálið  er  sett  saman  av.  Føroysk  børn  skulu  sostatt  læra  seg</p>
<p>føroyskar ljóðeindir. Hóast kanningar vísa, at børn longu í móðurlívi kenna ljóð og røddir</p>
<p>aftur, so eru tey ikki beinanvegin før fyri sjálvi at framleiða ljóð. Við støði í Stark metir</p>
<p>Hoff,  at  børn  gjøgnum  fyrsta  liviárið  fara  ígjøgnum  fimm  ljódlig  menningarstig.  Hesi</p>
<p>stigini hava hvør síni eyðkenni, og eru øll týdningarmikil. Serliga týdningarmikil eru tó</p>
<p>triðja, fjórða og fimta stig, ið tískil verða viðgjørd nærri niðanfyri. Hesi verða nevnd fyri ávíkavist  <span type="quote" xml:lang="eng">“vocal  play”</span>  t.e.  raddarspæl,  <span type="quote" xml:lang="eng">“canonical  babbling”</span>  t.e.  regluligt  pjátr  og</p>
<p><span type="quote" xml:lang="dan">“variegated babbling”</span> t.e. fjølbroytt pjátr:</p>
<p>Raddarspæl: hetta stig varir frá børn eru uml. 4-7 mánaðir gomul. Í hesum tíðarskeiðinum</p>
<p>økist nýtslan av sjálvljóðs- og hjáljóðslíknandi ljóðum munandi. Smábørn tykjast her at</p>
<p>fáa størri ræði á framleiðslu síni, umframt at tey seta ljóðini saman á ymiskar hættir.Virði</p>
<p>á ljóðunum, sum børn framleiða, er tengt av teirra markmáli, t.e. málinum, ið tey læra seg</p>
<p xml:lang="eng">(Hoff 2009:143).</p>
<p>Regluligt pjátr: hetta stig varir frá børn eru uml. 6-9 mánaðir gomul. Úttalan á pjátrinum</p>
<p>broytist  her  í  mun  til  stigið  áðrenn.  Í  hesum  stiginum  duga  børn  at  framleiða  verulig</p>
<p>sjálvljóð  og  hjáljóð.  Harumframt  endurtaka  børn  ymiskar  ljóðeindir,  stavilsi,  ferð  eftir</p>
<p>ferð, t.d. [dada]. Talan er um perlokusjonerar talugerðir, t.v.s. at børn ikki framleiða hesar</p>
<p>ljóðstreymar fyri at samskifta við onnur. Børn kunnu t.d. sita einsamøll aftanfyri í bili ella</p>
<p>í  rimaseingini  og  pjátra,  uttan  at  vísa  tekin  um,  at  tey  ynskja  uppmerksemi  frá  øðrum</p>
<p xml:lang="eng">(Hoff 2009: 143).</p>
<p>Fjølbroytt pjátr: hetta er seinasta stig, sum børn fara ígjøgnum, áðrenn tey byrja at práta,</p>
<p>og er ein víðari menning av undanfarna stigi. Børn gerast her før fyri at framleiða fleiri</p>
<p>ljóð, bæði sjálvljóð og hjáljóð, umframt at tey megna at seta fleiri ljóð saman (Hoff  2009:</p>
<p>144). Pjátrið byrjar her at líkjast veruligum práti.</p>
<p>Ljódliga menningin heldur ikki uppat, eftir at børn eru komin ígjøgnum hesi stigini. Børn</p>
<p>halda á at læra ljóð, eisini eftir at tey eru farin at tosa (Hoff 2009:146). Grundarlag er tó</p>
<p>lagt, soleiðis at tey bæði ljódliga og samskiftisliga  kunnu byrja at siga síni fyrstu orð, t.e.</p>
<p>samskifta við orðum.</p>
<p>Heitini eru leystliga umsett til føroyskt.  Tíverri er tað ikki eydnast at finna tilfar um hetta tíðarkskeiðið hjá føroyskum børnum. Tískil ber ikki</p>
<p>til at siga, hvørji ljóð føroysk børn framleiða. Mett verður tó, at menningin er tann sama sum í dátunum hjá Hoff, munurin er bara ljóðini.</p>
<p>Sum dømi ber til at nevna, at einmælt amerikansk børn einans duga eini 11 hjáljóð, tá ið tey eru</p>
<p xml:lang="eng">ársgomul (Hoff 2014:119).</p>
<p><em type="bold">1.2.3 Orðatilfeingi </em></p>
<p>Ein stórur og týdningarmikil partur av at læra eitt mál er at læra seg orð, og tað er hetta,</p>
<p>sum orðatilfeingi í stuttum snýr seg um. Talan er um mentala orðatilfeingi hjá børnum,</p>
<p>t.v.s. nær ið børn byrja at skilja einstøk orð, hvussu tey skilja ella fata tey, og  nær ið tey</p>
<p>sjálvi gerast før fyri at siga einstøk orð (Hoff 2009: 184).</p>
<p>Børn skilja fleiri orð, enn tey sjálvi duga at siga. Longu sum 6 mánaðar gomul skilja tey</p>
<p>sítt  egna  navn,  t.v.s.  at    meðan  tey  sjálvi  einans  eru  før  fyri  at  útinna  perlokusjonerar</p>
<p>talugerðir,  skilja  tey  kortini,  at  eitt  ávíst  orð  vísir  til  teirra.  Hetta  verður  mett  sum  ein</p>
<p>týðandi varði. Hóast hetta, so ganga fleiri mánaðir afturat, áðrenn tey sjálvi gerast før fyri</p>
<p>at siga sítt fyrsta orð. Børn duga nevniliga ikki at siga sítt fyrsta orð sjálvi, fyrr enn tey</p>
<p>eru uml. eitt ár og eru før fyri at fremja lokusjonerar talugerðir. Eftir at børn hava lært seg</p>
<p>at siga fyrsta orðið, veksur teirra orðatilfeingi við uml. 8-11 orðum hvønn mánað. Hesin</p>
<p>vøkstur er støðugur, inntil komið verður upp til 50 orð. Vanliga verður mett, at børn duga</p>
<p>at siga 50 orð, tá ið tey eru eini 18 mánaðir gomul. Hareftir fer ferðin upp, og tey læra seg</p>
<p>tá eini 22-37 orð um mánaðin (Hoff 2009:192).</p>
<p>Við hesum er í uppgávuni komið á mál við at viðgera týðandi viðurskifti, ið knýta seg at</p>
<p>máltøku  hjá børnum. Einans tað týdningarmiklasta er tikið  við,  og  tí  hevur  viðgerðin  í</p>
<p>høvuðsheitum einans snúð seg um mál tillagað børnum og um varðar á leiðini. Hetta er</p>
<p>gott og neyðugt útgangsstøði at hava, tá ið máltøkan hjá dreinginum seinni í uppgávuni</p>
<p>verður viðgjørd.</p>
<p><em type="bold">2. Case og háttalag, ið nýtt verður til kanningina </em></p>
<p xml:lang="eng"><em type="bold">2.1 Case </em></p>
<p>Hendan kanningin snýr seg um máltøkuna hjá einum dreingi. Tíðarskeiðið strekkir seg</p>
<p>frá tí at drongurin var 12-16 mánaðir gamal. Endamálið við kanningini er fyrst og fremst</p>
<p>at hyggja eftir, hvussu hansara máltøka er. Dentur verður lagdur á orðatilfeingi, bæði hvat</p>
<p>ið hann skilur, og hvat ið hann sjálvur dugir at siga. Tá ið kanningin byrjaði, var drongurin</p>
<p>longu  so  smátt  byrjaður  at  tosa,  og  ber  tískil  til  at  staðfesta,  at  hann  tá  var  komin  til</p>
<p>lokusjonera  stigið,  ið  er  ein  fortreyt  fyri  førleikan  at  samskifta  við  orðum.  Gjøgnum</p>
<p>viðgerðina verður hansara máltøka sett upp ímóti tí, sum frammanundan í uppgávuni er</p>
<p>sett  fram  um  máltøku  hjá  børnum  í  hansara  aldri,  umframt  at  endað  verður  við  einum</p>
<p>samanburði, har ið máltøka hasara verður sammett við máltøkuna hjá donskum børnum.</p>
<p>Smádrongurin  er  einmæltur  føroyskur  drongur,  ið  ikki  er  tarnaður,  hvørki  mentalt  ella</p>
<p>kropsliga.  Hann  er  einabarn,  føddur  Danmark,  har  ið  hann  búði  fyrstu  11  mánaðirnar</p>
<p>saman við foreldrum sínum, sum bæði eru undir hægri lestri. Tá ið hann var 11 mánaðir</p>
<p>gamal, flutti hann til Føroya og gjørdist partur av einum húski á fimm fólk. Umframt hann</p>
<p>sjálvan taldi húskið mammu, ommu, abba og mammubeiggja. Fluttur til Føroya byrjaði</p>
<p>hann eisini í vøggustovu. Hesar broytingar førdu við sær, at hann við eitt fekk nógv meira</p>
<p>málsligt íkast og hevði fleiri vaksin og børn at samvirka við.</p>
<p>Ein ávísur vági er tengdur at einans at kanna eitt barn. Tá ið innsavningararbeiðið byrjaði,</p>
<p>var eingin trygd fyri, at drongurin málsliga fór at mennast eins og mett verður, at børn</p>
<p>vanliga gera. Tað er tó ikki óvanligt einans at taka útgangsstøði í einum barni. Kendi og</p>
<p>virdi  granskarin  Deb  Roy  er  ein  teirra,  sum  hevur  kannað  máltøku  hjá  einum  barni.</p>
<p>Hansara kanning vardi frá barnið var føtt, og til tað gjørdist trý ár. Í hansara kanning vóru</p>
<p>filmstól sett upp í heiminum, soleiðis at til bar at staðfesta alt mál, sum barnið  hoyrdi.</p>
<p>Úrslitið var meira enn 200 000 tímar av dátum, ið síðan skuldu greinast og viðgerast (Roy</p>
<p>2015:12664).  Samanborið  við  verkætlanina  hjá  Deb  Roy  ber  sostatt  til  at  staðfesta,  at</p>
<p>vágin í hesi kanningini ikki er serliga stórur, tí kanningin einans hugsavnar seg um eitt</p>
<p>tíðarskeið á fýra mánaðir, og verða dáturnar av tí sama ikki eins rúgvumiklar.</p>
<p><em type="bold">2.2 CDI foreldrafrágreiðingar </em></p>
<p>Tað finnast fleiri háttaløg, sum ein kann nýta bæði í gransking og í praksis fyri at finna</p>
<p>útav, hvar ið eitt barn er statt í málsligu menningini. Í byrjanini vóru dagbøkur ráðandi á</p>
<p>økinum, t.d. skrivaði Darwin longu í 1800-talinum dagbók, har ið hann lýsti máltøkuna</p>
<p>hjá soni sínum (Bleses, Vach, Wehberg, Faber og Madsen 2007: 18). Við tíðini eru onnur</p>
<p>háttaløg so við og við eisini ment, soleiðis at granskarar í dag hava fleiri møguleikar at</p>
<p>velja ímillum, tá ið teir skulu kanna máltøku hjá børnum, t.d. ljóð- og filmsupptøkur, eye</p>
<p>tracking og EEG (elektroensefalografi, t.v.s. at elektrodur verða festar á høvdið, sum mála</p>
<p>innstøkk, t.e. impulsir, í heilanum). Hóast hesi nevndu háttaløgini øll eru góð at nýta, so</p>
<p>fall valið í hesari kanningini á foreldrafrágreiðingar.</p>
<p>Fleiri ymisk sløg av foreldrafrágreiðingum eru at velja ímillum, og í hesari kanningini eru</p>
<p>CDI  foreldrafrágreiðingar  nýttar.  Fulla  heitið  hjá  hesum  foreldrafrágreiðingunum  er</p>
<p><em type="italic">MacArthur-Bates  Communivative  Development  Inventories</em>.  Tað  er  ment  av  einum </p>
<p>amerikonskum granskingartoymi við tí fyri eyga at fáa eitt álítandi háttalag, sum kundi</p>
<p>nýtast til at lýsa máltøku hjá ensk-amerikonskum børnum. Seinastu árini er CDI umsett</p>
<p>og  tillagað til  ikki  færri  enn 40  ymisk  mál (Bleses, Vach,  Wehberg, Faber  og Madsen</p>
<p>2007: 10). Føroyskt er eitt av hesum málum.</p>
<p>CDI avmarkar seg til at kanna málið hjá børnum frá tí at tey eru 8 til 30 mánaðar gomul.</p>
<p>Hetta verður gjørt við tveimum ymiskum útfyllingarskjølum, sum foreldrini javnan skulu</p>
<p>fylla út, soleiðis at til ber at fylgja gongdini yvir eitt ávíst tíðarskeið. <em type="italic">CDI: Orð og keipur</em> </p>
<p>er  ætlað  børnum,  sum  eru  8-18  mánaðir  gomul,  og <em type="italic">CDI:  Orð  og  setningar </em>er  ætlað </p>
<p>børnum,  sum  eru  16-30  mánaðir  gomul  (Bleses,  Vach,  Wehberg,  Faber  og  Madsen</p>
<p>2007:20). Av tí at luttakandi smádrongurin í hesi kanningini verður fylgdur, frá tí at hann</p>
<p>er 12 – 16 mánaðir gamal, verður einans <em type="italic">CDI: Orð og keipur</em> nýtt, og hugt verður einans </p>
<p>at orðtilfeingi hansara, t.v.s. at keipurnar ikki verða viðgjørdar í kanningarúrslitunum.</p>
<p><em type="bold">2.3 Fyrimunir og vansar við CDI </em></p>
<p>Bæði  fyrimunir  og  vansar  eru  knýttir  at  CDI  og  foreldrafrágreiðingum  annars,  sum</p>
<p>neyðugt er at hava í huga, tá ið ein velur hendan kanningarháttin. Granskararnir aftanfyri</p>
<p>Føroyska umsetingin og tillagingin er gjørd, eftir at bókin kom út í 2007, so talið er ikki dagført og</p>
<p>kann tískil væntast at vera hægri í dag.</p>
<p>CDI hava gjøgnum árini strembað eftir allatíðina at menna kanningarháttin. Í samband</p>
<p>við at teir í 2007 lótu eina endurskoðaða vegleiðing til CDI úr hondum, fóru teir ígjøgnum</p>
<p>alla gransking, sum snúði seg um validitetin og reabilitetin  hjá CDI, t.v.s. at gildið og</p>
<p>álitið á CDI varð kannað. (Bleses, Vach, Wehberg, Faber og Madsen 2007:21).</p>
<p>Vansin við CDI vísti seg í stóran mun at snúgva seg um, at tað eru foreldur, sum greiða</p>
<p>frá máltøkuni hjá sínum egna barni (Bleses, Vach, Wehberg, Faber og Madsen 2007: 20).</p>
<p>Her er tó  vert  at  hava  í  huga, at  tað  eru  oftast  foreldrini, sum  nýta  mest  tíð saman  við</p>
<p>hvørjum einstakum barni. Teirra vitan er sostatt grundað á royndir, sum tey fáa við at vera</p>
<p>saman  við  barni  sínum  í  fleiri  ymiskum  sosialum  og  samskiftisligum  støðum.  Í  CDI</p>
<p>kanningarháttinum  skulu  foreldur  seta  kross  við  tey  orð,  ið  barnið  skilur  og  tey,  sum</p>
<p>barnið bæði skilur  og sigur. Tískil er  fortreytin  hjá  CDI í stóran mun uppmerksemi  og</p>
<p>evnini  at  minnast  hjá  foreldrunum.  Harafturat  eru  foreldrafrágreiðingarnar  subjektivar.</p>
<p>Hetta er serliga galdandi, tá ið foreldur skulu meta, um teirra barn skilur eitt orð. Vansin</p>
<p>við  hesum  er  sjálvandi,  at  foreldur  kunnu  meta  skeivt.  Kanningarúrslitini,  sum  CDI</p>
<p>kannaði,  vístu  tó,  at  foreldrini  ikki  ávirkaðu  hvørki  validitetin  ella  reabilitetin  hjá</p>
<p>kanningarháttinum  sammett  við  aðrar  kanningarhættir,  og  tískil  eru  hesi  viðurskiftini  í</p>
<p>veruleikanum ikki ein vansi  (Bleses, Vach, Wehberg, Faber og Madsen 2007: 22).</p>
<p>Í slíkum foreldrafrágreiðingum eins  og CDI avgera  granskarar áðrenn,  hvørjum orðum</p>
<p>teir fara at hyggja eftir, at børn duga. Hetta førir við sær, at listin í stóran mun inniheldur</p>
<p>standard  orð  og  ikki  letur  upp  fyri  orðtilfeingisligum  fjølbroytni.  Tað  er  jú  soleiðis,  at</p>
<p>málsliga  umhvørvið  og  kringumstøður  annars  hjá  børnum  ávirkar,  hvørji  orð  tey  læra.</p>
<p>Harafturat umfatar CDI ikki fólkanøvn, sum jú eisini eru treytað av nøvnunum á teimum,</p>
<p>sum eru um barnið. Hetta eru alt samalt orð, ið eru partur av orðatilfeinginum hjá hvørjum</p>
<p>einstakum barni, men ikki fær innivist í slíkum kanningarhátti, og er tískil at meta sum</p>
<p>ein vansi ella veikleiki hjá slíkum kanningarhátti.</p>
<p>Foreldrafrágreiðingar  vera  tó  eisini  mettar  at  hava  fleiri  fyrimunir.  Í  mun  til  aðrar</p>
<p>kanningarhættir,  s.s.  eye-tracking  og  EEG,  so  krevja  foreldrafrágreiðingar  ikki  dýra</p>
<p>útgerð. Harumframt er talan um sera úrslitagóðan kanningarhátt, tí til ber at kanna nógv</p>
<p>Tó verður mett, at tey børnini, sum antin liggja hægst ella lægst í kanningarúrslitunum, skulu vera tikin</p>
<p>fyri fyrivarni, tí úrslitið tá kann vera úrslit av óneyvari eygleiðing hjá foreldrunum (Bleses, Vach, Wehberg, Faber og Madsen 2007: 22).</p>
<p>børn.  Hetta  er  møguligt,  tí  at  tað  í  grundini  eru  foreldrini,  sum  kanna  børnini,  meðan</p>
<p>granskarar síðan savna, lýsa og viðgera úrslitini á ymiskar hættir. CDI hevur harumframt</p>
<p>tann stóra fyrimun at vera nógv brúkt, og tískil kunnu kanningar við CDI vera sammettar</p>
<p>t.d. yvir landamørk.</p>
<p>Alt í alt verður tískil mett, at foreldrafrágreiðingar í síni heild eru álítandi kanningarháttur,</p>
<p>sum  ikki  stendur  aftanfyri  aðrar  kanningarhættir.  Harumframt  verður  mett,  at  CDI</p>
<p>foreldrafrágreiðingarnar er ein góður kanningarháttur at nýta, tí at til ber at kanna einstøk</p>
<p>børn, og síðani sammeta úrslitið við onnur almenn úrslit. Fyri at vansin við at nýta CDI</p>
<p>foreldrafrágreiðingina skal  vera so  lítil sum gjørligt, so  var tó  frá  byrjan av  avgjørt, at</p>
<p>mamman í hesi kanningini, umframt foreldrafrágreiðingar, eisini skuldu føra dagbók og</p>
<p>taka  film av dreinginum, meðan  hann prátar. Hetta skuldi  hon  nýta til egna  nýtslu, um</p>
<p>tørvur var á, tá ið hon skuldu útfylla <em type="italic">CDI – orð og keipur</em>. Mett verður, at hetta ger hesa </p>
<p>kanningina uppaftur meira álítandi.</p>
<p><em type="bold">3. Kanningin: viðgerð og meting </em></p>
<p><em type="bold">3.1 Dátuinnsavning </em></p>
<p>Fyri  at  kunna  kanna,  hvussu máltøkan  hjá dreinginum mennist,  frá  tí  at  hann er 12-16</p>
<p>mánaðir gamal, var avtalað við mammu hansara, at hon skuldi útfylla <em type="italic">CDI-orð og keipur </em></p>
<p>eina  ferð  hvønn  mánað  hetta  tíðarskeiðið.  Sostatt  var  tilmælið  frá  fólkunum  aftanfyri</p>
<p>donsku CDI útgávuna fylgt, ið sigur, at mest eftirfarandi úrslitið fæst, um í minsta lagi</p>
<p>ein mánaður er ímillum dátuinnsavningarnar (Bleses, Vach, Wehberg, Faber og Madsen</p>
<p>2007: 46). Valt var at savna spurnarbløðini inn hvønn mánað, nærum beinanvegin aftaná</p>
<p>at mamman hevði fylt tey út. Við at arbeiða á hendan hátt slapst undan, at mamman fór</p>
<p>afturumaftur  og  tillagaði  úrslitini,  umframt  at  til  bar  at  seta  mammuni  útdýpandi</p>
<p>spurningar,  um  ivamál  stungu  seg  upp,  meðan  minni  hennara  viðvíkjandi  hvørjum</p>
<p>einstøkum útfyllingarumfari enn var fekst. Mett var, at ein slíkur arbeiðsháttur fór at vera</p>
<p>við til at styrkja um gildið hjá júst hesi kanningini.</p>
<p><em type="bold">3.2 Savnað úrslit </em></p>
<p>Fyri at fáa eina yvirskipaða fatan av máltøkuni hjá dreinginum beinanvegin, eru úrslitini</p>
<p>frá øllum fimm mánaðunum sett saman í ritmynd 3.1. Ritmyndin vísir, hvussu nógv orð</p>
<p>drongurin skilur, og hvussu nógv orð hann bæði skilur og sigur, frá tí at hann var 12-16</p>
<p>mánaðir  gamal  (1:0-1:4).  Á  hendan  hátt  ber  til  at  síggja  gongdina  mánað  fyri  mánað,</p>
<p>samstundis sum at rákið gjøgnum alt tíðarskeiðið eisini kemur fram.</p>
<p>1:01:11:21:31:4 SkilurSkilur og sigur</p>
<p><em type="italic">Ritmynd 3.1: Savnað yvirlit yvir máltøkuna hjá dreinginum frá tí at hann var </em></p>
<p><em type="italic">12-16 mánaðir gamal. </em></p>
<p>Sum ritmynd 3.1 vísir, so var úrslitið av kanningini, at drongurin gjøgnum alt tíðarskeiðið</p>
<p>skilti fleiri orð, enn hann sjálvur var førur fyri at siga. Hetta samsvarar við kanning, sum</p>
<p>Hoff  vísir á,  ið sigur, at óvirkna  orðatilfeingið  hjá børnum  vanliga er størri enn  virkna</p>
<p>orðatilfeingið  (Hoff  2009:195).  Víðari  ber  eisini  til  at  staðfesta  út  frá  ritmynd  3.1,  at</p>
<p>økingin í tí, sum drongurin skilur er størri sammett við tað, ið hann skilur og sigur. Hetta</p>
<p>kemur til sjóndar við tað, at frástøðan millum linjurnar hvønn mánað gerst størri og størri,</p>
<p>1:4 undantikið. Hendan gongdin kemst av tveimum orsøkum. Fyrra orsøkin er, at børn</p>
<p>byrja at skilja einstøk orð fleiri mánaðir áðrenn tey gerast før fyri bæði at skilja og siga</p>
<p>orð. Sum ástøðiligi parturin hevur víst á, so byrja børn longu at skilja sítt egna navn, tá ið</p>
<p>tey eru umleið 6 mánaðir gomul og eru í perlokusjonera stiginum, meðan tað ikki er fyrr</p>
<p>enn  tey  eru  uml.  12  mánaðir  gomul,  t.v.s.  tá  ið  tey  eru  í  lokusjonera  stiginum,  at  tey</p>
<p>mentalt gerast búgvin at samskifta við máli, umframt at tey tástani eru kropsliga klár at</p>
<p>framleiða mál (Hoff 2009:185). Seinna orsøkin er, at mongdin av orðum, ið børn skilja,</p>
<p>veksur  munandi  skjótari  enn  mongdin  av  orðum,  sum  tey  bæði  skilja  og  siga  (Hoff</p>
<p>2009:195).</p>
<p>At vøksturin hjá óvirkna orðatilfeinginum í 1:4 ikki er eins stórur, og ein skuldi væntað,</p>
<p>verður mett at vera ein  avleiðing av, at økingin  í 1:3 var  størri enn  væntað. Hetta sæst</p>
<p>serliga, um miðaltalið fyri vøksturin í óvirkna orðatilfeinginum hetta tíðarskeiðið verður</p>
<p>kannað. Úrslitið er  tá 16,5  orð. Verður miðalvøksturin  einans  hjá 1:3 og 1:4 roknaður,</p>
<p>fæst  neyvt sama úrslit,  nevniliga 16,5  orð. Sostatt ber til at staðfesta, at  frávikið er ein</p>
<p>avleiðing av, at vøksturin í 1:3, sum var 27 orð, var nógv hægri enn miðalvøksturin alt</p>
<p>tíðarskeiðið. Mett verður tískil, at um kanningin hevði fevnt um eitt longri tíðarskeið, so</p>
<p>hevði frástøðan millum linjurnar báðar alla tíðina hildið á at vaksið støðugt, í øllum førum</p>
<p>inntil  væntaði  orðaspurturin  tekur  við,  tí  tá  gerst  vøksturin  vanliga  enn  størri  (Hoff</p>
<p>2009:192).</p>
<p>Verður síðan farið víðari og hugt eftir miðal vøkstrinum hjá virkna orðatilfeinginum hjá</p>
<p>dreinginum, er úrslitið lægri. Í miðal leggjast 7,75 orð afturat virkna orðatilfeingi hansara.</p>
<p>Hetta er lægri enn enn tey í miðal 8-11 orðini, sum Hoff førir fram, at børn læra hvønn</p>
<p>mánað fram til fyrstu 50 orðini, tá ið ferðin fer upp (Hoff 2009:192). Hvør orsøkin er, at</p>
<p>drongurin liggur undir vanligu økingini, er ilt at siga. Ein møguleiki er, at máltøkan hjá</p>
<p>dronginum gongur nakað seinni samanborið við tølini hjá Hoff. Ein annar møguleiki er,</p>
<p>at drongurin umframt orðini, ið eru tikin við í <em type="italic">CDI-orð og keipur</em>, hevur ognað sær onnur orð, ið kanningin ikki fevnir um. Til ber hóast alt at staðfesta, at drongurin fylgir einum </p>
<p>vanligum  mynstri  viðvíkjandi  máltøku  hjá  børnum,  t.v.s.  at  ein  støðugur  vøkstur  er  at</p>
<p>síggja  gjøgnum  alt  tíðarskeiðið  bæði  viðvíkjandi  virkna  og  óvirkna  orðatilfeinginum.</p>
<p>Heldur máltøkan á við somu ferð, so verður drongurin 18 mánaðir, tá ið hann dugir 50</p>
<p>orð,  t.e.  neyvt  sami  aldur,  sum  Hoff  førir  fram  er  vanligasti  aldurin  at  røkka  hesum</p>
<p>málsliga varða.</p>
<p><em type="bold">3.3 Orðaflokkar </em></p>
<p>Eftir  at  hava  hugt  eftir  yvirskipaðu  gongdini  í  máltøkuni  hjá  dreinginum,  verður</p>
<p>sjóneykan nú sett á virkna orðatilfeingi hansara. Fyri at fáa eina greiðari fatan av hansara</p>
<p>virkna orðatilfeingi, eru øll orðini, sum hann dugir at siga gjøgnum tíðarskeiðið, flokkað.</p>
<p>Ritmynd  3.2  vísur  samlaðu  orðanøgdina,  og  hvussu  nógv  orð  úr  teimum  ávísu</p>
<p>orðaflokkunum drongurin dugir at siga í kannaða tíðarskeiðinum.  Á hendan hátt ber til</p>
<p>bæði  at  síggja  gongdina  hjá  ymisku  orðaflokkunum  gjøgnum  tíðarskeiðið,  samstundis</p>
<p>sum til ber at sammeta hvønn einsatakan orðaflokk við hinar umboðaðu orðaflokkarnar</p>
<p>og samlaðu orðanøgdina.</p>
<p><em type="italic">Ritmynd  3.2:  Yvirlit  yvir  hvørjir  orðaflokkar  eru  umboðaðir  í  virkna  orðatilfeinginum  hjá </em></p>
<p><em type="italic">dreinginum. </em></p>
<p>Sum ritmynd 3.2 vísur, so er ovasta linjan øll tey orð, sum drongurin gjøgnum tíðarskeiðið</p>
<p>skilur og sigur (t.e. 100%). Niðanfyri hana eru fýra aðrar linjur, ið umboða orðaflokkarnar</p>
<p>1:01:11:21:31:4</p>
<p>Skilur og sigurNavnorðMiðalvarpingSagnorðFyrisetingar og hjáorð navnorð,  miðalvarpingar,  sagnorð  og  fyrisetingar  og  hjáorð.  Orðatilfeingið  hjá</p>
<p>dreinginum gjøgnum hettta tíðarskeiðið er tískil sett saman av orðum úr hesum flokkum.</p>
<p>Lagt verður fyri at hyggja eftir navnorðunum. Í 1:0 liggja navnorðini á einum deildum</p>
<p>fyrstaplássi  saman  við  miðalvarpingum,  meðan  tey  í  1:1-1:3  í  miðal  liggja  2,3  orð</p>
<p>niðanfyri miðalvarpingarnar. Í 1:4 broytist støðan tó, og megnar navnorðaflokkurin  við</p>
<p>einum  størri  vøkstri  enn  undanfarnu  mánaðir  at  yvirhála  miðalvarpingarnar  og  endar</p>
<p>sostatt  á  einum  fyrstaplássi.  At  navnorðini  í  1:4  við  45,95%  enda  við  at  vera  best</p>
<p>umboðaði orðaflokkurin, er ikki óvanligt. Nógvar kanningar vísa nevniliga, at navnorð</p>
<p>vanliga  er  størsti  orðaflokkur  hjá  smáum  børum  (Hoff  2009:188-189).  Hetta  kemst  av</p>
<p>teirri orsøk, at børn fyrst siga tey orð, ið tey duga at knýta eina meining at. Verður hugt</p>
<p>nærri eftir, hvat tað er, sum eyðkennir navnorðini hjá dreinginum, so er tað júst tað, at</p>
<p>orðini antin vísa til ítøkiligar persónar s.s. <span type="quote">“mamma”</span> og <span type="quote" xml:lang="eng">“babba”</span> ella ítøkiligar lutir s.s.</p>
<p><span type="quote">“bað”</span>. Hinvegin dugir drongurin eingi navnorð fyri kenslur ella hugtøk, ið eru at meta</p>
<p>sum úrtøkilig.</p>
<p>Síðan  verður  hugt  eftir  miðalvarpingunum.  Í  1:0  liggja  miðalvarpingarnar  á  einum</p>
<p>deildum fyrsta plássi saman við navnorðunum, meðan tær í 1:1-1:3 í miðal liggja 2,3 orð</p>
<p>omanfyri  navnorðini.  Miðalvarpingarnar  hava  ein  støðugan  vøkstur  gjøgnum  alt</p>
<p>tíðarskeiðið, og førir hetta við sær, at tær í 1:4 enda á einum øðrum plássi við 40,54%, tí</p>
<p>navnorðini gera eitt lop tann mánaðin. Miðalvarpingarnar umboða smáorð ella ljóð, sum</p>
<p>vera nýtt í talu, fyri at vísa kenslur ella hvørjum hýri vit eru í. Sum dømi um smáorð ber</p>
<p>til at nevna, at drongurin sigur <span type="quote">“hey”</span>, <span type="quote" xml:lang="dan">“bei”</span> og <span type="quote">“takk”</span>. Hann sigur eisini ljóðið <span type="quote">“bø”</span>, tá ið</p>
<p>hann vísur andlitið eftir at hava krógvað tað aftanfyri eitthvørt. Millum miðalvarpingarnar</p>
<p>hjá dreinginum ber eisini til at finna ljóð, sum verða nýtt, tá ið rópt verður á kríatúr ella</p>
<p>fyri at herma eftir kríatúrum. Dømi um slík ljóðhermandi orð eru t.d. <span type="quote" xml:lang="dan">“mæ mæ”</span> og “voff</p>
<p>voff”. Orsøkin til at hesin flokkurin er so stórur partur av samlaða orðatilfeinginum hjá</p>
<p>dreinginum  er  óivað  knýtt  at  royndum,  sum  drongurin  gjøgnum  gerandisdagin  fær.</p>
<p>Kanningar  vísa  nevniliga,  at  royndir  hava  ávirkan  á  fyrstu  orðini  hjá  børnum  (Hoff</p>
<p>2009:188). Drongurin hevur sostatt upplivað nógvar støður, har ið heilsað hevur verið við</p>
<p>orðunum <span type="quote">“hey”</span> ella <span type="quote" xml:lang="dan">“bei”</span>, umframt at drongurin hevur hoyrt djóraljóð, antin verulig ella</p>
<p>tá  ið  persónar  herma.  Øll  orðini  í  hesum  flokkinum  hava  eitt  stavilsi,  og  eru  sostatt</p>
<p>rímiliga løtt at læra seg at úttala.</p>
<p>Væl  niðanfyri  navnorðini  liggur  triði  flokkurin,  ið  eru  fyrisetingar  og  hjáorð.  Hesi  eru</p>
<p>flokkað saman, av tí at tey eru so fá.  Hesin bólkurin gerst ikki virkin fyrr enn í 1:2, tá ið</p>
<p>tvær  fyrisetingar  og  eitt  hjáorð  gerast  partur  av  virkna  orðatilfeingi  hansara.  Gjøgnum</p>
<p>kannaða tíðarskeiðið gerst mongdin ikki størri, og tískil er linjan vatnrøtt skeiðið út. Í 1:4</p>
<p>telur  hesin  flokkur  8,11%.  Drongurin  sigur  bæði  <span type="quote" xml:lang="eng">“ubbisey/ubba”</span>  (upp)  og  <span type="quote">“upp”</span>.  At</p>
<p><span type="quote">“upp”</span>  í  roynd  og  veru  kemur  tvær  ferðir  fyri,  hevur  sína  orsøk.  Í  skemanum  stendur</p>
<p><span type="quote" xml:lang="eng">“ubbisey/ubba”</span>  undir  pinkubarnamáli,  meðan  <span type="quote">“upp”</span>  stendur  undir  fyrisetingum,</p>
<p>hjáorðum  o.ø.  Sambært  mammuni  hoyrir  drongurin  bæði  frá  ymiskum  persónum  í</p>
<p>húskinum, og hevur hetta ført við sær, at hann brúkar báðar formarnar. Mamman veit tó</p>
<p>ikki  at  siga,  um  eitt  ávíst  mynstur  er  í  hansara  nýtslu  av  ávíkavist  <span type="quote" xml:lang="eng">“ubbisey/ubba”</span>  og</p>
<p><span type="quote">“upp”</span>.</p>
<p>Síðsti  og  niðasti  flokkurin  í  ritmynd  3.2  er  sagnorð.  Sagnorð  gerast  partur  av</p>
<p>orðatilfeinginum hjá dreinginum í 1:1, tá ið hann dugir at siga sagnorðini <span type="quote">“namma”</span> (eta)</p>
<p>og  <span type="quote">“adda”</span>.  Hetta  er  tann  orðaflokkurin,  sum  við  sínum  tveimum  sagnorðum  er  minst</p>
<p>umboðaður  í  virkna  orðatilfeinginum  hjá  dreinginum,  og  telur  í  1:4  einans  5,41%.</p>
<p>Kanningar  hava  víst  á,  at  sagnorð  koma  seinni  í  virkna  orðatilfeingi  hjá  børnum  enn</p>
<p>navnorð,  umframt  at  tey  einans  eru  ein  lítil  partur  av  samlaða  orðatilfeinginum  (Hoff</p>
<p>2009:189). Hetta er galdandi hjá hesum dreinginum, men drongurin er harumframt eitt</p>
<p>dømi  uppá,  at  sagnorðini  eisini  koma  aftaná  miðalvarpingar.  Við  hesum  eru</p>
<p>orðaflokkarnir,  sum  eru  umboðaðir  í  virkna  orðatilfeinginum  hjá  dreinginum  liðugt</p>
<p>viðgjørdir.</p>
<p><em type="bold">3.4 Orðatilfeingi </em></p>
<p>Áhugavert  er  at  hyggja  nærri  eftir  sjálvum  orðunum,  sum  eru  grundarlagið  undir</p>
<p>kanningini.  Viðkomandi  at  kanna  er,  um  tey  orð,  sum  gerast  partur  av  virkna</p>
<p>orðatilfeinginum  hjá  dreinginum,  vera  verandi,  ella  um  orð  detta  burtur  aftur,  meðan</p>
<p>onnur  orð  leggjast  afturat.  Tað  er  nevniliga  soleiðis,  at  hóast  børn  eitt  ávíst  tíðarskeið</p>
<p>duga  at  siga  eitt  ávíst  orð,  so  merkir  tað  ikki,  at  orðið  gerst  fastur  partur  av  virkna</p>
<p>orðatilfeinginum hjá barninum fyri tað (Hoff 2009:192).</p>
<p>Grundleggjandi rákið gjøgnum alt tíðarskeiðið er, at orð, sum fyrst gerast partur av virkna</p>
<p>orðatilfeinginum hjá dreinginum, vera verandi, men nøkur fá undantøk eru tó, og verða tvey viðgjørd nærri her. Lagt verður fyri við orðinum <span type="quote" xml:lang="dan">“omma”</span>. Drongurin sigur <span type="quote" xml:lang="dan">“omma”</span></p>
<p>bæði í 1:0 og í 1:1, men eftir hetta fer orðið úr virkna orðatilfeingi hansara. Í dátunum</p>
<p>sæst tó, at drongurin framhaldandi skilur orðið, hann gevst bara at siga tað. Orsøkin til at</p>
<p><span type="quote" xml:lang="dan">“omma”</span> dettur úr aftur virkna orðatilfeinginum er uttan iva, at orðið ljódliga er ov tørført</p>
<p>fyri  dreingin  at  siga.  Eftir  at  hava  sagt  <span type="quote" xml:lang="dan">“omma”</span>  týðiliga  nakrar  ferðir  í  stutta</p>
<p>tíðarskeiðinum,  byrjaði  drongurin  brádliga  at  siga  tað  somikið  ótýðiliga,  at  einans</p>
<p>mamman  og  omman  vóru  førar  fyri  at  skilja  tað.  Trupulleikin  var  serliga  byrjanin  av</p>
<p>orðinum,  ið  er  runda  bakgómaljóðið [ɔ].  Drongurin  dugdi  brádliga  ikki  longur  at</p>
<p>framleiða tað ljóðið, men broytti tað til órunda bakgómaljóðið [a]. Hetta førdi við sær, at</p>
<p>[ɔm:a] brádliga varð til [amna].</p>
<p>Næsta dømi um orð, ið dettur úr aftur virkna orðatilfeinginum hjá dreinginum, er orðið</p>
<p><span type="quote">“klappa”</span>. Hetta orðið kemur fyri í 1:1, men dettur síðan burtur aftur og kemur ikki aftur.</p>
<p>Í dátunum sæst tó, at orðið gjøgnum alt tíðarskeiðið er partur av óvirkna orðatilfeinginum.</p>
<p>Mamman upplýsti, at um onnur søgdu <span type="quote">“klappa”</span>, so klappaði sonurin. Støðan við hesum</p>
<p>orðinum  er  ikki  tann  sama  sum  við  <span type="quote" xml:lang="dan">“omma”</span>,  t.v.s.  at  úttalan  hjá  dreinginum  broyttist.</p>
<p>Mamman hevur nevniliga upplýst, at drongurin hvørki nevnir orðið ella nakað, ið hon fær</p>
<p>sett í samband  við  eina roynd at siga  orðið.  Verður í  hesum sambandi  hugt  nærri  eftir</p>
<p>rúgvumikla tilfarinum hjá Deb Roy (Roy 2011), so vísa ljóðupptøkur í hansara verkætlan,</p>
<p>hvussu  drongurin  í  teirri  kanningini  gjøgnum  eitt  langt  tíðarskeið  lærdi  seg  at  siga</p>
<p><span type="quote" xml:lang="eng">“water”</span>. Frá tí at  tað  fyrstu  ferð eydnaðist  honum  at siga  orðið, gekk rúm tíð, áðrenn</p>
<p><span type="quote" xml:lang="eng">“water”</span>  gjørdist  fastur  partur  av  virkna  orðatilfeinginum.  Áhugavert  við  hansara</p>
<p>rúgvumikla tilfari er, at tað eisini  fevnir um allar tær sokallaðu <em type="italic">miseydnaðu </em>royndirnar </p>
<p>hjá dreinginum at siga <span type="quote" xml:lang="eng">“water”</span>. Sostatt ber neyvt til at lurta eftir, hvussu broytingin ella</p>
<p>ljódliga menningin spakuliga fer fram, inntil orðið endaliga gerst fastur partur av virkna</p>
<p>orðatilfeinginum  hjá  tí  dronginum.  Mett  verður,  at  tað  sama  ger  seg  galdandi  í  hesi</p>
<p>kanningini, t.v.s. at hóast mamman ikki er før fyri at skilja tað, tá ið drongurin roynir at</p>
<p>siga <span type="quote">“klappa”</span>, so ger hann tað óivað kortini. Við hesum síðsta døminum ber til at taka</p>
<p>samanum og siga, at bæði orðini eru dømi um, at tað hjá dreinginum kemur fyri, at orð,</p>
<p>sum gerast partur av bæði virkna og óvirkna orðatilfeingi hansara, av ymiskum orsøkum</p>
<p>detta burtur aftur.</p>
<p><em type="bold">3.5 Samanburður </em></p>
<p>Fyri at fáa eina betri fatan av máltøkuni hjá dreinginum, er gott at síggja, hvussu hansara</p>
<p>máltøka er í mun til onnur børn. Best hevði verið at samanborið við føroysk miðaltøl, ið</p>
<p>eisini eru grundað CDI foreldrafrágreiðingar, men av tí at slík tøl ikki eru tøk, er valt at</p>
<p>samanbera  við  donsk  miðaltøl,  ið  eru  grundað  á  CDI  foreldrafrágreiðingar,  ið  vórðu</p>
<p>savnað  í  2003  og  2004  og  síðan  viðgjørd  og  útgivin  í  bókini <em type="italic">Tidlig  kommunikativ </em></p>
<p><em type="italic">udvikling</em> (2007). Hetta er donsk tvørskurðarkanning, ið fevndi um meira enn 6000 børn </p>
<p>í aldrinum 8-30 mánaðir. Talan er um ein av heimsins størstu kanningum av sínum slag,</p>
<p>og  fevnir  m.a.  um  meira  enn  3,6  milliónir  orð  hjá  donskum  børnum  (Bleses,  Vach,</p>
<p>Wehberg, Faber og Madsen 2007:10). Børnini í kanningini eru einmælt donsk børn, ið</p>
<p>lúka  allar  vanligar  treytir  fyri  at  læra  mál.  Børn,  ið  hava  foreldur  við  langum</p>
<p>útbúgvingum, eru tó yvirumboða sammett við danska samfelagsbygnaðin, og kann hetta</p>
<p>føra  við  sær,  at  miðaltølini  eru  betri  enn  veruliga  danska  miðaltalið.  Kanningin  fevnir</p>
<p>bæði um <em type="italic">CDI – orð og keipur </em>og <em type="italic">CDI –orð og setningar, </em>men samanborið verður einans </p>
<p>við <em type="italic">CDI – orð og keipur</em>, og tíðarskeiðið er avmarkað til einans at fevna um 1:0-1:4, t.e. </p>
<p>sama tíðarskeið, sum  verður kannað hjá føroyska dreinginum. Fyri at samanbera verða</p>
<p>donsku  úrslitini  sett  inn  í  ritmynd  3.3  saman  við  úrslitunum  hjá  føroyska  dreinginum.</p>
<p>Ritmyndin vísir sostatt, hvussu nógv orð drongurin skilur, og hvussu nógv orð hann bæði</p>
<p>skilur og sigur, frá tí at hann var 12-16 mánaðir gamal, umframt at ritmyndin eisini vísur</p>
<p>somu miðaltøl hjá donskum børnum.</p>
<p><em type="italic">Ritmynd 3.3 vísir, hvussu máltøkan hjá dreinginum er sammett við donsk úrslit. Kelda: Tidlig </em></p>
<p xml:lang="dan"><em type="italic">kommunikativ udvikling (2007).  </em></p>
<p>135.3</p>
<p>103.2</p>
<p>85.9</p>
<p>69.2</p>
<p>56.5</p>
<p>24.2</p>
<p>4.89.513.4</p>
<p>1:01:11:21:31:4</p>
<p>Drongur skilurDrongur: skilur og sigur</p>
<p>Donsk børn skilja í miðalDonsk børn skilja og siga í miðal</p>
<p>Lagt verður fyri  við at hyggja eftir,  hvussu nógv orð  drongurin skilur, og  hvussu nógv</p>
<p>orð  donsk  børn  í  miðal  skilja.  Sum  ritmyndin  vísur,  so  liggur  føroyski  drongurin  alla</p>
<p>tíðina  væl  niðanfyri  donsku  børnini.  Frá  1:0-1:2  er  munurin  støðugur,  og  føroyski</p>
<p>drongurin skilur í miðal tá 24,5 orð færri enn donsku børnini. Í 1:3 er tó ein broyting farin</p>
<p>fram, tí tá innheintar hann rættiliga væl donsku børnini, og munurin minkar niður í einans</p>
<p>12,2 orð. Síðan hendur aftur ein broyting, tí í 1:4 er eitt brot á linjunum hjá bæði føroyska</p>
<p>dreinginum og donsku børnunum. Meðan føroyski drongurin her hevur sín lægsta vøkstur</p>
<p>gjøgnum alt tíðarskeiðið, so hava donsku børnini sín hægsta vøkstur. Hetta førir við sær,</p>
<p>at frástøðan millum linjurnar gerst rættiliga stór. Í 1:4 skilja donsku børnini í miðal sostatt</p>
<p>heili  38,3  orð  fleiri,  enn  hvat  føroyski  drongurin  ger.  Verður  miðaltalið  fyri  alt</p>
<p>tíðarskeiðið roknað út, duga donsku børnini í miðal 24,8 orð fleiri enn føroyski drongurin</p>
<p>hvønn mánað.</p>
<p>Verður  síðan  farið  víðari  og  hugt  eftir,  hvussu  nógv  orð  føroyski  drongurin  sigur,  og</p>
<p>hvussu  nógv  orð  donsk  børn  í  miðal  siga,  so  er  støðan  ein  onnur  í  mun  til  óvirkna</p>
<p>orðatilfeingi. Her er støðan nevniliga tann, at drongurin gjøgnum alt  tíðarskeiðið liggur</p>
<p>omanfyri donsku børnini. Munurin er minstur í 1:0, einans 1,2 orð. Síðan veksur frástøðan</p>
<p>millum  linjurnar  nakað.  Verður  miðaltalið  fyri  alt  tíðarskeiðið  roknað  út,  so  dugir</p>
<p>drongurin í miðal 9,42 orð fleiri um mánaðin í mun til donsku børnini. Hetta er áhugavert,</p>
<p>serliga tí at donsku børnini í miðal skilja nógv fleiri orð enn føroyski drongurin, ið verður</p>
<p>mett at vera ein týðandi fortreyt fyri virkna orðatilfeingið. Orsøkin til at donsku børnini</p>
<p>eru seinni á veg við virkna orðatilfeinginum í mun til føroyska dreingin kemst óivað av,</p>
<p>at talan er um tvey ymisk mál. Tað er nevniliga soleiðis, at eingi mál eru eins, og munirnir</p>
<p>ávirka lærutilgongdina (Clark 2009:3). Orsøkin er sostatt óivað, at danskt er eitt sindur</p>
<p>verri enn føroyskt, tá ið tað snýr seg um fonologi, ið er ein týðandi fortreyt fyri at læra</p>
<p>seg at úttala orð. Hetta ger tískil, at føroyski drongurin er betri fyri í hesum avmarkaða</p>
<p>tíðarskeiðinum. Hinvegin kann hugsast, at donsku børnini klára at innheinta dreingin, tá</p>
<p>ið  mállæran  seinni  gerst  virkin.  Hetta  tí,  at  mállæra  verður  mett  at  vera  verri  og  meir</p>
<p>umfatandi í føroyskum í mun til í donskum.</p>
<p>Samanumtikið ber til at siga, at drongurin í hesi kanningini er væl fyri málsliga sammett</p>
<p>við,  hvussu  donsk  børn  í  miðal  eru  fyri.  Støðan  kundi  møguliga  verið  eitt  sindur  betri</p>
<p>viðvíkjandi óvirkna orðatilfeingi hansara. Fyri at betra um ta støðuna verður viðmælt, at</p>
<p>drongurin t.d. fær meiri málsligt íkast, umframt at hann upplivir fleiri støður við  felags uppmerksemi. At samanbera dreingin við donsk tøl er ikki frægasta loysnin. Best hevði</p>
<p>verið at samanborið við føroysk miðaltøl og soleiðis sæð, hvussu drongurin málsliga er</p>
<p>fyri sammett við sínar javnaldrar við sama móðurmáli, men tá ið slík tøl ikki eru tøk, so</p>
<p>er  gott  at  kunna  útnytta  ein  av  fyrimununum  við  CDI  foreldrafrágreiðingunum,  ið</p>
<p>nevniliga er, at kanningin er nýtt í yvir 40 málum.</p>
<p><em type="bold">Niðurstøða </em></p>
<p>Við hesum er uppgávan komin til ein enda. Í uppgávuni er máltøkan hjá einum føroyskum</p>
<p>dreingi kannað gjøgnum eitt tíðarskeið á fýra mánaðir. Uppgávan var býtt sundur í tríggjar</p>
<p>høvuðspartar, sum hugsavnaðu seg um hvør sítt øki:</p>
<p>Fyrsti partur av uppgávuni  var  at meta sum ein  innleiðsla til máltøku  hjá børnum sum</p>
<p>granskingarøki.  Viðgjørt  var,  hvussu  mál  á  ymiskar  hættir  verður  tillagað  børnum,</p>
<p>umframt  at  málsligir  varðar  eisini  vóru  viðgjørdir.  Hendan  viðgerðin  av  máltøku  hjá</p>
<p>børnum  var  mett  at  vera  týdningarmikið  grundarlag  at  hava,  tá  ið  máltøkan  hjá</p>
<p>dreinginum seinni í uppgávuni var viðgjørd.</p>
<p>Í næsta partin var case-in løgd fram. Greitt var frá týdningarmiklastu upplýsingunum um</p>
<p>dreingin, sum mett var kundu vera viðkomandi fyri hansara máltøku. Greitt var frá CDI</p>
<p>foreldrafrágreiðingum, umframt at mett var um fyrimunir og vansar við CDI.</p>
<p>Triði  og  seinasti  partur  snúði  seg  um  sjálva  kanningina  av  máltøkuni  hjá  dreinginum.</p>
<p>Byrjað var við at hyggja eftir, hvussu nógv orð drongurin skilur, og hvussu nógv orð hann</p>
<p>bæði skilur og sigur gjøgnum kannaða tíðarskeiðið. Síðan varð sjóneykan sett á hansara</p>
<p>virkna  orðatilfieingi,  og  varð  hugt  eftir,  hvørjir  orðaflokkar  eru  umboðaðir  í  hansara</p>
<p>virkna orðatilfeingi gjøgnum tíðarskeiðið, kanningin fór fram. Eftir tað var kannað, um</p>
<p>tað  eru  tey  somu  orðini,  sum  ganga  aftur  gjøgnum  alt  tíðarskeiðið,  ella  um  nakað  av</p>
<p>útskifting fer fram.</p>
<p>Úrslitið  av  kanningini  er,  at  drongurin  fylgir  einum  vanligum  mynstri  viðvíkjandi</p>
<p>máltøku. Gjøgnum kannaða tíðarskeiðið skilir hann fleiri orð, enn hann sigur, samstundis</p>
<p>sum at orð allatíðina leggjast afturat bæði virkna og óvirkna orðatilfeinginum. Í virkna</p>
<p>orðatilfeingi  hansara  eru  navnorð,  miðalvarpingar,  fyrisetingar,  hjáorð  og  sagnorð</p>
<p>umboðað. Tey flestu orðini, sum hann lærir at siga, gerast fastur partur av orðatilfeingi</p>
<p>hansara, men summi orð hvørva aftur.  Við at seta hansara máltøku upp í móti donskum</p>
<p>miðaltølum kom fram, at drongurin var hampiliga væl fyri. Gjøgnum tíðarskeiðið skilur</p>
<p>hann allatíðina færri  orð enn donsku børnini í miðal gera, men  hinvegin dugdi  hann at</p>
<p>siga  fleiri  orð  enn  tey.  Um  mamma  hansara  ynskir,  at  hann  skal  gerast  enn  betri  fyri, verður viðmælt, at drongurin fær enn meiri málsligt íkast, umframt at hann upplivir fleiri</p>
<p>løtur við felags uppmerksemi.</p>
<p><em type="bold">Keldulisti </em></p>
<p xml:lang="eng"><em type="bold">Bókmentir </em></p>
<p><em type="bold">Bleses, Dorthe, Faber, Karina, Madsen, Tomas O., Wehberg, Sonja og Vach, </em></p>
<p xml:lang="dan"><em type="bold">Werner. </em>2007. <em type="italic">Tidlig kommunikativ udvikling. Verktøj til beskrivelse af sprogtilegnelse </em></p>
<p xml:lang="dan"><em type="italic">baseret på CDI-forældrerapportundersøgelser af danske normalthørende og </em></p>
<p xml:lang="dan"><em type="italic">hørehæmmede børn. </em>Odense: Syddansk Universitetsforlag. </p>
<p xml:lang="eng"><em type="bold">Clark, Eve V. </em>2009. <em type="italic">First Language Acquisition. </em>Cambridge: Cambridge University </p>
<p xml:lang="eng">Press.</p>
<p xml:lang="eng"><em type="bold">Hoff, Erika. </em>2009. <em type="italic">Language Development.</em> Belmont: Wadsworth.  </p>
<p xml:lang="eng"><em type="bold">Hoff, Erika. </em>2014. <em type="italic">Language Development.</em> Belmont: Wadsworth.  </p>
<p xml:lang="eng"><em type="bold">Saxton, Matthew.</em> 2010. <em type="italic">Child Language. Aquistion and development. </em>London, </p>
<p xml:lang="eng">Thousand Oaks, New Delhi og Singapore: Sage Publications Ltd.</p>
<p xml:lang="eng"><em type="bold">Tomasello, Michael. </em>2003. <em type="italic">Constructing a Language. A Usage-Based Theory of </em></p>
<p xml:lang="eng"><em type="italic">Language Acquisition.</em> Cambridge and London: Harvard University Press.  </p>
<p xml:lang="dan"><em type="bold">Vagle, Wenche; Sandvik, Margareth; Svenning, Jan. </em>2008. <em type="italic">Tekst og kontekst. En </em></p>
<p xml:lang="dan"><em type="italic">innføring i tekstlingvistikk og pragmatikk. </em>Oslo: J. W. Cappelens Forlag.  </p>
<p><em type="bold">Hansen, Zakaris Svabo, Jacobsen, Jógvan í Lon og Jonas, Dianne</em>. 1997. “Um </p>
<p>hvussu føroysk børn læra føroyskt – fyribils úrslit”. <em type="italic">Málting </em>nr. 19: 10-16. </p>
<p><em type="bold">Tilfar av alnótini </em></p>
<p xml:lang="eng"><em type="bold">Roy, Deb. </em>2011. <span type="quote" xml:lang="eng">“The birth of a word”</span>: </p>
<p xml:lang="eng"><em type="italic">https://www.ted.com/talks/deb_roy_the_birth_of_a_word?language=en#t-88499 </em></p>
<p>01.17.17</p>
<p xml:lang="eng"> <em type="bold">Roy, Deb</em>. 2015. <span type="quote" xml:lang="eng">“Predicting the birth of a spoken word”</span>: </p>
<p xml:lang="eng"><em type="italic">http://www.pnas.org/content/112/41/12663.full.pdf  </em>01.07.17 </p>
<p xml:lang="dan"><em type="bold">Fylgiskjal A </em></p>
<p>Niðanfyri eru orðini, sum drongurin skilur og skilur og sigur mánað fyri mánað. Orðini</p>
<p>standa bólkað á sama hátt, sum tey bólkað í <em type="italic">CDI – orð og keipur.  </em></p>
<p><em type="bold">1:0 </em></p>
<p><em type="bold">Skilur </em></p>
<p>Pinkubarnamál: mæ, namma (eta), ubbisey/ubba (upp).</p>
<p>Ymisk ljóð og djóraljóð: mæ mæ, voff voff.</p>
<p>Djór (verulig ella leikur): gás, hundur, ketta, lamb.</p>
<p>Matur og drekka: drekka.</p>
<p>Fólk: abbi, babba, gubbi, omma, sítt egna navn, mamma.</p>
<p>Spæl og gerandisløtur: bei, góða nátt, hey, sova, nei, shhh/hússj, spæla bø, takk, trilla.</p>
<p>Orð um gerðir: drekka, eta, klappa, lesa.</p>
<p>Hjáorð o.a.: ikki, meira.</p>
<p xml:lang="eng"><em type="bold">Tils. 31 </em></p>
<p><em type="bold">Skilir og sigur </em></p>
<p>Ymisk ljóð og djóraljóð: mæ mæ, voff voff.</p>
<p>Fólk: babba, omma, mamma.</p>
<p>Spæl og gerandisløtur: hey.</p>
<p xml:lang="eng"><em type="bold">Tils. 6 </em></p>
<p><em type="bold">1:1 </em></p>
<p><em type="bold">Skilur </em></p>
<p>Pinkubarnamál: adda (út at ganga), bibbar (fulgar), dada (bei ella út), mæ, namma (eta),</p>
<p>nina, ubbisey/ubba (upp).<em type="bold"> </em></p>
<p>Ymisk ljóð og djóraljóð: brmm (billjóð), mæ mæ, voff voff.</p>
<p>Djór (verulig ella leikur): gás, hundur, ketta, lamb.</p>
<p>Akfør (verulig ella leikur): bilur.</p>
<p>Matur og drekka: drekka</p>
<p>Fólk: abbi, babba, gubbi, omma, sítt egna navn, mamma.</p>
<p>Spæl og gerandisløtur: bei, góða nátt, hey, ja, sova (í vogni/inni), mala hendan veg, nei,</p>
<p>shhh/hússj, spæla bø, takk, trilla.</p>
<p>Orð um gerðir: drekka, eta, klappa, klemma, lesa, mussa, sova</p>
<p>Fyrsetingar, hjáorð o.a.: upp.</p>
<p>Hjáorð o.a.: ikki, meira.</p>
<p xml:lang="eng"><em type="bold">Tils. 43 </em></p>
<p><em type="bold">Skilur og sigur </em></p>
<p>Pinkubarnamál: bibbar (fulgar), mæ, namma (eta).</p>
<p>Ymisk ljóð og djóraljóð: brmm (billjóð), mæ mæ, voff voff.</p>
<p>Fólk: babba, omma, mamma.</p>
<p>Spæl og gerandisløtur: bei, hey, spæla bø, takk.</p>
<p>Orð um gerðir: klappa.</p>
<p xml:lang="eng"><em type="bold">Tils. 14 </em></p>
<p><em type="bold">1:2 </em></p>
<p><em type="bold">Skilur  </em></p>
<p>Pinkubarnamál: adda (út at ganga), bibbar (fuglar), dada (bei ella út), gagga (dunna),</p>
<p>mæ, namma (eta), nina, ubbisey/ubba (upp), voffur (hundur).</p>
<p>Ymisk ljóð og djóraljóð: Avv!, áh áh, brmm (billjóð), mm mm, mjav, muh, mæ mæ,</p>
<p xml:lang="eng">voff voff.</p>
<p>Djór (verulig ella leikur): gás, hundur, ketta, lamb.</p>
<p>Akfør (verulig ella leikur): bilur.</p>
<p>Matur og drekka: breyð, drekka, jogurt, ostur, vatn.</p>
<p>Likamslutir: nøs.</p>
<p>Smáir húsarhaldslutir: sutta.</p>
<p>Støð at fara: biltúr, vøggustovu/dagrøkt.</p>
<p>Fólk: abbi, babba, gubbi, navn á pedagogi, omma, sítt egna navn, mamma.</p>
<p>Spæl og gerandisløtur: bað, bei, góða nátt, hey, ja, sova (í vogni/inni), mala hendan veg,</p>
<p>nei, shhh/hússj, spæla bø, takk, trilla.</p>
<p>Orð um gerðir: drekka, eta, ganga, klappa, klemma, lesa, mussa, sova.</p>
<p>Orð sum lýsa: svong/svangur.</p>
<p>Fyrisetingar, hjáorð o.a. upp, út, við.</p>
<p>Hjáorð o.a.: ikki, meira.</p>
<p xml:lang="eng"><em type="bold">Tils. 64 </em></p>
<p><em type="bold">Skilur og sigur</em> </p>
<p>Pinkubarnamál: adda (út at ganga), dada (bei ella út), gagga (dunna), mæ, namma (eta),</p>
<p>Ymisk ljóð og djóraljóð: avv!, brmm brmm (billjóð), mm mm, mæ mæ, voff voff.</p>
<p>Likamslutir: nøs.</p>
<p>Fólk: abbi, babba, navn á pedagodi/dagrøktara, mamma.</p>
<p>Spæl og gerandisløtur: bei, hey, nei, spæla bø, takk.</p>
<p>Fyrisetingar, hjáorð o.a.: upp, við.</p>
<p xml:lang="eng"><em type="bold">Tils. 22 </em></p>
<p><em type="bold">1:3 </em></p>
<p><em type="bold">Skilur </em></p>
<p>Pinkubarnamál: adda (út at ganga), bibbar (fuglar), dada (bei ella út) gagga (dunna),</p>
<p>maua (ketta), mua, mæ, namma (eta), nina, ubbisey/ubba (upp), voffur.</p>
<p>Ymisk ljóð og djóraljóð: avv!, áh áh, brmm (billjóð), gvagg gvagg, kykkeliky, mm mm,</p>
<p>mjav, muh, mæ mæ, voff voff.</p>
<p>Djór (verulig ella leikur): gás, hundur, ketta, lamb, seyður.</p>
<p>Akfør (verulig ella leikur): bilur.</p>
<p>Leikur: bók, bóltur.</p>
<p>Matur og drekka: banan, breyð, drekka, havragreyt, jogurt, mjólk, ostur, rosinur, vatn.</p>
<p>Likamslutir: nalvi, nøs, pissilingur (*pissiboppa), eyga.</p>
<p>Smáir húsarhaldslutir: fløska, sutta, telefon.</p>
<p>Møblar og rúm: stólur, trappa, wc.</p>
<p>Støð at fara: biltúr, vøggustovu/dagrøkt.</p>
<p>Fólk: abbi, babba, gubbi, navn á pedagogi/dagrøktara, omma, sítt egna navn, mamma.</p>
<p>Spæl og gerandisløtur: bað, bei, góða nátt, hey, ja, sova (í vogni/inni), mala hendan veg,</p>
<p>nei, shhh/hússj, spæla bø, takk, trilla.</p>
<p>Orð um gerðir: blása, drekka, eta, fáa, ganga, hyggja, klappa, klemma, lesa, mussa,</p>
<p>renna, siga, sova, vísa.</p>
<p>Orð, sum lýsa: svong/svangur</p>
<p>Spurnarorð: ha?</p>
<p>Fyrisetingnar, hjáorð o.a.: upp, út, við.</p>
<p>Hjáorð o.a.: ikki, meira</p>
<p xml:lang="eng"><em type="bold">Tils. 91 </em></p>
<p><em type="bold">Skilur og sigur </em></p>
<p>Pinkubarnamál: dada (bei ella út), gagga (dunna), maua (ketta), mua, mæ, namma (eta),</p>
<p>ubbisjey/ubba (upp).</p>
<p>Ymisk ljóð og djóraljóð: avv!, brmm (billjóð), gvagg gvagg, mm mm, mæ mæ, voff</p>
<p xml:lang="eng">voff.</p>
<p>Likamslutir: nøs, pissilingur (*pissiboppa),</p>
<p>Fólk: babba, gubbi, mamma.</p>
<p>Spæl og gerandisløtur: bað, bei, hey, nei, spæla bø, takk.</p>
<p>Spurnarorð: ha?</p>
<p>Fyrisetingnar, hjáorð o.a.: upp, við.</p>
<p xml:lang="eng"><em type="bold">Tils. 27 </em></p>
<p><em type="bold">1:4 </em></p>
<p><em type="bold">Skilur</em> </p>
<p>Pinkubarnamál: adda, babu (bilur), bibbar (fuglar), dada, gagga (dunna), maua (ketta),</p>
<p>mua, mæ, nalli (nalvi), namma (eta), nina, ubbisey/ubba (upp), voffur.</p>
<p>Ymisk ljóð og djóraljóð: avv!, áh áh, brmm (billjóð), gvagg gvagg, kykkeliky, mm mm,</p>
<p>mjav, muh, mæ mæ, voff voff.</p>
<p>Djór (verulig ella leikur): dunna, gás, grísur, hundur, ketta, lamb, seyður.</p>
<p>Akfør (verulig ella leikur): bilur.</p>
<p>Leikur: bók, bóltur.</p>
<p>Matur og drekka: banan, breyð, drekka, havragreyt, jogurt, mjólk, ostur, rosinur, vatn.</p>
<p>Likamslutir: munnur, nalvi, nøs, pissilingur (*pissiboppa), eyga.</p>
<p>Smáir húsarhaldslutir: sutta, tannbust, telefon.</p>
<p>Møblar og rúm: stólur, trappa, wc.</p>
<p>Støð at fara: biltúr, vøggustovu/dagrøkt.</p>
<p>Fólk: abbi, babba, gubbi, navn á pedagogi/dagrøktara, omma, sítt egna navn, mamma.</p>
<p>Spæl og gerandisløtur: bað, bei, góða nátt, hey, ja, sova (í vogni/inni), mala henda veg,</p>
<p>nei, shhh/hússj, spæla bø, takk, trilla.</p>
<p>Orð um gerðir: blása, drekka, eta, fáa, ganga, hyggja, klappa, klemma, lesa, mussa,</p>
<p>renna, siga, sova, vísa.</p>
<p>Orð sum lýsa: svong/svangur, tyst.</p>
<p>Spurnarorð: ha?</p>
<p>Fyrisetingar, hjáorð o.a.: upp, út, við.</p>
<p>Hjáorð o.a.: ikki, meira.</p>
<p xml:lang="eng"><em type="bold">Tils. 97 </em></p>
<p><em type="bold">Skilir og sigur </em></p>
<p>Pinkubarnamál: adda, babu (bilur), gagga (dunna), maua (ketta), mua, mæ, nalli (nalvi),</p>
<p>namma (eta), ubbisey/ubba (upp).</p>
<p>Ymisk ljóð og djóraljóð: avv!, áh áh, brmm (billjóð), gvagg gvagg, mm mm, mjav,</p>
<p xml:lang="dan">muh, mæ mæ, voff voff.</p>
<p>Matur og drekka: banan.</p>
<p>Likamslutir: nalvi, nøs, pissilingur (*pissiboppa), eyga.</p>
<p>Smáir húsarhaldslutir: sutta.</p>
<p>Fólk: babba, gubbi, navn á pedagogi/dagrøktara, mamma.</p>
<p>Spæl og gerandisløtur: bað, bei, hey, nei, spæla bø, takk.</p>
<p>Spurnarorð: ha?</p>
<p>Fyrisetingar, hjáorð o.a.: upp, við.</p>
<p xml:lang="eng"><em type="bold">Tils. 37 </em></p>
<p><em type="bold">Fylgiskjal B </em></p>
<p>Niðanfyri eru orðini, sum drongurin skilur og sigur bólkað í orðaflokkar mánað fyri</p>
<p>mánað.</p>
<p><em type="bold">1:0 </em></p>
<p>Navnorð: babba, omma, mamma.</p>
<p>Miðalvarpingar: mæ mæ, voff voff, hey.</p>
<p><em type="bold">1:1 </em></p>
<p>Navnorð: bibbar (fuglar), mæ, babba, omma, mamma.</p>
<p>Miðalvarpingar: brmm (billjóð), mæ mæ, voff voff, bei, hey, takk, spæla bø (<span type="quote">“bø”</span>).</p>
<p>Sagnorð: klappa, namma (eta).</p>
<p><em type="bold">1:2 </em></p>
<p>Navnorð: gagga (dunna), mæ, nøs, abbi, babba, navn á pedagogi/dagrøktara, mamma.</p>
<p>Miðalvarpingar: brmm (billjóð), mæ mæ, voff voff, mm mm, bei, hey, takk, avv!, nei,</p>
<p>spæla bø (<span type="quote">“bø”</span>).</p>
<p>Sagnorð: adda (út at ganga), namma (eta).</p>
<p>Fyrisetingar og hjáorð: upp, við, dada (drongurin brúkar dada um <span type="quote">“út”</span>).</p>
<p><em type="bold">1:3 </em></p>
<p>Navnorð: gagga (dunna), maua (ketta), mua, mæ, nøs, pissilingur (*pissiboppa), babba,</p>
<p>bubbi, mamma, bað.</p>
<p xml:lang="dan">Miðalvarpingar: brmm (billjóð), gvagg gvagg, mæ mæ, voff voff, avv!, mm mm, bei,</p>
<p>hey, nei, takk, ha?, spæla bø (<span type="quote">“bø”</span>).</p>
<p>Sagnorð: namma (eta), adda (út at ganga).</p>
<p>Fyrisetingar og hjáorð: upp, við, ubbisey/ubba (upp).</p>
<p><em type="bold">1:4 </em></p>
<p>Navnorð: babu (bilur), gagga (dunna), maua (ketta), mua, mæ, banan, nøs, pissilingur</p>
<p>(*pissiboppa), eyga, sutta, babba, gubbi, navn á pedagogi/dagrøktara, mamma, nalli</p>
<p>(nalvi), nalvi, bað.</p>
<p>Miðalvarpingar: brmm (billjóð), gvagg gvagg, mjav, muh, mæ mæ, voff voff, avv!, áh</p>
<p>áh, bei, hey, nei, takk, ha?, mm mm,  spæla bø (<span type="quote">“bø”</span>).</p>
<p>Fyrisetingar og hjáorð: upp, við, ubbisey/ubba (upp).</p>
<p>Sagnorð: namma (eta), adda.</p>
</body></document>