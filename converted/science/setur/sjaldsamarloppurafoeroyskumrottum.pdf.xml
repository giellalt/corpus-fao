<document xml:lang="fao" id="no_id"><header><title/><genre code="science"/><author><unknown/></author><year>2016</year><wordcount>1877</wordcount><conversion_status type="standard"/><availability><license type="standard"/></availability><origFileName>sjaldsamarloppurafoeroyskumrottum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>31 &gt; FRØÐI 1/2016</p>
<p>FRØÐI 1/2016 &gt; 30</p>
<p>NÝGGJA ROTTUKANNINGIN – SJÁLDSAMAR LOPPUR Á FØROYSKUM ROTTUM</p>
<p>NÝGGJA ROTTUKANNINGIN – SJÁLDSAMAR LOPPUR Á FØROYSKUM ROTTUM</p>
<p><em type="bold">Stóra rottukanningin </em>Í 2012 fór Fróðskaparsetrið, saman við Jens-Kjeld Jensen í Nólsoy og granskarum frá universitetinum í Keypmannahavn, undir eina stóra kanning av føroyskum rottum. Kanningin hevði trý endamál. Kannast skuldi hvørjir parasittar liva á teimum før oysku rottunum. Staðfestast skuldi, um vandamikla bakterian <em type="italic">Leptosportira interrogans </em>var at finna í føroyskum rottum. Í triðju syftu skuldu DNAkanningar kortleggja, hvaðani føroysku rotturnar hava sín uppruna, og um tað er genetiskur munur millum rottur ymsastaðni í Føroyum. </p>
<p>Fyrsta stigið var at savna rottur kring landið.</p>
<p>Heitt var á fólk, sum høvdu fingið fatur á rottum, deyðum sum livandi, um at seta seg í samband við Fróðskaparsetrið, sum so kundi fáa rotturnar til kanningina. Tað eydnaðist at fáa hendur á tilsamans 95 rottum frá fólki í 10 bygdum og býum kring landið.</p>
<p>Kanningarnar um parasittar liva á teimum før-oysku rottunum og um rotturnar eru fongdar við um røddu vandamiklu bakteriuni eru nú lidnar, og úrs lit ini eru kunngjørd í altjóða vísindaligum tíðar ritum. Tvær greinar eru higartil komnar: Ein í tíð ar ritinum „Norwegian Journal of Entomology“ og hin í tíðarritinum „Infectious Diseases“.</p>
<p><em type="bold">Úrslitini frá kanningunum </em>Nú tær fyrstu kanningarnar av føroysku rottunum eru lidnar, kann staðfestast, at tann vandamikla bakterian „ <em type="italic">Leptospira interrogans </em>“ ikki finst í føroysk um rottum, og at bara tvey sløg av loppum og eitt slag av lús eru á føroysku rottunum. Hesir parasittar eru tó sera sjáldsamir, tí lúsin og tað eina loppuslagið eru ongantíð fyrr funnin í Føroyum. </p>
<p>Triði parturin av kanningini, sum skal greina hvaðani føroysku rotturnar hava sín uppruna og hvussu sambandið er millum rotturnar í Føroyum, eru júst farin í gongd. Royndir eru sendar til Universitetið í Antwerpen í Belgia, har kann ingarn ar skulu gerast. Har er eisini ætlanin at kanna, um rott urn ar í Føroyum møguliga eru berarar av ávísum sjúk um, eins og tær eru í øðrum londum. Úrslitið frá teimum kanningunum verður vónandi klárt um eitt ár.</p>
<p><em type="bold">Útbreiðsla av rottu í Føroyum </em>Rottan, sum í dag livir í Føroyum, er brúna rottan ( <em type="italic">Rattus norvegicus </em>). Hon hevur sín uppruna í Asien, men er lutfalsliga nýggj í Føroyum, higar hon kom í 1768. Føroyska rottusøgan byrjar við einum skipsvraki, sum rak á land í Hvalba. Hetta var í mai í 1768. Talan var um norska skipið „ <em type="italic">Kongen af Preussen </em>“, sum, ávegis frá Tróndheimi til Dublin í Írlandi, rendi á land á skotsku oynni Lewis. Vrakið, sum var fult av rottum, rak til Føroyar og kom á land í Hvalba. </p>
<p>Við hesum vrakinum komu fyrstu brúnu rott-urn ar til Føroya. Rottan spjaddist skjótt kring landið. Longu eftir einum ári, vóru tær um alla Suðuroynna. Í 1769 vóru tær sæddar í Havn, og eftir einans tíggju árum, vóru tær komnar til Víkar og Saksunar. í 1776 komu tær til Eiðis, og høvdu longu trý ár seinni spjatt seg um alla Eysturoynna. Í 1779 komu tær til Sørvágs, og árið eftir vóru tær eisini í Miðvági. Í dag er rottan at finna á sjey av teimum 18 oyggjunum í Føroyum: Viðoy, Borðoy, Kunoy, Eysturoy, Streymoy, Vágum og Suðuroy.</p>
<p><em type="bold">Brúna rottan </em>Fullvaksin vigar brúna rottan 200-300 g. Tær 95 rotturnar, sum vit kannaðu, vigaðu millum 40 g og 468 g. Kroppurin er 20-30 cm til longdar og halin 17-23 cm. Miðal livialdurin á rottu er 1½ ár. Rott an gerst longu kynsbúgvin eftir trim um mánaðum. Hon gongur kviðin í 22 dagar og leggur so 6-12 ungar, sum hvør viga eini 5 g. Rottan leggur </p>
<p>Rotta eru helst ikki tann skapningurin, sum fólk ynskja sær sum gest. Í flestu førum gerast fólk bangin, tá tey fáa rottur í húsið, og vilja tí sleppa av við tær sum skjótast. Hóast flestu fólk vamlast við henda skapningin, so finnast tað tó fólk, sum gleðiliga taka í móti hesum rottum, sum tey so kunna nýta til vísindaligar kanningar. Høvundarnir til hesa greinina eru tvey tílík fólk.</p>
<p>Sjáldsamar loppur <em type="bold">á føroyskum rottum </em></p>
<p>Nýggja rottukanningin</p>
<p><em type="bold">Jens-Kjeld Jensen </em>nolsoy@gmail.com sjálvlærdur náttúruserfrøðingur, Náttúrugripasavnið/Søvn Landsins og heiðursdoktari á Fróðskaparsetur Føroya </p>
<p><em type="bold">Eyðfinn Magnussen </em>EydfinnM@setur.fo lektari í lívfrøði, Fróðskaparsetur Føroya </p>
<p><em type="bold">Mynd 1. </em>Brúna rottan kom til Føroya í 1768 </p>
<p><em type="bold">Mynd 2. </em>Brúna rottan spjaddist skjótt kring landið, og er í dag at finna á sjey av teimum 18 oyggjunum í Føroyum. Reyðu prikkarnir á kortinum vísa tær 10 bygdirnar, har tær 61 rotturnar eru fingnar, sum vórðu kannaðar fyri parasittar. 33 &gt; FRØÐI 1/2016 </p>
<p>FRØÐI 1/2016 &gt; 32</p>
<p>NÝGGJA ROTTUKANNINGIN – SJÁLDSAMAR LOPPUR Á FØROYSKUM ROTTUM</p>
<p>NÝGGJA ROTTUKANNINGIN – SJÁLDSAMAR LOPPUR Á FØROYSKUM ROTTUMslagn um er miðsavnað í Vest ur evropa. Loppan er vanlig á smáum súg dýr um í Stóra bretlandi, og er eisini funnin í Frankaríki, Spania og Sveis, men er ongantíð funnin í Skandi navia ella Íslandi. Hetta loppuslagið var heldur ikki at finna á kelidýrum ella tindasvínum í Týsklandi, hóast granskarar har hava leitað eftir henni.</p>
<p>Hóast hetta loppuslagið ongantíð fyrr er funnið í Før oy um, so vísti tað seg tó at vera sera vanligt á før oysku rottunum, og vórðu funnar á nærum helm ing in um av teimum 23 rottunum, sum høvdu lopp ur. Millum ein og 14 loppur vóru á hvørjari rottu, og tilsamans funnu vit 30 av hesum sera sjáld sama loppuslagnum.</p>
<p><em type="bold">Tvey undirsløg </em>Aðrastaðni býta granskarar hetta loppuslagið upp í tvey undirsløg, sum á latíni vera kall að „ <em type="italic">Ctenophthalmus nobilis nobilis </em>“, meðan hitt und irslag ið verður nevnt „ <em type="italic">Ctenophthalmus nobilis vulgaris </em>“. Tað kann vera trupult at kenna mun mill um hesi bæði sløgini, men tað, sum er sera áhuga vert við nýggju kanningini er, at á føroysku rott un um funnu vit bæði hesi sjáldsomu undir sløg ini. </p>
<p>Umframt tey bæði umrøddu loppusløgini, funnu vit eisini eitt lúsaslag, „ <em type="italic">Polyplax spinulosa </em>“, sum heldur ikki er funnið í Føroyum áður. Sostatt hevur kanningin av føroysku rottunum avdúkað tvey nýggj djórasløg, sum vit als ikki vistu av livdu í Føroyum. </p>
<p><em type="bold">Hvat kunnu vit brúka tað til? </em>Hvat kunna vit so brúka hesa nýggju vitanina til? „Er hetta ikki tað reina tvætl“, eru tað uttan iva fleiri sum hugsa. At vaksnir menn ganga runt og fjasast við tílíkt, annar teirra enntá fyri almenna løn. Men heilt uttan týdning er tað tó ikki, tí fundur in av hesi nýggju loppuni, „ <em type="italic">Ctenophthalmus nobilis </em>“, gevur okkum ábendingar um, at í øllum før um nakrar av teimum føroysku rottunum eru komn ar higar úr Stórabretlandi, og tað hava vit ikki vitað fyrr. </p>
<p>Áðrenn vit tó kunnu vera heilt vís í, hvaðani føroysku rotturnar hava sín uppruna, mega vit bíða eftir úrslitunum frá DNA-kanningunum, sum nú verða gjørdar í Antwerpen, tí hesar fara vónandi geva okkum eitt fullgreitt svar upp á tann spurning in.3- 5 ferðir um árið. Soleiðis kann ein einstøk rotta eftir einum ári gerast til einar 860 rottur.</p>
<p>Rotta hevur harðar og hvassar tenn og kann gnaga seg gjøgnum múrsteinar, aluminium, sink, plastikk og træ. Tær eru virknast í myrkri og liva mest undir jørð, eitt nú í kloakkum og holum, sum tær grava, og tí síggja vit tær ikki so ofta. Tær grava sjáldan djúpari niður enn 60 cm, men kunnu tó grava seg upp úr kloakkum, sum eru 8 m niðri. Um summarið eru tær spjaddar runt um í náttúruni, men koma at húsum um veturin.</p>
<p>Rottan er bæði sterk og fim. Er holið størri enn 20 mm, kann hon krúpa í gjøgnum. Rotta kann lyfta ristir, sum viga 1,2 kg og kann klatra upp eftir loddrøttum veggjum. Tær kunnu leypa 75 cm beint uppeftir, 1,2 m vatnrætt og 2 m út frá, á skák niðureftir. Rottan er eisini óførur svimjari. Ein rotta, sum var merkt á einari oyggj í Nýsælandi, var funnin aftur á aðrari oyggj 400 m burtur, hagar hon hevði svomið.</p>
<p><em type="bold">Svarta rotta </em>Svarta rottan ( <em type="italic">Rattus rattus </em>) hevur eisini livað í Føroyum fyrr í tíðini, men hon doyði tó út aftur. Hon kemur tó higar av og á, serliga við russiskum fiskiskipum, sum liggja við kai í Føroyum. Svarta rottan krevur tó heitari veðurlag, enn brúna rottan. Føroyska veðurlagið er ov kalt til at hon kann leggja úti, og tær rotturnar, sum av og á koma higar, doyggja tí útaftur, tá ein tíð er farin. </p>
<p><em type="bold">Rottuloppur </em>Av teimum 95 rottunum, sum vórðu savnaðar í Føroyum, vórðu 61 kannaðar fyri parasittar. </p>
<p>Vit funnu tilsamans 71 loppur og tvær lýs. Tá loppurnar vórðu kannaðar nærri undir mikroskopi, vísti tað seg, at talan var um tvey ymisk sløg. Tað eina slagið, <em type="italic">Nosopsyllus fasciatus </em>, er ein vælkend rottuloppa, sum er vanlig á rottum aðrastaðni kring um í heiminum. Eisini hjá okkum er hon vanlig og varð funnin á 78% av teimum 23 rottunum, sum vóru fongdar við loppum. Hon er tí kanska ikki so áhugaverd hjá granskarum. </p>
<p><em type="bold">Nýtt sjáldsamt loppuslag funnið í Føroyum </em>Hitt loppuslagið, ið nevnist <em type="italic">Ctenophthalmus nobilis </em>, var harafturímóti sera áhugavert, bæði tí tað ongan tíð fyrr er funnið í Føroyum, og eisini tí, at Før oyar eru bæði tað norðasta og vestasta landið í Evropa, har hetta loppuslagið higartil er funnið. </p>
<p>Men tað, sum er uppaftur áhugaverdari er, at eitt loppu slag er í Føroyum, sum annars ikki er so vanligt um okkara leiðir. Út breiðsl an av hesum loppu-</p>
<p><em type="bold">Mynd 3 og 4. </em>Eitt sjáldsamt slag av loppum á føroyskum rottum er slagið <em type="italic">„Ctenophthalmus nobilis“. </em>Støddin á hanninum er 2,4 mm (vinstrumegin) meðan honin er 2,8 mm til longdar (høgrumegin). (Myndir: Una Matras) </p>
<p><em type="bold">Mynd 6. </em>Føroysku rotturnar skulu nýtast til tríggjar ymiskar kanningar. Her taka Tina Ziska og Eyðfinn Magnussen nýruni úr eini rottu fyri at kanna, um hon hevur tað vandamiklu bakteriuna <em type="italic">„Leptosportira interrogans“. </em>Eisini verður kannað, hvørjir parasittar liva á rottunum og royndir verða tiknar til DNAkanningar, sum skulu kortleggja, hvaðani føroysku rotturnar hava sín uppruna, og um tað er genetiskur munur millum rotturnar ymsastaðni í Føroyum. </p>
<p><em type="bold">Mynd 5. </em>Fyri at kanna hvørjir parasittar eru á teimum deyðu rottunum, koyrir Jens-Kjeld Jensen fyrst rotturnar í „bað“. </p>
<p>Her verður skinnið vaskað við flógvum sápuvatni, so dýr, sum møguliga eru í skinninum, losna og verða skolað út í vatnið.</p>
<p>Aftaná verður vatnið sílað ígjøgnum eitt fínmeskað net, har dýrini, sum vóru á rottuni, verða sáldað frá.</p>
<p>Aftaná verða tey kannað undir sjóneyku fyri at finna fram til, hvørji sløg talan er um.</p>
<p><em type="bold">HEIMILDIR </em>1 Bloch. D. og E. Fuglø (1999). Villini Súgdjór í Útnorðri. Føroya Skúlabókagrunnur. Tórshavn. 216 pp.2 Jensen, J-K. og E. </p>
<p>Magnussen (2015). Occurrence of fleas (Siphonaptera) and lice (Phthiraptera) on Brown rats (Rattus norvegicus) on the Faroes Islands. Norwegian Journal of Entomology 62, 154-159.3 Jensen, P. og Magnussen,</p>
<p>E. (2015). Is it too cold for Leptospira interrrogans transmission on the Faroese Islands? Infectious Diseases. 48 (2): 156-160.,4 Palma. R. L. og Jensen.</p>
<p>J-K. (2005). Lice (Insecta: Phthiraptera) and their host associations in the Faroe Islands. Steenstrupia 29 (1). 49-73.5 Smit. F. G. A. M. (1955).</p>
<p>Two new subspecies of fleas (Siphonaptera) from the British Isles. Transactions of the Royal Entomological Society of London 107. 341-356.6 Svabo J.C. (1976) Om firfødde dyr. Indberetninger fra en Reise i Færøe 1781 og 1782. Selskabet til Udgivelse af Færøske Kildeskrifter og Studier, 1959, Copenhagen. 497 pp.7 Trolle. L. og Jensen. J-K. (2001). The Fleas (Siphonaptera) of the Faroe Islands. Fróðskaparrit 48. 135-144.</p>
</body></document>
