<document xml:lang="fao" id="no_id"><header><title/><genre code="science"/><author><unknown/></author><wordcount>413</wordcount><conversion_status type="standard"/><availability><license type="standard"/></availability><multilingual><language xml:lang="dan"/><language xml:lang="eng"/></multilingual><origFileName>hvussunogvkjoeteraeinariharu.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="italic">Eyðfinn Magnussen og Jens-Kjeld Jensen</em> </p>
<p>in  hara  er  vanliga  nokk  til  døgurða  hjá fýra  vaksnum  fólkum,  men  hvussu  nógv kjøt  er  í  veruleikanum  á  einari  haru?</p>
<p><em type="italic">Rani Poulsen og Ivan Holm fletta haru í Nólsoy 17. desember 2012.</em> </p>
<p><em type="bold">30 harur kannaðar</em>So  var  farið  til  verka.  30  harur  vóru  kannaðar. Seks  teirra  vórðu  skotnar  10.  november,  hinar tann 17. november. Fyrst vórðu harurnar vigaðar heilar,  síðani  vórðu  tær  flettar:  Skinni  varð  tikið av,  innvølurin  tikin  innan  úr  og  høvdi  skorið  av og harukrovið varð vigað. Úrslitið er víst á mynd </p>
<p><em type="italic">Beinir Poulsen tekur sær av vektini</em> </p>
<p>1.  Miðalvektin  á  teimum  kannaðu  harunum  var 2.757 gr. Vektin á teimum einstøkum harunum var millum 1.850 gr og 3.400 gr. Vektin á harukrovinum var  millum  875  gr  og  1.850  gr,  í  miðal  1.414 gr.  Tá  vektin  á  krovinum  varð  samanborin  við vektina á tí heilu haruni, vísti úrslitið, at vektin á harukrovunum var millum 42% og 58% av vektini á tí heilu haruni, í miðal 51%.</p>
<p>Sostatt vita vit nú, at vektin á einari flettari haru  er  umleið  helvtina  av  vektini  á  einari livandi haru.Hetta  er  á  leið  tað  sama,  sum  norskar kanningar  vísa.  Í  bókini  ‘Hare  og  harejakt’, sum teir báðir Jon Barikmo og Hans Christian Pedersen  hava  skrivað  sæst,  at  haran  lætnar 22%  tá  hon  verður  kruvd.  Tá  hon  so  eisini verður skrædla, viðar krovið 53% av vektini hjá heilu haruni. Teir  hava  eisin  kannað,  hvussu  nógv  tey einstøku  stykkini  á  einari  haru  viga.  Úrslitið er  víst  í  talvu  1.  Hóast  henda  haran  kanska ikki  er  limað  sundur  á  sama  hátt,  sum  tað  er vanligt nógvastaðni í Føroyum, so eru úrslitini tó  áhugaverd  hjá  føroyskum  harumonnum. Úrslitið hjá teimum báðum normonnunum vísir, at tjógvini á einari haru eru 39% av vektini av tí samlaða krovinum,  tey  trý ryggjastykkini eru 35%, bógvarnir eru15% og síðurnar 11%.</p>
<p><em type="bold">Vekt  </em><em type="italic">Kroppur</em><em type="bold"> </em><em type="italic">(gr)</em> </p>
<p>Heil hara  3.200Kruvd 2.500 (78%)Skrædlað  1.700 (53%)</p>
<p><em type="italic">Stykkir (gr)</em> </p>
<p>Hálsur  (  7%)Ryggur  (24%)Hárógva   70 (  4%)2 síður  (11%)2 bógvar  260 (15%)2 tjógv  (39%)</p>
<p><em type="italic">Talva 1: Vekt á einari haru: Heil, kruvd og skrædlað og hvussu stór tann kruvda og skrædlaða vektin er í mum til vektina á tí heilu haruni.  Eisini eru víst vektin á teimum einstøku stykkinum og hvussu stór tey eru í mun til vektina á tí skrædlaðu haruni. Tøluni eru frá norsku bókini ‘Hare og harejakt’ hjá Jon Barikmo og Hans Christian Pedersen. Hóast hendan haran er skorin øðrvísini sundur, enn vanliga verður gjørt í Føroyum, so eru tøluni tó áhugaverd hjá føroyskum harumonnum</em> </p>
</body></document>