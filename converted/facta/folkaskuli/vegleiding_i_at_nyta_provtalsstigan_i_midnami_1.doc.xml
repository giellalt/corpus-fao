<document xml:lang="fao" id="no_id"><header><title> 
Nýggi próvtalsstigin
</title><genre code="facta"/><author><unknown/></author><wordcount>2559</wordcount><conversion_status type="standard"/><availability><license type="standard"/></availability><origFileName>Vegleiding_i_at_nyta_provtalsstigan_i_midnami_1.doc</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">Vert at vita </em></p>
<p><em type="bold">um n </em><em type="bold">ýgg </em><em type="bold">ja </em><em type="bold"></em><em type="bold">próvtalsstig </em><em type="bold">an </em><em type="bold"></em><em type="bold"></em></p>
<p><em type="bold">í gymnasialu miðnámsútbúgvingunum </em><em type="bold"></em></p>
<p><em type="bold">In </em><em type="bold">ngangur </em><em type="bold"></em></p>
<p>Nýggjar námsætlanir og nýggjur próvtalsstigi komu í gildi fyri gymnasialu miðnámsútbúgvingarnar 1. august 2013. Kunngerðin um próvtalsstigan finst her:</p>
<p><em type="italic">http://www.kunngerdaportalur.fo/_vti_bin/api.svc/v1/document/6cb4cdb6-9013-45e3-ada2-c0385d7b6f66 </em><em type="italic"></em></p>
<p>og námsætlanirnar finnast her:</p>
<p><em type="italic">http://namsaetlanir.net/namsaetlanir-til-midnam </em><em type="italic"></em><em type="italic"></em></p>
<p>Avgerðin um at brúka júst hendan próvtalsstigan er grundað á 5 krøv, nevniliga:</p>
<list><p type="listitem">at hann skal kunna samanberast við ECTS-stigan (altjóða nýtsla)</p>
<p type="listitem">at hann verður nýttur á sama hátt í allari útbúgvingarskipanini</p>
<p type="listitem">at hann beinleiðis skal siga, hvussu eitt avrik stendur mát við ásettu málini í lærugreinini</p>
<p type="listitem">at tað er greiður munur á próvtølunum og harvið tryggari sundurskiljing (differentiering)</p>
<p type="listitem">at eitt miðaltal kann roknast</p>
</list><p>Hví próvtalsstigin kom at síggja soleiðis út, sum hann ger, kann síggjast undir brotinum <span type="quote">“Ískoyti”</span> seinast í hesi kunning.</p>
<p>Niðan fyri verður víst á nøkur praktisk ráð, í sambandi við at próvtalsstigin verður tikin í nýtslu.</p>
<p>Døming er framvegis grundað á eina fakliga meting av samlaða avriki næmingsins. Døming eftir nýggja próvtalsstiganum <em type="italic">skal </em>verða grundað á eina ítøkiliga meting, sum verður gjørd við støði í ásettu førleikamálunum í lærugreinini. Avgerandi fyri nýggja próvtalsstigan er, at hann ikki kann verða nýttur óheftur av førleikamálum. </p>
<p>Mentamálaráðið november 2013</p>
<p><em type="bold">Próvtalsstigin </em><em type="bold">, sum hann er lýstur í kunngerðini </em><em type="bold"></em></p>
<p><em type="bold">Próvtøl </em></p>
<p><em type="bold">Próvtalslýsingar </em></p>
<p><em type="bold">ECTS </em></p>
<p><em type="bold">13-stigin </em></p>
<p>12</p>
<p>framúr gott avrik</p>
<p>Verður givið fyri avrik, sum lýtaleyst ella mest sum lýtaleyst lýkur málini í námsætlanini í lærugreinini.</p>
<p>13</p>
<p>11</p>
<p>10</p>
<p>sera gott avrik</p>
<p>Verður givið fyri sera gott avrik, ið við onkrum smávegis lýtum lýkur flestu málini í námsætlanini í lærugreinini.</p>
<p>10</p>
<p>gott avrik</p>
<p>Verður givið fyri gott avrik, ið við nøkrum lýtum, væl lýkur málini í námsætlanini í lærugreinini.</p>
<p>hampiligt avrik</p>
<p>Verður givið fyri hampiligt avrik, ið hevur fleiri grov lýti og ikki lýkur málini væl í námsætlanini í lærugreinini.</p>
<p>02</p>
<p>toluligt avrik, sum kann verða góðtikið</p>
<p>Verður givið fyri toluligt avrik, ið akkurát stendur mát, og í minsta mun lýkur málini í námsætlanini í lærugreinini.</p>
<p>00</p>
<p>ikki nøktandi avrik</p>
<p>Verður givið fyri ikki nøktandi avrik, ið ikki stendur mát og ikki lýkur málini í námsætlanini í lærugreinini.</p>
<p>F x</p>
<p>03</p>
<p>-3</p>
<p>heilt vánaligt avrik</p>
<p>Verður givið fyri heilt vánaligt avrik, sum als ikki kann verða góðtikið.</p>
<p>00</p>
<p><em type="bold">Nøkur </em><em type="bold">eyðkenni </em><em type="bold">við stiganum: </em><em type="bold"></em></p>
<list><p type="listitem">Færri próvtøl eru, og størri talmunur er á ávísum próvtølum</p>
<p type="listitem">Eitt negativt próvtal verður nýtt (-3)</p>
<p type="listitem">Einstøku próvtølini siga, í hvønn mun fyrisett mál eru rokkin</p>
<p type="listitem">Einki undantakspróvtal (13-talið) finst. Øll próvtøl í stiganum verða nýtt</p>
<p type="listitem">Útgangstøðið fyri próvtalsgeving er altíð próvtalið 12</p>
<p type="listitem">Tá ið próvtal verður givið, skal avrikið ikki fyrst skipast inn í ein próvtalsbólk, men metast  beinleiðis við atliti at   førleikamálununum í lærugreinini.</p>
<p type="listitem">Eingin normalbýtiskurva verður gjørd í tí einstaka flokkinum/bólkinum í sambandi við nýggja próvtalsstigan.</p>
</list><p>Fremstu fortreytirnar hjá lærarum eru,</p>
<p>1) at teir samhugsa próvtalsstigan og førleikamálini í einstøku lærugreinini,</p>
<p>2) at teir hava eina felags fatan av, hvat krevst fyri at málini verða mett sum rokkin, og</p>
<p>3) at teir eisini eru samdir um metingarkrøv fyri, í hvønn mun málini <em type="italic">ikki </em>eru nádd. </p>
<p>Tað er skilagott at fakbólkar innanhýsis umrøða hesi viðurskifti væl og virðiliga.</p>
<p>Tí hevði tað verið skilagott at skipa so fyri:</p>
<list><p type="listitem">at allir lærugreinabólkar og lærarar fáa høvi at umrøða próvtalsstigini umframt metingarkrøv fyri, í hvønn mun málini eru nádd</p>
<p type="listitem">at hesi somu fáa høvi at tulka málini fyri lærugreinina og at skapa eina fakliga semju  um dømingargrundarlagið</p>
<p type="listitem">at hesi somu læra seg at grundgeva fyri givnum próvtali</p>
<p type="listitem">at næmingar verða kunnaðir um dømingargrundarlagið í teimum einstøku lærugreinunum og tey ítøkiligu metingarkrøv, sum eru grundarlag undir teimum ymisku próvtølunum</p>
</list><p>Tað er skilagott at hava í huga:</p>
<list><p type="listitem">at døming verður beinleiðis grundað á førleikamál og nýggja próvtalsstigan, so próvtøl ikki fyrst verða givin við støði í 13-talsstiganum og síðani flutt yvir í nýggja próvtalsstigan</p>
</list><p><em type="bold">Lærarar og próvdómarar </em></p>
<p>Avrik verða altíð mett við støði í førleikamálunum, sum lýst eru í námsætlanini fyri lærugreinina, har próvtalið 12 verður givið fyri <span type="quote">“avrik, sum lýtaleyst ella mest sum lýtaleyst lýkur málini í námsætlanini í lærugreinini.”</span> Próvtølini frá 10 og niðureftir siga síðani stigvíst, hvussu avrikið í minni og minni mun lýkur málini í lærugreinini, hetta til lægsta próvtalið -3, sum verður givið fyri <span type="quote">“heilt vánaligt avrik, sum als ikki kann verða góðtikið.”</span></p>
<p>Avgerandi fyri próvtalið, ið givið verður, er sostatt, í hvønn mun næmingurin lýkur málini, sum sett er fyri tað avrik, sum dømast skal.</p>
<p>Tá dømt verður, skulu lærari og próvdómari meta um bæði <em type="italic">dygdir </em>og <em type="italic">lýti </em>í avrikinum: </p>
<p>Sum víst við strikumyndini omanfyri, eru bæði <em type="italic">dygdir </em>og <em type="italic">lýti </em>umráðandi at hava við, tá avrik verða dømd. Tá tað snýr seg um lýti, er harumframt umráðandi at meta um <em type="italic">mongdina </em>av lýtum, og hvønn <em type="italic">týdning </em>lýtini hava í mun til ásettu førleikamálini. </p>
<p>Eyðkent fyri nýggja próvtalsstigan er, at hvørt próvtal hevur eitt heiti umframt próvtalslýsingar, sum siga, hvussu avrikið er útint í mun til málini. Próvtalsheitið skilar til eina stigbending, t.d. <span type="quote">“framúr gott avrik”</span> (12), <span type="quote">“sera gott avrik”</span> (10), og próvtalslýsingin sigur, í hvønn mun eitt avrik er merkt av lýtum. Eitt nú verður 12 givið fyri avrik, sum <span type="quote">“lýtaleyst ella mest sum lýtaleyst”</span> lýkur málini í námsætlanini í lærugreinini, 10 verður givið fyri avrik, ið <span type="quote">“við onkrum smávegis lýtum lýkur flestu málini í námsætlanini í lærugreinini”</span> o.s.fr. Harumframt eru í hvørjari námsætlan útgreinað dømi um próvtalslýsingar fyri próvtølini 12, 7 og 02. Endamálið við hesum trimum próvtalslýsingum er at geva eina ábending um, hvussu metingarkrøvini fyri einstøk próvtøl kunnu verða lýst nærri í lærugreinini.</p>
<p>Fyri at kunna nýta próvtalsstigan sum ætlað, er ikki nóg mikið at kenna bygnaðin í stiganum, og hvat tey einstøku stigini merkja, t.d. at próvtalið 10 svarar til eitt <span type="quote">“sera gott avrik”</span>. Tað er eisini neyðugt at hava hin partin “ <em type="italic">Verður givið fyri sera gott avrik, ið við onkrum smávegis lýtum lýkur flestu málini í námsætlanini í lærugreinini </em>” við. </p>
<p>Tá ið próvtøl verða givin fyri støðumet, avrik ella próvtøku í eini lærugrein, er grundarlagið <em type="italic">altíð </em>tey fakligu førleikamálini. Tað eru málini, sum siga, hvat næmingurin eigur at duga á einum ávísum útbúgvingarstigi. Umráðandi er at hava í huga, at førleikamálini, sum lýst eru í námsætlanini fyri lærugreinina, taka støði í 12-talinum. Síðan heldur metingin fram niður ígjøgnum stigan. Próvtalið er harumframt treytað av, í hvønn mun avrikið lýkur málini við atliti at dygdum øðrumegin og lýtum og týdninginum av møguligum lýtum hinumegin. </p>
<p><em type="bold">Mannagond </em><em type="bold"></em></p>
<p>Dømingin verður gjørd við grundarlagi í hvønn mun, ásettu málini eru rokkin. Tað merkir, at lærari og próvdómari skulu:</p>
<list><p type="listitem">fremja eina greiða tulking av førleikamálunum, sum lýst eru í kunngerðum og námsætlanum.</p>
</list><p>Tulkingin av førleikamálunum treytar, at ivi ikki stendst um, hvat førleikamálini í lærugreinini merkja í mun til tey stig og teir næmingar, tey eru galdandi fyri. Tulkingin treytar eisini, at skilt verður ímillum týðandi og minni týðandi tættir í sambandi við, at førleikamálini verða útint, og hvør munurin er á teimum ymisku lærugreinastigunum, A-, B- og C-stig.</p>
<list><p type="listitem">samanbera og meta um týðandi og minni týðandi tættir í førleikamálunum.</p>
</list><p>Dømingin fevnir í flestu førum um fleiri ella øll førleikamálini í lærugreinini. Tá ið ávíst avrik verður dømt, er ógvuliga umráðandi, at lærari og próvdómari evna at skilja ímillum meira og minni týðandi tættir í førleikamálunum.</p>
<list><p type="listitem">hava eina greiða mynd av, hvørji metingarkrøv hava týdning fyri dømingina.</p>
</list><p>Fyri at meta um í hvønn mun førleikamálini eru útint, er neyðugt at gera metingarkrøv. Metingarkrøv kunnu til dømis siga meira ítøkiliga, hvat verður væntað av einum sera góðum avriki í mun til eitt ávíst uppgávusvar, og hvussu skilt verður ímillum meira og minni týðandi lýti.</p>
<list><p type="listitem">fremja eina fakliga heildarmeting av avrikinum í mun til førleikamálini.</p>
</list><p>Ein døming fevnir um nógvar lutir og krevur eisini, at mett verður bæði um dygdir og lýti í avrikinum. Fyri at fremja eina skikkaða fakliga døming er tí eisini neyðugt at lærari og próvdómari evna at gera eina heildarmeting av, í hvønn mun avrikið lýkur ásettu førleikamálini.</p>
<list><p type="listitem">evna at samanbera útint mál í einum avriki við viðkomandi próvtal á próvtalsstiganum.</p>
</list><p>Ein røtt døming, ið gevur próvtalið 02, er treytað av, at avrikið kann verða mett sum <span type="quote">“toluligt, og kann verða góðtikið”</span>, og at tað “akkurát stendur mát, og í minsta mun lýkur málini“ í námsætlanini. Fyri at tryggja rættvísa døming, er tí neyðugt, at lærarar og próvdómarar hava havt høvi at viðgera próvtalslýsingarnar í einum størri fakligum høpi, og at gjørd eru ítøkilig metingarkrøv, sum kunnu vera vegleiðandi fyri dømingina.</p>
<p>Umráðandi er at vita, hvat krevst, fyri at næmingurin skal fáa ávikavist 02 og 12. Neyðugt er at gera av frammanundan, hvørji minstu metingarkrøvini eru fyri, at næmingurin hevur staðið, og hvat ítøkiliga skal leggjast í orðingina <span type="quote">“lýtaleyst ella mest sum lýtalest”</span>, um næmingurin skal fáa 12.</p>
<p><em type="bold">Ítøkilig </em><em type="bold">døming </em><em type="bold"></em></p>
<p>Uttan mun til um talan er um ávegis eftirmeting, støðumet ella próvtøku er meginreglan tann, at øll døming eftir nýggja próvtalsstiganum, skal vera ítøkilig. At dømingin er ítøkilig vil siga, at hon altíð fer fram við støði í teimum førleikamálum, sum eru ásett fyri viðkomandi lærugrein. Avrikið skal sostatt ikki verða dømt í mun til onnur avrik í flokkinum.</p>
<p><em type="bold">Tann fakliga metingin </em></p>
<p>Dømingin tekur støði í, hvussu avrikið hjá næminginum stendur mát við førleikamálini fyri útbúgvingina og viðkomandi lærugrein, hvussu avrikið stendur mát við tað stigið, sum undirvíst verður á og innihaldið í lærugreinini. At døma er sum kunnugt ikki ein vísindagrein, har alt kann verða mált og vigað nágreiniliga. At døma snýr seg um at gera eina fakliga og skikkaða heildarmeting, sum merkir, at øll viðkomandi førleikamál eru havd í huga. Tó er ikki givið, at øll førleikamálini viga líka nógv, og heldur ikki er givið, at tey skulu útinnast í eins stóran mun. Skikkaða metingin tekur saman um dygdir og lýti í mun til fullint førleikamál, og ger tað møguligt at geva eitt próvtal fyri <em type="italic">heildaravrikið </em>. </p>
<p><em type="bold">Felags fatan av </em><em type="bold">metingarkrøv </em><em type="bold">um </em><em type="bold"></em></p>
<p>Umráðandi er, at vit hava felags fatan av metingarkrøvum, og hvussu próvtalsstigin verður nýttur. Av tí at dømt verður eftir fyrisettum førleikamálum, er umráðandi, at lærari og próvdómari geva próvtal við støði í teimum metingarkrøvum og leiðreglum, sum fakbólkar koma ásamt um.</p>
<p>Fyri at fáa felags fatan av metingarkrøvum og leiðreglum, mugu lærarar og próvdómarar fáa høvi til at royna í verki og røða um avrik og próvtalsgeving í lærugreinunum.</p>
<p>Um próvdómari og próvhoyrari ikki eru samdir um eitt próvtal, verður roknað eitt miðaltal. Í teimum førum har miðaltalið liggur í miðjuni, er próvtalið hjá próvdómara avgerandi fyri, um miðaltalið verður rundað upp ella niður, (sbr. §7. stk. 2). Royndir vísa, at ósemja um próvtal sjáldan snýr seg um, hvussu avrikið er útint við atliti at dygdum og lýtum, men heldur um, hvussu dygdir og lýti í avrikinum skulu vigast, tá ið dømt verður.</p>
<p><em type="bold">Á </em><em type="bold">vegis </em><em type="bold">og endalig </em><em type="bold">eftirmeting </em><em type="bold"></em></p>
<p>Ávegis eftirmetingar og endaligar eftirmetingar (próvtøkur) hava til felags at lýsa støðu næmingsins í mun til ásett førleikamál. Munurin á teimum er, at ávegis eftirmetingar líta frameftir og eru støði undir undirvísingini, og endaligar eftirmetingar líta aftureftir, og eru prógv fyri lokið avrik.</p>
<p>Eyðkent fyri <em type="italic">ávegis eftirmeting </em><em type="italic"></em>er, at hon skal vera við til at menna tað avrik, ið eftirmett verður. Ávegis eftirmeting skal vera samrunnin partur av undirvísingini, soleiðis at skilja, at lærari vegleiðir næmingin um, hvat hann skal gera fyri at styrkja og menna førleikar sínar. </p>
<p>Eyðkent fyri <em type="italic">endaliga eftirmeting </em>er, sum orðið sigur, at hon liggur í endanum á undirvísingini. Uttan mun til um talan er um støðumet ella próvtøkumet, skal næmingurin við avriki sínum vísa, hvat hann dugir í mun til ásett førleikamál. </p>
<p>Av tí, at ávegis eftirmetingin eisini skal geva eina ábending um, hvat úrslitið av einari møguligari próvtøku fer at verða, skal greitt samanhang vera millum ávegis eftirmetingar og próvtøku, skilt soleiðis, at allar eftirmetingar verða gjørdar við møguligari próvtøku í huga.</p>
<p><em type="bold">Skiftistíð </em><em type="bold">in </em><em type="bold"></em></p>
<p>Tá ið farið verður undir at nýta nýggja próvtalsstigan, kunnu ivamál stinga seg upp, til dømis í sambandi við ítøkiliga døming, tá ið støði verður lagt, hvussu dømt verður o.s.fr. Her skal gerast vart við, at talvan, sum gjørd er at umseta próvtøl úr 13-talsstiganum til próvtøl í nýggja próvtalsstiganum, bert verður nýtt, tá ið neyðugt er at umseta próvtøl í sambandi við at prógv verða útskrivað.</p>
<p>Havast skal í huga, at um ein næmingur hevur staðið eina lærurgrein eftir 13-talsstiganum, hevur hann eisini staðið eftir nýggja próvtalsstiganum.</p>
<p><em type="bold">Næmingar </em><em type="bold"></em></p>
<p>Áðrenn lærarar fara undir at brúka próvtalsstigan, er umráðandi, at næmingar hava fingið eina gjølliga kunning um próvtalsstigan, og um hvussu próvtølini verða givin. Í hesum sambandi er neyðugt at lærarin greiðir frá muninum millum 13-talsstigan og nýggja próvtalsstigan. Til dømis er eitt próvtal nú treytað av, í hvønn mun næmingurin lýkur førleikamálini við atliti at dygdum og lýtum.</p>
<p>Lærarar skulu hava í huga, at tað helst krevur nakað av tíð, áðrenn næmingarnir gerast kunnigir við tey ymisku heitini, próvtølini og lopini millum próvtølini í nýggja próvtalsstiganum.</p>
<p>Eyðkent fyri nýggja próvtalsstigan er til dømis, at hann hevur færri próvtøl, og at ávís próvtøl fevna um størri øki enn áður. Tað merkir, at framtøkan hjá einum næmingi ikki altíð hevur við sær eitt hægri próvtal. Hóast ein næmingur leggur nógv fyri í arbeiðinum og tekur seg fram, er ikki vist, at tað er nóg mikið til, at próvtalið verður hækkað. Slík støða krevur, at lærari í sambandi við eftirmetingina, á annan hátt enn við próvtali, ger greitt fyri næminginum, at talan er um framtøku.</p>
<p>Tá ið próvtal verður givið, kann lærarin ímynda sær, at næmingurin kemur inn við 12-talinum á pannuni. Síðani skal lærarin, við støði í dygdum og lýtum, at kalla <span type="quote">“flysa”</span> løg av próvtølum omanav, til hann kemur til endaliga próvtalið.</p>
<p>Tá ið næmingurin verður kunnaður um próvtal, er umráðandi, at lærari og próvdómari kunnu grundgeva fyri próvtalinum við støði í teimum førleikamálum, sum lýst eru í námsætlanini. Lærari og próvdómari skulu duga at greiða næminginum frá, hvørjar dygdir og hvørji lýti hava havt týdning fyri, at næmingurin hevur fingið júst hetta próvtal. Í grundgevingini verða viðkomandi førleikamál umrødd, og greitt verður frá, hvat væntað verður, at næmingurin dugir á viðkomandi førleikastigi.</p>
<p><em type="bold">Ískoyti. </em></p>
<p>Áðrenn farið varð í holt við at endurskoða próvtalsstigan, vildi man halda fast um tvær viðtøkur:</p>
<p><em type="italic">Viðtøka 1 </em></p>
<p><em type="italic">fakligu málini í eini lærugrein verða tillagaði til tann partin av næmingunum </em><em type="italic">, </em><em type="italic">sum standa royndina </em>. </p>
<p><em type="italic">Viðtøka 2 </em></p>
<p><em type="italic">torleikastigið verður lagt soleiðis, at úrslitini hjá teimum </em><em type="italic">, </em><em type="italic">sum standa royndina </em><em type="italic">, </em><em type="italic">eru nøkulunda javnt (normal) fordeild. </em><em type="italic"></em></p>
<p>Um stigin skal ganga frá 0 til 100, so má eitt mark vera fyri at standa (B).</p>
<p>Tey, sum standa royndina eiga at vera normalfordeild, soleiðis at skilja, at báðir endarnir skuldu umboða hvør síni 10 %, miðjan skuldi umboða 30 %, og báðumegin miðjuna skuldu ávikavist hini 25 %'ini liggja. Henda fordeiling segðist vera gundað á ES-hagtøl.</p>
<p>Fyri tey, sum standa, verður sostatt talan um 5 øki ella 5 próvtøl. Fyrsta og síðsta próvtal skal tí vera ávikavist 0 og 100. Hini trý skulu liggja mitt í sínum øki, t.v.s. (35-10):2 = 12,5 + (10) = <em type="bold">22,5 </em>, (65-35):2 = 15 + (35) = <em type="bold">50 </em>o.s.fr. </p>
<p>Hesi próvtøl (0; 22,5; 50; 77,5; 100) eru ikki <span type="quote">“vøkur”</span>, og tí vqarð avgjørt at býta við 10 og runda av.</p>
<p>Síðani var hildið, at próvtølini fyri tey, sum <em type="italic">ikki </em>standa, áttu at vera symetrisk um 0, t.v.s. -2 og -5 </p>
<p>Nýggi próvtalsstigin skuldi tí itið: -5, -2, 0, 2, 5, 8, 10. Tó var tað hildið at vera óheppið, at tað bar til at <span type="quote">“standa”</span> við próvtalinum 0. Tí varð avgjørt, at øll próvtøl fyri staðið avrik skulu vera positiv. Hetta er orsøkin til at allur stigin verður forskotin 2 stig, og tí kom próvtalsstigin at síggja soleiðis út.</p>
<p>mentamálaráðið</p>
<p>Næmingaavrik</p>
<p>(útint mál)</p>
<p>Dygdir</p>
<p>Lýti</p>
<p>Týdningur</p>
<p>Mongd</p>
</body></document>
