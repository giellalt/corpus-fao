<document xml:lang="fao" id="no_id"><header><title/><genre code="facta"/><author><unknown/></author><wordcount>1011</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>Kunngerd_um_provtalsstiga.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p xml:lang="dan">A</p>
<p>Kunngerðablaðið</p>
<p xml:lang="dan">2011 Hefti 33ISSN 0907-905X</p>
<p>Nr. 109 29. august 2011 <em type="bold">Kunngerð</em> <em type="bold">um</em> <em type="bold">próvtalsstiga og aðra døming í fólkaskúlanum</em> </p>
<p>Við  heimild  í  §  16,  stk.  2  í  løgtingslóg  nr.  125  frá 20. juni 1997 um fólkaskúlan, sum seinast broytt við løgtingslóg nr. 67 frá 26. mai 2011, verður ásett:</p>
<p><em type="bold">§  1.</em>  Næmingur,  sum  til  próvtøkur  og  royndir  skal prógva eitt kunnleika- og førleikastig, verður mettur sambært próvtalsstiganum niðanfyri, sbr. tó § 9: 12: fyri framúr gott avrik 10: fyri sera gott avrik   7: fyri gott avrik   4: fyri hampiligt avrik 02: fyri toluligt avrik, sum kann verða  góðtikið 00: fyri ikki nøktandi avrik -3: fyri heilt vánaligt avrik </p>
<p><em type="italic">Stk. 2</em>. Eftirmetingar, royndir og próvtøkur fara fram </p>
<p>sambært  reglunum  í  kunngerð  um  próvtøkur  fólkaskúlans.</p>
<p><em type="italic">Stk.  3.</em>  Próvtalsstigin  verður  nýttur,  tá  ið  ársmet  og </p>
<p>støðumet verða givin.</p>
<p><em type="bold">§  2.</em>  12: Verður  givið  fyri  avrik,  sum    lýtaleyst  ella mest  sum  lýtaleyst  lýkur  málini  í  námsætlanini  í lærugreinini. </p>
<p><em type="bold">§ 3.</em> 10: Verður givið fyri sera gott avrik, ið við onkrum smávegis lýtum lýkur flestu málini í námsætlanini í lærugreinini. </p>
<p><em type="bold">§ 4.</em> 7: Verður givið fyri gott avrik, ið við nøkrum<em type="bold"> </em>lýtum, væl lýkur málini í námsætlanini í lærugreinini. </p>
<p><em type="bold">§ 5.</em> 4: Verður givið fyri hampiligt avrik, ið hevur fleiri grov  lýti  og  ikki  lýkur  málini  væl  í  námsætlanini  í lærugreinini. </p>
<p><em type="bold">§  6.</em>  02: Verður  givið  fyri  toluligt  avrik,  ið  akkurát stendur  mát,  og  í  minsta  mun  lýkur  málini  í  náms<em type="bold">§ 7.</em> 00: Verður givið fyri ikki nøktandi avrik, ið ikki stendur  mát  og  ikki  lýkur  málini  í  námsætlanini  í lærugreinini. ætlanini í lærugreinini. </p>
<p><em type="bold">§ 8.</em> -3: Verður givið fyri heilt vánaligt avrik, sum als ikki kann verða góðtikið. </p>
<p><em type="italic">Onnur døming</em> </p>
<p><em type="bold">§  9.</em>  Skrivligt  ummæli  og/ella  talmet  verða  nýtt  í sambandi við verkætlanaruppgávu sambært lógini. </p>
<p xml:lang="dan"><em type="italic">Próvtalsgeving</em> </p>
<p><em type="bold">§  10.</em> Tá  ið  ein  próvtøka  er  byrjað,  verður    próvtal givið,  uttan  so  at  próvtøkan  verður  slitin  orsakað av  burturvísing  ella  sjúku.  Er  orsøkin  sjúka,  verður próvtal givið í sambandi við sjúkrapróvtøku. </p>
<p><em type="bold">§  11.</em>  Próvtøkuavrik  verða  mett  samsvarandi  teimum  fakligu  málunum,  ið  eru  sett  í  námsætlanini, fyri ávísu lærugreinina ella fakligu og verkligu undirvísingargongdina. </p>
<p><em type="bold">§  12.</em>  Í  føroyskari  rættskrivingaruppgávu  í  9.  fl.  og skrivligum enskum í 9. og 10. fl. verða heildarpróvtøl givin. </p>
<p><em type="italic">Stk. 2</em>. Rættskrivingaruppgávan fatar um rættskriving </p>
<p>og mállæru; rættskriving telur 2/3 og mállæran 1/3.</p>
<p><em type="italic">Stk</em>. 3. Skrivligt enskt fatar um málviðgerð og fram</p>
<p>seting; málviðgerð telur ¼ og framseting ¾.</p>
<p><em type="italic">Stk.  4</em>.  Heildarpróvtølini  verða  hækkað  ella  lækkað </p>
<p>til næsta próvtal á próvtalsstiganum. Hækkað verður, um miðaltalið er mitt ímillum tvey próvtøl.</p>
<p><em type="italic">Prógv og skjalaváttanir</em> </p>
<p><em type="bold">§ 13.</em> Á prógvum og skjalaváttanum skulu øll próvtøl sambært próvtalsstiganum verða lýst við samsvarandi bókstavi frá ECTS-stiganum sbr. fylgiskjali 1. </p>
<p><em type="italic">Undantak og frávik</em> </p>
<p><em type="italic">Gildiskoma og skiftisreglur</em> </p>
<p><em type="bold">§ 14.</em> Mentamálaráðið kann víkja frá hesi kunngerð, tá ið talan er um serlig viðurskifti. </p>
<p><em type="italic">Stk.  2.</em>  Mentamálaráðið  kann  loyva,  at  vikið  verð</p>
<p>ur  frá  reglunum  í  hesi  kunngerð,  tá  ið  talan  er  um eitt frammanundan góðkent royndar- og menn ing arvirksemi.</p>
<p><em type="bold">§ 15.</em> Henda kunngerð kemur í gildi dagin eftir, at hon er kunngjørd, og hevur virknað frá 1. august 2011. </p>
<p><em type="italic">Stk.  2.</em>  Samstundis  fer  úr  gildi  kunngerð  nr.  99  frá </p>
<p>14. november 1980 um próvtalsstiga, tó soleiðis, at nevnda kunngerð framvegis er galdandi fyri næmingar í 9. flokki skúlaárið 2011/12 og fyri næmingar í 10. flokki skúlaárini 2011/12 og 2012/13.</p>
<p>Mentamálaráðið, 29. august 2011</p>
<p><em type="bold">Helena Dam á Neystabø (sign.)</em> landsstýriskvinna </p>
<p>/ Leivur Harryson (sign.)</p>
<p><em type="bold">Fylgiskjal 1</em> </p>
<p xml:lang="dan"><em type="bold">Próvtalsstigin týddur til enskt</em> 12: For an excellent performance displaying a high level of command of all aspects of the relevant material, with no or only a few minor weaknesses. </p>
<p xml:lang="dan">10: For a very good performance displaying a high level of command of most aspects of the relevant material, with only minor weaknesses.</p>
<p xml:lang="dan">7: For a good performance displaying good command of the relevant material but also some weaknesses.</p>
<p xml:lang="dan">4: For a fair performance displaying some command of the relevant material but also some major weaknesses.</p>
<p xml:lang="dan">02: For a performance meeting only the minimum requirements for acceptance.</p>
<p xml:lang="dan">00: For a performance which does not meet the minimum requirements for acceptance.</p>
<p xml:lang="dan">-3: For a performance which is unacceptable in all respects.</p>
<p><em type="bold">Samband millum próvtalsstigan og ECTS-stigan</em> </p>
<p>Próvtalið 12 í próvtalsstiganum svarar til A á ECTS-stiganum Próvtalið 10 í  próvtalsstiganum svarar til B á ECTS- stiganum Próvtalið 7 í próvtalsstiganum svarar til C á ECTS- stiganum Próvtalið 4 í próvtalsstiganum svarar til D á ECTS- stiganum Próvtalið 02 í próvtalsstiganum svarar til E á ECTS- stiganum Próvtalið 00 í próvtalsstiganum svarar til Fx á ECTS- stiganum Próvtalið -3 í próvtalsstiganum svarar til F á ECTS- stiganum</p>
<p><em type="bold">Umseting til enskt frá próvtalsstiganum til ECTS-stigan</em> </p>
<p xml:lang="dan">The mark 12 on the scale is identic with A at the ECTS scale The mark 10 on the scale is identic with B at the ECTS scale The mark 7 on the scale is identic with C at the ECTS scale The mark 4 on the scale is identic with D at the ECTS scale The mark 2 on the scale is identic with E at the ECTS scale The mark 00 on the scale is identic with Fx at the ECTS scale The mark -3 on the scale is identic with F at the ECTS scale</p>
<p>Nr. 110 29. august 2011</p>
<p><em type="bold">Kunngerð um broyting í kunngerð um próvtøkur fólkaskúlans</em> </p>
<p><em type="bold">§ 1</em> </p>
<p>Í  kunngerð  nr.  22  frá  14.  mai  2008  um  próvtøkur fólkaskúlans verða gjørdar hesar broytingar:</p>
<p>1)  §  40  verður  orðað  soleiðis:  „Í  sambandi  við próvtalsgeving,  royndir  og  árs-  og  støðumet  verður kunngerð um próvtalsstiga og aðra døming í fólkaskúlanum brúkt.“</p>
<p>2)  Í § 42, stk. 2, verður í seinasta pkt. „00“ broytt til „-3“. <em type="bold">§ 2</em> </p>
<p>Henda kunngerð kemur í gildi dagin eftir, at hon er kunngjørd, og hevur virknað frá 1. august 2011.</p>
<p><em type="italic">Stk.  2. </em>§  1,  nr.  1  og  nr.  2  eru  tó  ikki  galdandi  fyri </p>
<p>næmingar í 9. flokki skúlaárið 2011/12 og næmingar í 10. flokki skúlaárini 2011/12 og 2012/13.</p>
<p>Mentamálaráðið, 29. august 2011</p>
<p><em type="bold">Helena Dam á Neystabø (sign.)</em> landsstýriskvinna /<em type="italic"> </em>Leivur Harryson (sign.) </p>
<p>FØROYAPRENT · Svanamerktur prentlutur 541 705</p>
<p><em type="bold">Hefti 33 • Nr. 109-110 • Útgivið tann 2. september 2011</em> </p>
</body></document>