<document xml:lang="fao" id="no_id"><header><title/><genre code="admin"/><author><unknown/></author><wordcount>26183</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2009.06 Álit um eina haldføra pensjónsskipan fyri Føroyar.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">Pensjónsnýskipan 2009 </em></p>
<p><em type="bold">Uppskot til eina haldføra pensjónsskipan fyri Føroyar </em></p>
<p><em type="bold">Fíggjarmálaráðið </em></p>
<p>Uppskot til eina haldføra pensjónsskipan fyri Føroyar © 2009, Fíggjarmálaráðið Uppseting: Fíggjarmálaráðið Útgávan kann takast niður fr á www.fmr.fo</p>
<p><em type="bold">Yvirlit: </em><em type="bold">1 </em></p>
<p xml:lang="dan"><em type="bold">INNGANGUR ............................................................................................................................................................... 2 </em><em type="bold">2 </em></p>
<p><em type="bold">SAMANDRÁTTUR ...................................................................................................................................................... 3 </em>2.1 </p>
<p xml:lang="dan">ENDAMÁL VIÐ NÝSKIPANINI .................................................................................................................................... 3 2.2</p>
<p>TRUPULLEIKI: FLEIRI ELDRI OG FÆRRI ARBEIÐSFØR ................................................................................................ 3 2.3</p>
<p>SOSIALI SÁTTMÁLIN ................................................................................................................................................. 4 2.4</p>
<p>EFTIRLØNARSKIPANIN EIGUR AT BYGGJA Á TRÍGGJAR SÚLUR .................................................................................. 4 2.5</p>
<p>HØVUÐSBROYTINGAR AV PENSJÓNSSKIPANINI ........................................................................................................ 4 2.6</p>
<p>ÁVIRKAN AV TILTØKUM .......................................................................................................................................... 6 <em type="bold">3 </em></p>
<p><em type="bold">SØGA OG ALTJÓÐA RÁK ........................................................................................................................................ 7 </em>3.1 </p>
<p xml:lang="dan">ENDAMÁL VIÐ PENSJÓNSSKIPANUM ......................................................................................................................... 7 3.2</p>
<p>SØGULIGT UM PENSJÓNSSKIPANIR ........................................................................................................................... 7 3.3</p>
<p>TANN SOSIALI SÁTTMÁLIN FER IKKI AT HALDA Í FRAMTÍÐINI ................................................................................... 7 3.4</p>
<p>HALDFØRAR PENSJÓNSSKIPANIR .............................................................................................................................. 8 3.5</p>
<p>ES HEVUR 11 MÁL FYRI PENSJÓN ............................................................................................................................. 8 3.6</p>
<p>TILMÆLIÐ HJÁ HEIMSBANKANUM............................................................................................................................ 9 <em type="bold">4 </em></p>
<p><em type="bold">YMISK SLØG AV PENSJÓNSSKIPANUM ........................................................................................................... 10 </em>4.1 </p>
<p>FYRIMUNIR OG VANSAR VIÐ UPPSPARINGSFÍGGJAÐUM OG SKATTAFÍGGJAÐUM SKIPANUM .................................... 10 4.2</p>
<p>LÝSING AV YMSUM SLØGUM AV PERSÓNLIGARI EFTIRLØN ..................................................................................... 11 4.3</p>
<p>BROYTING FRÁ ALMENNARI PENSJÓN YVIR MÓTI PERSÓNLIGARI UPPSPARING ....................................................... 13 <em type="bold">5 </em></p>
<p><em type="bold">DEMOGRAFISKAR ÚTGREININGAR ................................................................................................................. 14 </em>5.1 </p>
<p>SØGULIGAR FYRITREYTIR FYRI FÓLKAFRAMSKRIVING ........................................................................................... 14 5.2</p>
<p>LONGRI LIVITÍÐ OG BROYTT FÓLKASAMANSETING................................................................................................. 15 <em type="bold">6 </em></p>
<p><em type="bold">BÚSKAPARLIGAR ÚTGREININGAR ................................................................................................................... 17 </em>6.1 </p>
<p>VAKSANDI ÚTREIÐSLUR TIL PENSJÓN, SJÚKRARØKT OG ELDRARØKT ..................................................................... 17 6.2</p>
<p>ELDRAÚTREIÐSLUR Í MUN TIL BTÚ ....................................................................................................................... 18 6.3</p>
<p>NÝSKIPAN ELLA HÆGRI SKATTATRÝST .................................................................................................................. 20 <em type="bold">7 </em></p>
<p><em type="bold">PENSJÓNSSKIPANIR Í FØROYUM Í DAG .......................................................................................................... 22 </em>7.1 </p>
<p>SÚLA 1: ALMANNAPENSJÓNIR ............................................................................................................................... 22 7.2</p>
<p>SÚLA 2: PERSÓNLIG EFTIRLØNARUPPSPARING ....................................................................................................... 24 7.3</p>
<p>SÚLA 3: ONNUR FRÍ UPPSPARING ........................................................................................................................... 25 <em type="bold">8 </em></p>
<p><em type="bold">EFTIRLØNARSKIPANIR Í ØÐRUM LONDUM .................................................................................................. 26 </em>8.1 </p>
<p>SKIPANIR Í OKKARA GRANNALONDUM ................................................................................................................... 26 8.2</p>
<p>FØROYSKA EFTIRLØNARUPPSPARINGIN Í MUN TIL EFTIRLØNARUPPSPARING Í ØÐRUM LONDUM ............................. 28 <em type="bold">9 </em></p>
<p><em type="bold">TILMÆLI UM EINA FRAMTÍÐAR PENSJÓNSSKIPAN ................................................................................... 29 </em>9.1 </p>
<p>NÝSKIPANIN LOYSIR MEGINPARTIN AV FÍGGINGARTRUPULLEIKUNUM ................................................................... 29 9.2</p>
<p>MÁLSETNINGAR FYRI NÝGGJU PENSJÓNSSKIPANINA .............................................................................................. 30 9.3</p>
<p>BROYTINGAR Í SÚLU 1: ALMANNAPENSJÓN ............................................................................................................ 31 9.4</p>
<p>BROYTINGAR Í SÚLU 2 OG 3: PERSÓNLIG UPPSPARING OG FRÍ UPPSPARING ........................................................... 40 <em type="bold">10 </em></p>
<p><em type="bold">BÚSKAPARLIGA ÁVIRKANIN AV PENSJÓNSNÝSKIPANINI ................................................................... 50 </em>10.1 </p>
<p>YVIRLIT YVIR ÚTREIÐSLUGONGD VIÐ OG UTTAN TILTØK ....................................................................................... 52</p>
<p><em type="bold">APPENDIX 1: FYRITREYTIR FYRI FÓLKAFRAMSKRIVING ............................................................................... 54 </em></p>
<p><em type="bold">APPENDIX 2: FYRITREYTIR FYRI ÚTROKNINGUNUM ........................................................................................ 56 </em></p>
<p xml:lang="dan"><em type="bold">APPENDIX 3: ÍLØGUREGLUR ...................................................................................................................................... 57 </em></p>
<p><em type="bold">APPENDIX 4: DEKNINGSGRADIR ............................................................................................................................... 59 </em><em type="bold">1 Inngangur </em></p>
<p>Fólkasamansetingin í Føroyum er í einari stórari broyting. Talið av eldri fólki er alsamt vaksandi, meðan talið av fólki í arbeiðsførum aldri ikki broytist nógv komandi árini. Hetta fer at seta føroysku pensjónsskipanina og vælferðartænasturnar undir stórt trýst. Fyri at útreiðslurnar til pensjónir og eldratænastur ikki skulu vaksa til eitt støði, har landskassin ikki longur kann fíggja tær, hevur landsstýrið tikið stig til at nýskipa pensjónsskipanina. Fíggjarmálaráðið setti í juni 2006 ein arbeiðsbólk at gera eitt uppskot um nýskipan av pensjónsviðurskiftunum og arbeiðið byrjaði á heysti 2006. Frá byrjan vóru Una Joensen og Birgit V. Ottosen úr Fíggjarmálaráðnum og Kári Petersen úr Landsbankanum sett í arbeiðsbólkin. Birgit V. Ottosen fór úr bólkinum í tíðliga í 2007. Una Joensen fór úr bólkinum í desembur 2007. Ina Hammershaimb úr Fíggjarmálaráðnum var sett í bólkin í mars 2008. Veksandi talið av pensjónistum er eitt fyribrigdi, sum ger seg galdandi í øllum vesturheiminum. Tí eru nógvar frágreiðingar skrivaðar um hetta evnið, og flestu lond í Vestureuropa hava longu gjørt týðandi broytingar í pensjónsskipanunum. Arbeiðsbólkurin hevur kunnað seg um pensjónsskipanir í hinum Norðurlondunum og um broytingarnar, sum eru framdar. Fyri at gera eitt uppskot um pensjónsnýskipan í Føroyum er neyðugt at taka støði í demografisku gongdini í Føroyum og gera broytingaruppskot til verandi skipanir og lóggávu. Arbeiðsbólkurin hevur leitað sær serkønan stuðul til týðandi partar av frágreiðingini og uppskotinum. Av hesum kunnu serliga nevnast:  Poul Christoffur Thomassen, aktuarur, hevur gjørt fólkaframskrivingar við ymsum fortreytum.  Almannaráðið hevur kunnað og medvirkað, so uppskotið í so stóran mun sum gjørligt kann vera í tráð við almannalóggávu annars.  Føroysku fíggjarstovnarnir, bæði peningastovnar og pensjónsfeløg, hava medvirkað til, at parturin um uppspardar eftirlønir varð tillagaður til verandi lóggávu og verandi skipanir.</p>
<p>Arbeiðsbólkurin hevur havt framløgur fyri áhugapørtunum fyri at fáa teirra metingar tiknar við í arbeiðinum. Bólkurin hevur havt fundir við hesar áhugabólkar:  Landsstýri  Løgting (umboð fyri flokkarnar)  Fakfeløg  Arbeiðsgevarafelagið  Landsfelag Pensjónista  Peningastovnar  Pensjónsfeløg</p>
<p>Bólkurin hevur havt framløgur við búskaparligum útgreiningum og uppskoti til nýskipan fyri áhugapørtunum í februar 2007 og í juli 2008. Í nógvum førum hevur bólkurin broytt nýskipanaruppskotið eftir uppskotum frá áhugaðu pørtunum, tó við teirri avmarking, at broytingaruppskotini ikki hava verið í beinleiðis andsøgn til endamálið við nýskipanini. Bólkurin hevur avmarkað seg til at lýsa fíggjarligu avleiðingarnar av veksandi tal av eldri fólki. Aðrar fylgur, til dømis veksandi starvsfólkatørv í almenna sektorinum, hevur bólkurin ikki viðgjørt. Arbeiðsbólkurin hevur í semju við fíggjarmálaráðharrarnar í tíðini arbeiðið er farið fram, tilevnað uppskotið óheft av partapolitiskum fyrilitum. <em type="bold"></em>8. juni 2009 Ina Hammershaimb </p>
<p>Kári Petersen <em type="bold">2 Samandráttur </em></p>
<p>Talið av eldri fólki í Føroyum er skjótt veksandi, meðan talið av arbeiðsførum verður nærum óbroytt. Hetta fer at seta føroysku pensjónsskipanina og vælferðartænasturnar undir stórt trýst. Við einum nógv størri tali av pensjónistum fara útreiðslurnar til pensjónir og til røkt av eldri fólki at vera nógv størri enn í dag. Um einki verður gjørt, so verður útreiðsluvøksturin so stórur, at skattatrýstið veksur úr sløkum 50 prosent av BTÚ upp í sløk 60 prosent av BTÚ. Hesin útreiðsluvøkstur er so stórur, at tað fer ikki at bera til at hækka skattin svarandi til útreiðsluvøksturin. Tað er tí neyðugt at gera tiltøk nú, sum gera, at útreiðsluvøksturin ikki verður so stórur. <em type="bold">2.1 </em></p>
<p><em type="bold">Endamál við nýskipanini </em></p>
<p>Í einum vælferðarsamfelagi sum okkara er tað týdningarmikið, at øll fáa eina virðiliga og góða tilveru, tá tey fara av arbeiðsmarknaðinum við pensjón. Skipanin av pensjónsøkinum er tí ein týðandi lutur í øllum vælferðarsamfeløgum. Eftirlønarskipanir hava tvey høvuðsendamál. Annað er at tryggja pensjónistar móti fátækradømi og hitt at tryggja pensjónistum eina rímiliga inntøku, tá fólk fara frá eini tilveru sum løntakarar til tilveruna sum pensjónistar. Pensjónsnýskipanin hevur eisini tvey høvuðsendamál. Annað endamálið við nýskipanini er at gera eina pensjónsskipan, sum er haldfør, t.e. at hon tolir, at talið av pensjónistum verður munandi hægri enn í dag. Hitt endamálið er at tryggja almennu tænasturnar uppá longri sikt. Hetta kann bert gerast við at gera fíggjarlógina haldføra, t.e. umskipa útreiðslumynstrið, so at nóg mikið verður til almennu tænasturnar, sjálvt um talið av pensjónistum verður munandi hægri enn í dag. <em type="bold">2.2 </em></p>
<p><em type="bold">Trupulleiki: Fleiri eldri og færri arbeiðsfør </em></p>
<p>Tær almennu pensjónsskipanirnar eru undir trýsti í flestu londum, tí talið av pensjónistum økist skjótari enn talið av fólki í arbeiðsførum aldri. T.d. væntar OECD, at útreiðslurnar til almennar eftirlønir og almennar vælferðartænastur fara at hækka munandi í mun til BTÚ tey næstu 50 árini. Tí hava nógv lond tey seinastu árini gjørt broytingar í teirra eftirlønarskipanum fyri at minka um pensjónsútreiðslurnar og fyri at útvega fígging til vaksandi pensjónsútreiðslur í framtíðini. Talið av eldri fólki veksur skjótt, meðan talið av fólki í arbeiðsførum stendur í stað. Henda gongdin førir við sær, at pensjónsútreiðslurnar, ellisrøktarútreiðslurnar og sjúkrarøktarútreiðslurnar fara at veksa skjótt. Hinvegin ger óbroytta talið av arbeiðsførum, at útlit eru til at inntøkur landskassans ikki fara at veksa so skjótt. Um einki verður gjørt, so hendir í fyrsta lagi tað, at tað almenna fer ikki longur at kunna útinna vælferðartænasturnar innan til dømis skúlaverk, heilsuverk og almannaverk. Í øðrum lagið verður skattatrýstið so høgt, at vandi er fyri fólkafráflyting. Fleiri hættir eru at fíggja stóru útreiðsluhækkingarnar:  Hækka skattatrýstið, fyri at fíggja øktu útreiðslurnar til pensjónir og røktartænastur.  Økja um uppsparingina hjá hvørjum einstøkum. Hvør einstakur fíggjar harvið ein størri part av síni egnu pensjón.  Minka um talið á teimum, sum fáa fólkapensjón við at hækka pensjónsaldurin.  Minka um pensjónina hjá teimum, sum hava arbeiði ella sum hava eina góða uppsparda eftirløn.</p>
<p>Í uppskotinum verður mælt til, at allir hesir hættir at fíggja vaksandi útreiðslurnar verða nýttir.</p>
<p><em type="bold">Endamál: </em>At gera eina fíggjarliga haldføra pensjónsskipan, sum tryggjar øllum eina rímiliga inntøku, tá tey gerast pensjónistar, og sum tryggjar, at almennu myndugleikarnir kunnu veita borgarunum hóskandi vælferðartænastur, eisini við einum stórum vøkstri í talinum av eldri fólki. <em type="bold">2.3 </em></p>
<p><em type="bold">Sosiali sáttmálin </em></p>
<p>Grundleggjandi kunnu vit skilja ímillum tvey sløg av eftirlønarskipanum: 1. Hvør einstakur sparir upp til sína egna pensjón. (uppsparingsfíggjaðar skipanir). 2. Pensjónirnar hjá teimum eldru verða fíggjaðar av skattagjaldingum hjá teimum yngru (skattafíggjaðar pensjónsskipanir). Tey yngru rokna samstundis við, at onnur fara at gjalda teirra pensjón, tá tey verða gomul. Hetta verður kallað sosiali sáttmálin millum ættarliðini.</p>
<p>Verandi skattafíggjaða skipan er sum heild góð, men hevur tann vansa, at tað er trupult at fíggja skattafíggjaðar pensjónsskipanir, tá talið av eldri fólki veksur, meðan talið av skattgjaldarum stendur í stað. <em type="italic"></em><em type="bold">2.4 </em></p>
<p><em type="bold">Eftirlønarskipanin eigur at byggja á tríggjar súlur </em></p>
<p>Mælt verður til, at ein framtíðar eftirlønarskipan fyri føroyska samfelagið byggir á tríggjar súlur: 1. Eina almannapensjón, ið er skattafíggjað. 2. Eina sáttmálabundna ella lógarbundna persónliga uppsparing. 3. Eina fría uppsparing.</p>
<p><em type="bold">Pensjónsskipan </em></p>
<p><em type="bold">Súla 1 </em></p>
<p><em type="bold">Almanna </em><em type="bold">pensjón </em></p>
<p><em type="bold">Súla 2 </em></p>
<p><em type="bold">Persónlig </em><em type="bold">uppsparing </em></p>
<p><em type="bold">Súla 3 </em></p>
<p><em type="bold">Frí </em><em type="bold">uppsparing </em></p>
<p><em type="bold">Pensjónsskipan </em></p>
<p><em type="bold">Súla 1 </em></p>
<p><em type="bold">Almanna </em><em type="bold">pensjón </em></p>
<p><em type="bold">Súla 2 </em></p>
<p><em type="bold">Persónlig </em><em type="bold">uppsparing </em></p>
<p><em type="bold">Súla 3 </em></p>
<p><em type="bold">Frí </em><em type="bold">uppspar </em></p>
<p><em type="italic">Mynd 1: Tær tríggjar súlurnar í pensjónsnýskipanini. </em><em type="bold"></em>Hetta er leisturin, ið Heimsbankin mælir til at lond nýta, tá tey uppbyggja teirra eftirlønarskipanir, og sum nógv lond eisini hava nýtt sum leist, tá tey hava skipað hetta øki. <em type="bold">2.5 </em></p>
<p><em type="bold">Høvuðsbroytingar av pensjónsskipanini </em></p>
<p>Við at broyta persónligu uppsparingina (súlu 2) verður tað gjørligt at broyta almannapensjónirnar (súlu 1). Í uppskotinum verður mælt til at økja persónligu uppsparingina í súlu 2, soleiðis at tað verður gjørligt at minka og umskipa almannapensjónirnar í súlu 1. Harvið verður tað framvegis gjørligt hjá tí almenna at tryggja vælferðartænasturnar í framtíðini. Eitt av høvuðsmálunum er at minka um almannapensjónirnar, soleiðis at ein pensjónistur, sum ikki hevur aðra inntøku enn almannapensjón, framvegis fær somu upphædd, meðan tey, sum hava møguleika fyri tí, sjálvi spara upp til eftirløn og tí fáa minni almannapensjón. Broytingarnar í súlu 1 kunnu tí bert gerast við atliti til tær broytingar, ið verða gjørdar í súlu 2. 2.5.1</p>
<p>Broytingar í súlu 1</p>
<p>Tilmælið er at varðveita almannapensjónina sum súlu 1, men at gera nakrar tillagingar, soleiðis at vit fáa eina fíggjarliga haldføra skipan. Broytingarnar í súlu 1:</p>
<p><em type="bold">Broytingar í súlu 1: Almannapensjón </em></p>
<p><em type="bold">Nr. </em></p>
<p xml:lang="dan"><em type="bold">Broyting </em></p>
<p xml:lang="dan"><em type="bold">Útgreining </em>1 </p>
<p>Leggja viðbót og viðbót til ávísar pensjónistar saman</p>
<p>Leggja viðbótina saman við viðbót til ávísar pensjónistar, soleiðis at bert ein viðbót verður. 2</p>
<p>Leggja grundupphædd og viðbót saman til eina fólkapensjón</p>
<p>Varðveita samlaðu upphæddina av grundupphædd og viðbót í fólkapensjónini, men leggja upphæddirnar saman, og gera tað møguligt at mótrokna í allari fólkapensjónini. Varðveita SAMEG sum hann er í dag. 3</p>
<p>Gera allar almannapensjónir skattskyldugar, men geva ein frádrátt í skattinum</p>
<p>Gera allar almannapensjóninir skattskyldugar, og samstundis geva ein frádrátt í skattinum, so broytingin er inntøkuneutral fyri ein pensjónist, sum ikki hevur aðrar inntøkur enn almenna pensjón. 4</p>
<p>Broyta mótrokning í almannapensjónini í mun til aðra inntøku</p>
<p>Umskipa mótrokningina, so mótroknað verður við munandi lægri prosenti enn í dag. Eisini skal mótroknast frá fyrstu krónu og ikki bert av inntøku oman fyri 58 tús. kr. Á henda hátt fara fólk at varðveita hugin at arbeiða eftir 67. ár, um annars tey hava hug og orku. 5</p>
<p>Javna almannapensjónir við lønarjavning minus 1%</p>
<p>Lønarjavna pensjónirnar við lønarhækkingini minus 1%. 6</p>
<p>Livitíðarindeksera pensjónsaldurin</p>
<p>Livitíðarindeksera pensjónsaldurin – tað er at hækka pensjónsaldurin, so hvørt væntaða livitíðin hækkar. 2.5.2</p>
<p>Broytingar í súlu 2</p>
<p>Í dag hevur meginparturin av føroysku lønmóttakarunum eina persónliga uppsparing sum ein part av teirra starvssetan, men enn eru ov nógv, ið ikki hava eina slíka uppsparing. Somuleiðis eru nógv, sum hava alt ov lítla uppsparing. Mælt verður til, at ein lógarbundin persónlig uppsparing verður sett á stovn. Broytingarnar í súlu 2:</p>
<p><em type="bold">Broytingar í súlu 2: Lógarbundin uppsparing </em></p>
<p><em type="bold">Nr. </em></p>
<p xml:lang="dan"><em type="bold">Broyting </em></p>
<p><em type="bold">Útgreining </em>1 15% av inntøkuni skal gjaldast til eftirløn 15% av skattskyldugu inntøkuni skal gjaldast til uppsparingar og tryggingar. Kravt verður tó ikki, at inngjaldið er meir enn 80.000 kr. um árið. Inngjald yvir 15% ella 80.000 kr./ár er sjálvboðið. Goldið verður eisini til eftirløn av inntøku, ið kemur í staðin fyri arbeiðsinntøku sum t.d. ALS, barsilsgjald og somuleiðis av nøkrum fyritíðarpensjónsveitingum og forsorgarveitingum. 2 </p>
<p>Málið er, at minst 2/3 av inngjaldinum fer til uppsparing</p>
<p>Av teimum 15% er tað loyvt at keypa sær tryggingar. Onki krav er um hvussu nógv kann brúkast til tryggingar (t.d. óarbeiðsføristrygging, lívstrygging, hjúnafelagatrygging og barnatrygging.). Men málið er, at í miðal skulu 2/3 av inngjaldinum (t.e. minst 10 %) fara til uppsparing. 3</p>
<p>Útgjald frá almenna pensjónsaldrinum</p>
<p>Tann persónliga eftirlønaruppsparingin kann í fyrsta lagi koma til útgjaldingar frá og við almenna pensjónsaldrinum (í løtuni 67 ár). 4</p>
<p>Í mesta lagi 10 % kapitalútgjald 10 % av samlaðu uppsparingini kann gjaldast sum kapitalútgjald. Fyri lívlanga veiting svarar 1,5 árs veiting til umleið 10 % av kapitalvirðinum. 1,5 árs veiting kann útgjaldast av lívlangari veiting sum kapitalútgjald. Kapitalútgjald verður skattað við 45%. 5</p>
<p>Helvt um helvt av restini til lívlanga veiting og ratueftirløn</p>
<p>Av restini, minst 90 % av samlaðu uppsparingini, skal minst 50% nýtast til eina lívlanga veiting og í mesta lagi 50% til eina ratueftirløn yvir í minsta lagi 10 ár. Tó er ikki neyðugt at tekna eina lívlanga veiting, sum er størri enn arbeiðaraløn, pt. 214.000 kr. árliga. 6</p>
<p>Undantak fyri smáar eftirlønaruppsparingar</p>
<p>Er uppsparingin við pensjónsaldur minni enn 100.000 kr., kann hon øll gjaldast sum kapitalútgjald. Er uppsparingin minni enn 400.000 kr., kann øll uppsparingin gjaldast sum ratueftirløn. 2.5.3</p>
<p>Broytingar í súlu 3</p>
<p>Fría uppsparingin er uppsparing, sum hvør einstakur fremur í mun til sín egna tørv og egnu ynski. Súla 3 er tær sjálvbodnu inngjaldingar, sum fara upp um 15% av skattskyldugu inntøkuni. Tað er sjálvboðið at gjalda meira enn 15 % til eftirlønaruppsparing. Broytingarnar í súlu 3 eru hesar:</p>
<p><em type="bold">Broytingar í súlu 3: Frí uppsparing </em></p>
<p><em type="bold">Nr. </em></p>
<p xml:lang="dan"><em type="bold">Broyting </em></p>
<p xml:lang="dan"><em type="bold">Útgreining </em>7 </p>
<p>Sjálvboðin uppsparing yvir 15 %</p>
<p>Kann uppsparast í ratueftirløn ella lívlanga veiting. Við útgjald kann í mesta lagi 20 % takast út sum kapitalútgjald. <em type="bold">2.6 </em></p>
<p><em type="bold">Ávirkan av tiltøkum </em></p>
<p>Verða eingi tiltøk framd, so veksa almennu útreiðslurnar til eldraøkið úr 9,6 prosentum upp í 19,4 prosent av BTÚ. Verður roknað við einum BTÚ, sum tað er nú, nevniliga um 13 mia. kr., so svarar hetta til, at hallið á fíggjarlógini økist við 1.300 mió. kr. Um skattatrýstið verður sett so langt upp, at tað almenna kann røkja sínar skyldur, so fer hetta at føra til fráflyting, og harvið til at enn færri arbeiðsfør vera í Føroyum. Tað almenna fer ikki at kunna røkja sínar skyldur, m.a. at gjalda pensjónir og at taka sær av teimum eldru, og heldur ikki at røkja aðrar almennar uppgávur. Verður uppskotið samtykt sum tað er, so verður útreiðsluvøksturin tálmaður munandi. Í staðin fyri at veksa til 19,4 prosent av BTÚ, veksa útreiðslurnar bert til 12,7 prosent av BTÚ. Verður roknað við einum BTÙ á 13 mia. kr., so svarar hetta til, at hallið á fíggjarlógini bert hækkar við 400 mió. kr. Verður pensjónsnýskipanaruppskotið samtykt sum tað er, loysir tað 70 prosent av fíggingartrupulleikunum, ið stavar frá vaksandi talinum av eldri fólki.</p>
<p><em type="bold">Eitt samlað uppskot: </em>Arbeiðsbólkurin hevur lagt seg eftir at gera uppskot til eina samlaða loysn, ið ger, at almenna pensjónin pluss uppsparda eftirlønin geva eitt hóskandi livistøði. Broytingarnar í almennu pensjónini og økta persónliga uppsparingin minka munandi um vøksturin í eldraútreiðslunum. Tann lægri útreiðsluvøksturin í pensjónsútreiðslunum ger, at landskassin framvegis fer at hava fíggjarorku at røkja eldratænasturnar í framtíðini. Einstakir lutir í tilmælinum eiga tí ikki at vera tiknir burturúr, uttan at onnur tiltøk við sama virknaði verða sett ístaðin. Tað er sera týdningarmikið, at allir borgarar vita, hvussu teirra pensjónsviðurskifti og hvussu røktartænasturnar vera í framtíðini. Hesum røkka vit einans við at seta í verk eina fíggjarliga haldføra skipan, ið ger, at landskassin megnar at røkja sínar skyldur í framtíðini. <em type="bold">3 Søga og altjóða rák </em><em type="bold">3.1 </em></p>
<p><em type="bold">Endamál við pensjónsskipanum </em></p>
<p>Týdningarmiklasta endamálið við eini pensjónsskipan er at fyribyrgja fátækradømi millum pensjónistar. Eitt annað týðandi endamál hjá eini pensjónsskipan er at tryggja eina rímiliga inntøku, tá farið verður frá eini tilveru sum løntakari til eina tilveru sum pensjónistur. Harumframt er sera týðandi, at samlaða pensjónsskipanin er fíggjarliga haldfør. Ein fíggjarliga haldfør skipan er ein skipan, ið tryggjar, at stóri vøksturin í talinum av eldri fólki, ikki fer at føra við sær stórar skattahækkingar. <em type="bold">3.2 </em></p>
<p><em type="bold">Søguligt um pensjónsskipanir </em></p>
<p>Eftir 2. heimsbardaga settu nógv lond í verk sokallaðar samtíðarfíggjaðar pensjónir (PAYG ella pay-as-you–go)</p>
<p>Hetta eru tær, sum í hesum frágreiðing verða nevndar almannapensjónir, har tey, ið arbeiða, gjalda pensjón til tey, sum eru givin at arbeiða. Í Føroyum kom fólkapensjónin seinast í 1950’unum, og seinni kom so SAMEG, ið eru fíggjaðar við ávikavist skatti og arbeiðsmarknaðargjøldum. Sigast kann, at almannapensjónin byggir á ein óskrivaðan sosialan sáttmála millum ættarliðini, har tey ættarliðini, ið eru á arbeiðsmarknaðinum, gjalda teimum eldru, ið eru farin av arbeiðsmarknaðinum, pensjón umvegis skattin ella við arbeiðsmarknaðargjøldum. Hesar skipanir byggja sostatt ikki á uppsparing. Tann sosiali sáttmálin byggir á, at tey sum nú eru arbeiðsfør gjalda pensjón til tey sum nú eru eldri, við tí óbeinleiðis fyritreyt, at tey, sum nú eru ung, fara at gjalda pensjónina hjá teimum, sum nú eru miðaldrandi. Í samtíðarfíggjaðum skipanum, kann sigast, at <span type="quote">“limaskapur”</span> er álagdur, við tað at øll gjalda inn eftir áleið somu treytum. Í skipanum við uppsparing er møguleiki fyri meira individuellum loysnum. <em type="bold">3.3 </em></p>
<p><em type="bold">Tann sosiali sáttmálin fer ikki at halda í framtíðini </em></p>
<p>Demografiska gongdin førir næstu árini við sær, at talið av pensjónistum tvífaldast, meðan talið av arbeiðsførum verður óbroytt. Hetta setur sosiala sáttmálan undir stórt trýst, ikki bert í Føroyum, men í øllum Vesturheiminum. Í Føroyum eru í dag 4 fólk í arbeiðsførum aldri fyri hvønn pensjónist, meðan demografiskar framskrivingar vísa, at hetta talið fellur til 3 arbeiðsfør fyri hvønn pensjónist í 2020. Í 2030 verða bert 2,5 sum arbeiða fyri hvønn pensjónist og í 2040 verða bert 2 arbeiðsfør fyri hvønn pensjónist. Við hesi demografisku gongdini, har lutfallið millum fólk í arbeiðsførum aldri í mun til pensjónistar fellur so nógv, hækka útreiðslurnar til almannapensjónir og aðrar vælferðartænastur til eldri sera nógv, meðan almennu inntøkurnar ikki veksa so skjótt. Demografisku broytingarnar eru nærri útgreinaðar í kap. 5. Um ikki stórar broytingar verða gjørdar í pensjónsskipanini, fer ikki at bera til hjá yngru ættarliðunum at halda óskrivaða sosiala sáttmálan. Tey, ið skulu gjalda almennu útreiðslurnar verða alt ov fá at gjalda tær stóru økingarnar í bæði pensjóns-, og røktar- og heilsuútreiðslunum. Um ikki stórar broytingar verða gjørdar, so økjast almennu pensjóns- og røktarútreiðslurnar sera nógv. Fyri at skilja, hvat fylgjurnar eru av einki at gera, er tað er sera týðandi at hava í huga, at eingin mekanisma er sum noyðir yngru ættarliðini at gjalda tað høga skattatrýstið, sum skal til at fíggja høgu eldraútreiðslurnar. Einki er, sum forðar framtíðar skattaborgarum í at geva framtíðar pensjónistum eina sera vánaliga pensjón og vánaliga sjúkra- og eldrarøkt. Tað er heldur ikki sannlíkt, at føroyingar, sum taka útbúgving í londum, sum hava haldførar skipanir við lægri skattatrýsti vilja koma aftur til Føroyar, um Føroyar tá hava eitt alt ov høgt skattatrýst. Samanumtikið kann sigast, at uttan stórar broytingar í pensjónsskipanini er ikki sannlíkt, at yngru borgararnir ynskja ella yvirhøvur kunnu halda sosiala sáttmálan um at gjalda nóg høgan skatt til at halda verandi støði á vælferðartænastunum á almanna- og heilsuøkinum. <em type="bold">3.4 </em></p>
<p><em type="bold">Haldførar pensjónsskipanir </em></p>
<p>Demografisku broytingarnar eru ikki eitt serstakt føroyskt fyribrigdi. Gongdin er tann sama í okkara grannalondum, og flestu teirra hava longu sett í verk stórar broytingar á pensjónsøkinum1. Í stuttum kann sigast, at tær broytingar, ið flestu lond hava gjørt í teirra eftirlønarskipanum, hava eitt ella bæði av hesum eyðkennum:  Spart verður í størri og størri mun upp í grunnum, sum t.d. í pensjónskassum.  Skráseting av pensjónsinngjøldum hjá einstøkum borgarum <em type="italic"></em>og harvið styrkja tað aktuariska rættvísið. </p>
<p>Hetta merkir at fólk fáa í størri mun pensjón í mun til, hvussu nógv (ella í hvussu nógv ár) tey hava goldið inn. <em type="italic"></em></p>
<p>Í Brundtland frágreiðingini frá 19872 verður haldførishugtakið allýst sum, at núlivandi ættarlið fáa sín tørv uppfyltan uttan at forða fyri, at framtíðarættarliðini fáa teirra tørv uppfyltan. Tað merkir t.d., at núlivandi ættarlið ikki eigur at skuldarbinda samfelagið so nógv, fyri t.d. at fíggja vaksandi útreiðslur til pensjónir, at tað gongur útyvir vælferðina hjá framtíðar ættarliðum. Javnvágin millum ættarliðini ávirkast m.a. av hvørjar pensjónsskipanir eru galdandi. Ein av grundunum er, at uppspardar eftirlønir ikki verða ávirkaðar av t.d. demografiskum broytingum, eins og almannapensjónir gera tað. Í eini uppsparingarskipan eru útgjaldingarnar beinleiðis tengdar at inngjøldunum, meðan tað í almannapensjónum fer fram ein javning millum ættarlið og í ættarliðum. <em type="bold">3.5 </em></p>
<p><em type="bold">ES hevur 11 mál fyri pensjón </em></p>
<p>Í 2001 samtykti ES 11 felagsmál fyri at tryggja nøktandi og haldførar pensjónsskipanir. Arbeiðsbólkurin heldur, at tey í stóran mun eru viðkomandi fyri føroysk viðurskifti og bólkurin hevur tí í stóran mun tilevnað nýskipanaruppskotið í tráð við hesi mál. Hesi 11 mál kunnu býtast í tríggjar høvuðsbólkar: Nøktandi pensjónir: 1. tryggja pensjónistunum eitt rímiligt livistøði og ein rímiligan lut í samfelagsins vælferð. 2. tryggja øllum atgongd til pensjónir, so livistøðið áðrenn pensjónsaldur kann varðveitast á einum rímiligum støði sum pensjónistur. 3. styrkja solidaritet í og millum ættarlið.</p>
<p>Fíggjarligt haldføri: 4. fáa stóra luttøku á arbeiðsmarknaðinum. 5. tryggja at pensjónsskipanin stuðlar undir, at fólk verða longri á arbeiðsmarknaðinum. 6. tryggja at pensjónsskipanin stuðlar undir ein haldføran fíggjarpolitikk. 7. tryggja javnvág millum inngjald frá teimum í arbeiði og veitingar til pensjónistar. 8. tryggja høga trygd og høgan vinning av uppspardari pensjón.</p>
<p>Nútíðargerð: 9. tryggja at pensjónsskipanin stuðlar uppundir ein smidligan arbeiðsmarknað. 10. tryggja javnstøðu millum kynini. 11. økja um gjøgnumskygni í pensjónsskipanum. 1 Í nógvum førum er talan um so stórar broytingar, at tær kunnu kallast veruligar pensjónsnýskipanir. 2 World Commision on Environment and Development (1987). <em type="bold">3.6 </em></p>
<p><em type="bold">Tilmælið hjá Heimsbankanum </em></p>
<p>Heimsbankin mælir til at byggja pensjónsskipanir upp í trimum súlum3:</p>
<p>Súla 1:</p>
<p>Ein almenn skattafíggjað skipan, hvørs endamál er at tryggja tey gomlu ímóti fátækradømi</p>
<p>Súla 2:</p>
<p>Sáttmálabundin ella lógarbundin persónlig uppsparing</p>
<p>Súla 3:</p>
<p>Sjálvboðin persónlig uppsparing</p>
<p>Skattafíggjaða súlan syrgir fyri neyðugu javningini, fyri at tryggja eitt minstamark fyri livistøðið hjá pensjónistunum. Sáttmálabundna ella lógarbundna uppsparingin syrgir fyri, at tey, ið hava møguleika, so vítt gjørligt sjálvi tryggja sær aldurdómin. Sjálvbodna persónliga uppsparingin er uppsparing sum tann einstaki fremur til sín egna persónliga tørv. Saman geva hesar tríggjar súlur bestu fíggjarligu trygd á ellisárum. Arbeiðsbólkurin hevur lýst verandi skipanir við støði í leistinum hjá Heimsbankanum. Somuleiðis er nýskipanaruppskotið skipað eftir hesum leisti. 3 <span type="quote">“Averting The Old Age Crisis: Policies to Protect the Old and Promote Growth - A World Bank Policy Research Report”</span>. Heimsbankin (1994). <em type="bold">4 Ymisk sløg av pensjónsskipanum </em></p>
<p>Vanliga verður skilt í millum tvey høvuðssløg av pensjónsskipanum. -</p>
<p>Skattafíggjaðar pensjónir -</p>
<p>Uppsparingsfíggjaðar eftirlønir</p>
<p>Við almannapensjónum, ið eru skattafíggjaðar ella fíggjaðar við arbeiðsmarknaðargjøldum, er møguleiki at javna millum inntøkubólkarnar, og harvið tryggja eitt minsta livistøði hjá pensjónistum. Við persónligari uppsparing skulu tey, ið hava møguleika, sjálvi tryggja sær eina hóskandi inntøku, tá tey gevast at arbeiða. <em type="bold">4.1 </em></p>
<p><em type="bold">Fyrimunir og vansar við uppsparingsfíggjaðum og skattafíggjaðum skipanum </em></p>
<p>Stórir munir eru á skattafíggjaðum almannapensjónum og persónligum uppsparingsfíggjaðum pensjónum. Skattafíggjaðu pensjónsskipanirnar, sum vit kenna væl á okkara leiðum, hava bæði fyrimunir og vansar sammet við uppsparingsfíggjaðar skipanir. Ein av fyrimununum við skattafíggjaðum pensjónum er, at øll fáa eins út sum pensjónistar, uttan mun til um tey hava goldið nógv í skatti ella tey als einki hava goldi í skatti í arbeiðslívinum. Skattafíggjaðu skipanirnar virka sostatt sum eitt sosialt trygdarnet, tá borgarin kemur til pensjónsaldur. Ein annar av fyrimununum er, at borgarin hevur rættiliga stóra trygd fyri upphæddini, hann fær útgoldna, tá hann verður pensjónistur. Skattafíggjaðar pensjónir verða vanliga bert broyttar spakuliga, og borgarin veit tískil í hampuligari tíð frammanundan, hvussu nógv hann fer at hava at liva fyri, tá hann verður pensjónistur. Um samanborið verður við uppsparingsfíggjaðar pensjónsskipanir, so ávirkast uppsparingsfíggjaða eftirlønin nógv av, hvussu stórt avkastið er av uppsparingini. Ein triði fyrimunur er, at borgarin ikki sjálvur ber váðan av, um hann livir stutt ella leingi. Fólkapensjónin verður goldin út eitt stutt tíðarskeið, um borgarin livir stutt, og verður útgoldin leingi, um borgarin livir leingi. Við uppsparingsfíggjaðum pensjónum er tað uppspararin, sum ber váðan av, at hann ikki veit, um hann fær eitt stutt ella langt lív. Fær hann eitt stutt lív, so er ikki neyðugt, at útvega eina stóra eftirlønaruppsparing. Fær hann hinvegin eitt langt lív, hevur hann tørv á einari stórari pensjónsuppsparing. Ein av veikleikunum við skattafíggjaðum pensjónum er, at tær eru truplar at fíggja, tá talið av eldri folki veksur skjótt, meðan talið av arbeiðsførum stendur í stað, tí ov fá verða at gjalda vaksandi pensjónsútreiðslurnar. Tískil eru komandi pensjónistar í vanda fyri, at tað almenna ikki fer at klára sínar skyldur at gjalda pensjónir og at veita sjúkrarøkt og eldrarøkt. Til samanberingar kann nevnast, at við eini uppsparingsfíggjaðari skipan eru útgjaldingarnar tryggjaðar við akkumuleraðum kapitali. Tann mest týðandi grundgevingin fyri uppsparingsfíggjaðum pensjónsskipanum er tí, at tær eru ikki eins viðkvæmar fyri broytingum í fólkasamansetingini, tí útgjaldingarnar í framtíðini eru grundaðar á uppsparing, sum hin einstaki sjálvur eigur. Eitt skjótt vaksandi tal av pensjónistum minkar tí ikki so nógv um møguleikarnar fyri at fáa eina rímiliga pensjón. Ein vansi við uppsparingsfíggjaðum skipanum er, at tað tekur nógv ár áðrenn uppsparingin er nóg stór at geva eina hóskandi eftirløn. Ein eftirlønarskipan tekur umleið 40 ár at byggja upp, og svarar tað til, at tað tekur eitt heilt arbeiðslív at spara upp til sína egnu eftirløn. Tá inngjøldini verða broytt, er stórur munur á, nær hesar broytingar fáa virkna á útgjaldið. Í almannapensjónum hækkar útgjaldið samstundis sum skatturin. Hinvegin merkist ein hækking í inngjaldinum til eina persónliga uppsparing ikki í útgjaldinum fyrr enn tey ættarliðini, ið hækka inngjøldini fáa pensjón. Tað vil siga, at ein slík hækking ikki fær fullan virkna fyrr enn eftir 35 til 40 ár, ið er tíðin tað tekur at spara upp til eina fulla eftirløn. Uppsparingsfíggjaðar skipanir hava sum heild betri insitamentsvirkningar enn almannapensjónir. Í fyrsta lagi tí at pensjónsinngjøld ikki avlaga arbeiðsútboðið á sama hátt sum skattir til almannapensjónir. Um skattaborgarin fær álagt at rinda meira skatt til pensjónir hjá øðrum, minkar hetta um hugin at arbeiða. Um skattaborgarin fær álagt at rinda meira til sína egnu pensjón (við skattafrádrátti), so minkar hetta ikki eins nógv um hugin at arbeiða, um tann einstaki veit, at inngjaldið kemur honum sjálvum til gagns seinni í lívinum. Í øðrum lagi skunda persónligar uppsparingar undir at verða longri á arbeiðsmarknaðinum, tí tess longur tann einstaki arbeiðir, tess fleiri ár rindar hann til eftirlønina og tess færri verða pensjónsárini. Tí verður árliga inntøkan í pensjónsárunum munandi hægri, um tann einstaki velur at arbeiða nøkur ár aftrat. Sum nevnt omanfyri er stórur munur á skattafíggjaðum og uppsparingsfíggjaðum pensjónsskipanunum, tá hugt verður eftir, hvør ber váðan av øktum livialdri. Við almannapensjón er tann einstaki tryggjaður pensjón alt lívið. Óvissan hjá tí einstaka, hvussu leingi hann livir, verður borin av tí almenna, sum á henda hátt virkar sum eitt tryggingarfelag. Hjá einum pensjónisti við persónligari uppsparing er tað hinvegin so, at hann sjálvur ber váðan, tí tess longri hann livir, tess lægri árliga pensjón fær hann. Hetta kann hann tó tryggja seg ímóti við at keypa sær eina lívlanga veiting frá einum tryggingarfelagi, og harvið flyta váðan yvir á tryggingarfelagið. Hækkandi livialdur ávirkar eisini skipaninar sera ymiskt. Er talan um almannnapensjón, so má tað almenna gjalda pensjón í eitt vaksandi áramál, um livialdurin økist. Sostatt er tað samfelagið, ið ber fíggingarváðan av hækkandi miðallivialdrinum, tá talan er um almannapensjónir. Er talan um persónliga uppsparing, so førir øktur livialdur til, at minni verður í eftirlønarinntøku um árið, um livialdurin økist. Sostatt er tað tann einstaki, ið ber váðan, tá talan er um uppsparingsfíggjaðar skipanir. <em type="italic">Talva 1: Fyrimunir og vansar við skattafíggjaðum og uppsparingsfíggjaðum pensjónsskipanum. </em></p>
<p><em type="bold">Skattafíggjaðar pensjónsskipanir </em></p>
<p>Fyrimunir: </p>
<p>Øll fáa tað sama </p>
<p xml:lang="dan">Sosialt trygdarnet </p>
<p>Lítil óvissa um pensjónsupphædd </p>
<p>Tann einstaki tørvar ikki at spara serliga nógv upp, um hann verður gamal</p>
<p>Vansar: </p>
<p>Trupultt at fíggja, tá talið av eldri fólki veksur og talið av arbeiðsførum er óbroytt </p>
<p>Tá livialdurin hækkar, hækka útreiðslurnar hjá tí almenna </p>
<p>Førir til veksandi skattatrýst, sum minkar arbeiðsútboðið</p>
<p><em type="bold">Uppsparingsfíggjaðar pensjónsskipanir </em></p>
<p>Fyrimunir: </p>
<p>Eru minni viðbreknar fyri broytingum í talinum av eldri fólki </p>
<p>Einstaki uppspararin kann sjálvur ávirka, hvussu nógv hann fær útgoldið sum pensjónistur </p>
<p>Minkar ikki um arbeiðsútboðið, tí tann einstaki sjálvur eigur uppsparingina </p>
<p>Geva insitament til at arbeiða nøkur ár aftrat, tí hetta minkar um árini á eftirløn og tískil veksur árliga eftirlønin munandi</p>
<p>Vansar: </p>
<p>Tekur langa tíð at uppbyggja skipanina fult út </p>
<p>Øll kunnu ikki spara eins nógv upp </p>
<p>Peningurin skal gjaldast nú og goymast til pensjónsárini </p>
<p>Óvissa um virðið á uppsparing og eftirløn </p>
<p>Tann einstaki tørvar størri uppsparing um hann livir leingi</p>
<p>Høvuðsniðurstøðan er tí, at bæði skattafíggjaðar og uppsparingsfíggjaðar pensjónsskipanir hava fyrimunir og vansar, og at tað er neyðugt at hava báðar. Av tí at uppsparingsfíggjaðar eru betri, tá miðallivialdurin veksur, so er neyðugt, at vit umframt at hava eina skattafíggjaða pensjón eisini fáa eina uppsparingsfíggjaða eftirløn. <em type="bold">4.2 </em></p>
<p><em type="bold">Lýsing av ymsum sløgum av persónligari eftirløn </em></p>
<p>Flestu persónligu eftirlønarskipanirnar eru í dag ein samanseting av trimum teimum mest vanligu hættunum at spara upp til pensjón nevniliga: Kapitaleftirløn, ratueftirløn og lívlangar veitingar. Ymsu fakfeløgini og einstaklingar hava valt sær ymsar samansetingar av teimum trimum høvuðssløgunum av eftirløn. Niðanfyri er ein lýsing av teimum trimum vanligastu sløgunum av eftirlønaruppsparing. Kapitaleftirløn: Ein kapitaleftirløn er eftirløn, har spart verður saman til eina upphædd, sum verður rentað og síðan útgoldin í einum við 60 ára aldur ella seinni. Av tí at talan er um eina uppsparda upphædd, so fáa avvarandi hesa upphædd útgoldna, um uppspararin doyr áðrenn pensjónsaldur. Fyrimunurin við kapitaleftirløn er fyri uppspararan, at uppspararin sjálvur ræður yvir, nær hann brúkar peningin, beinanvegin ella eftir nøkrum árum.</p>
<p>Vansin fyri uppspararan er, at hann ikki veit, um hann fer at liva stutt ella leingi. Um uppspararin ætlar, at uppsparingin skal veita eitt ávíst livistøði í nógv av ellisárunum, hevur hann tann trupulleika, at hann ikki veit, hvussu nógv av uppsparingini hann kann nýta um árið, so hon ikki verður uppi ov tíðliga. Vansin fyri tað almenna er, at hóast uppsparingin hevur fingið skattafrádrátt, so má tað almenna kortini forsyrgja uppspararanum øll ellisárini. Ein serligur trupulleiki við kapitaleftirløn er, at hon hevur fingið ov stórar skattligar fyrimunir. Inngjøld geva frádrátt á 55 prosent fyri inntøkur omanfyri miðal, men tá uppsparingin kemur til útgjaldingar, so verður hon bert skattað 35 prosent. Harumframt hava kapitaleftirlønir tann fyrimun, at tær bert vera mótroknaðar í fólkapensjónsviðbótini í einum inntøkuári. Samanumtikið merkir hetta, at tey við høgum inntøkum hava ein serliga stóran fyrimun við at spara upp til kapitaleftirløn í mun til tá spart verður upp til ratueftirløn og lívlangar veitingar. Møguleiki er eisini fyri fyrst at spara upp til kapitaleftirløn og við pensjónsaldur at leggja hana um til eina ratueftirløn ella at <span type="quote">”keypa”</span> eina lívlanga veiting. (Lívlangar veitingar og ratueftirløn: Sí niðanfyri) Ratueftirløn: Ein ratueftirløn er ein eftirløn, har spart verður saman til eina upphædd, sum verður rentað og síðan útgoldin í minst 10 ár eftir pensjónsaldur. Av tí at talan er um eina uppsparda upphædd, so fáa avvarandi hesa upphædd útgoldna, um uppspararin doyr áðrenn eftirlønin er liðugt útgoldin. Fyrimunurin við ratueftirløn er fyri uppspararan, at uppsparingin í øllum førum varar í ein part av pensjónsárunum. Vansin er, at um uppspararin livir leingi og er væl fyri, so er peningurin uppi, meðan uppspararin framvegis er aktivur pensjónistur. Fyrimunurin fyri tað almenna er, at uppspararin í øllum førum hevur eina rímiliga góða eftirløn tey fyrstu pensjónsárini. Vansin er, at tað almenna má taka sær av uppspararanum, tá hann verður eldri. Inngjald til ratueftirløn gevur fullan frádrátt í skattskyldugu inntøkuni, og útgjald verður skattað sum vanlig inntøka. Ratueftirlønin ella partur av henni kann umleggjast til lívlanga veiting við pensjónsaldur, um uppspararin ynskir hetta. Lívlang veiting: Ein lívrenta, ella lívlang veiting, er ein eftirløn, har spart verður saman til ein rætt til útgjald av eftirløn, so leingi persónurin livir. Útgoldna eftirlønarupphæddin er treytað av, hvussu stór upphædd er inngoldin, og yvir hvussu langt áramál. Ein lívlang veiting kann samanberast við eina tryggingarskipan. Ein kann síggja eina lívlanga veiting sum tað øvugta av einari lívstrygging. Ein lívstrygging er ein tryggingarveiting, sum tey avvarandi fáa brúk fyri, um tryggingartakarin doyr. Ein lívlang veiting er ein inntøkutrygging hjá tryggingartakaranum, um hann ella hon ikki doyr, men fær eitt langt lív. Lívlangar veitingar hava tann eginleika, at við einum longum lívi, kann ein gleðast yvir ta góðu íløgu man hevur gjørt, meðan man við einum stuttum lívi ikki hevur tørv á hesi trygging. Fyrimunurin fyri uppspararan er, at hann hevur nakað at liva av, tá hann gerst gamal, tí eftirlønin verður útgoldin gjøgnum øll pensjónistaárini. Eisini fáa uppspararar, sum liva leingi, fyrimun av at vera í einum felags eftirlønarpulju, har uppsparingin hjá teimum sum ikki liva so leingi, kemur teimum til góðar sum liva leingi. Um uppspararin sjálvur skuldi tryggja sær sama eftirlønarútgjald, skuldi hann spart nógv meira upp, enn um hann er í eini lívrentuskipan saman við øðrum. Vanliga mótstøðan móti lívlongum veitingum er, at tær ikki verða arvaðar av næstu avvarðandi, men fella aftur til bólkin, ið persónurin er tryggjaður saman við. Á henda hátt halda nógv, at ein partur av uppsparingini verður burturspiltur. Sigast kann tó, at pensjónskassar, sum selja lívlangar veitingar, hava produkt, sum ger tað møguligt at tryggja teimum avvarðandi útgjald av eini peningaupphædd við deyð, eisini tá uppspararin teknar eina lívlanga veiting. Hetta kostar sjálvandi eina eyka upphædd.</p>
<p>Vansin fyri uppspararan er eisini, at hann fær eitt lægri útgjald tey fyrstu 10 árini, enn um alt var inngoldið til eina ratueftirløn. Hinvegin brúkar uppspararin ikki allan peningin eftir 10 árum, men hevur eftirløn so leingi hann livir. Fyrimunurin fyri tað almenna er, at uppspararin hevur nakað at liva av, tá hann verður gamal, og tí sparir tað almenna fyri útreiðslur til pensjón. Inngjald til lívlanga veiting gevur fullan frádrátt í skattskyldugu inntøkuni, og útgjald verður skattað sum vanlig inntøka. <em type="bold">4.3 </em></p>
<p><em type="bold">Broyting frá almennari pensjón yvir móti persónligari uppsparing </em></p>
<p>Fleiri lond hava gjørt stórar broytingar á teirra pensjónsøki, har tey hava útbygt teirra uppsparingsskipanir. Eitt av endamálunum við at leggja um frá almannapensjónum til persónligar uppsparingar hevur verið at minka um fíggingarváðan hjá tí almenna av væntaðu øktu livitíðini í framtíðini. Við at útbyggja persónligar uppsparingar kann ein tryggja haldførið í vælferðarskipanini. Persónlig uppsparing kann sostatt bøta munandi um haldførið í vælferðarskipanini, men hetta er treytað av, at tær persónligu uppsparingarnar eru innrættaðar á skilagóðan hátt. Hvussu stórt trýst persónligu uppsparingarnar taka av útreiðslunum til almannapensjónir er treytað av, hvussu hesar persónligu uppsparingar vera útgoldnar. Um hesar pensjónir verða útgoldnar sum lívlangar veitingar, er samfelagsvinningurin størstur. Um hesar uppsparingar harafturímóti verða útgoldnar sum ratupensjónir er vinningurin minni, tí váðin við hækkandi livialdri verður ikki fluttur til tann einstaka. Tað almenna ber harvið framvegis ta marginalu fíggjarbyrðuna við øktari livitíð, um pensjónsuppsparingin ella partur av henni ikki verður útgoldin sum lívslangar veitingar. Tað er tí útfrá einum samfelagsligum sjónarmiði góðar grundgevingar fyri at seta treytir um, at persónlig uppsparing skal heilt ella lutvíst gjaldast út sum lívlangar veitingar, fyri á tann hátt at minka um útreiðslurnar til almannapensjónir. Verður øll uppsparingin útgoldin sum kapital- ella ratueftirløn, liggur fíggingarváðin av hækkandi livialdri framvegis hjá tí almenna. Tað eru sostatt av stórum týdningi fyri samfelagið, hvussu eftirlønaruppsparing verður útgoldin. Av tí at tað almenna stuðlar inngjaldi til pensjónsuppsparing gjøgnum skattaskipanina er eisini rímiligt, at samfelagið setir krøv til, hvussu eftirlønaruppsparingin verður útgoldin. Íslendsku og svensku skipanirnar byggja í stóran mun á lívlangar veitingar. Greitt verður nærri frá hesum í kapitul 8 <span type="quote">“Eftirlønarskipanir í øðrum londum”</span>. Donsku arbeiðsmarknaðareftirlønirnar byggja eisini í stóran mun á lívlangar veitingar, og í 2004 mælti danska vælferðarkommisjónin til, at áleggjast skuldi øllum at spara upp til lívlangar veitingar við 6 % av lønini.4</p>
<p>Eitt annað rák í grannalondum okkara er, at veitingar úr pensjónskassum verða alt meira lagaðar eftir einstaklingstørvi, har møguleiki er fyri at keypa sær pakkaloysnir, ið júst svara til eins egnu støðu. Um hetta út frá einum samfelagssjónarmiði er gagnligt kann kjakast um, tí tað verða teir veiku bólkarnir, ið verða raktir av minni samhaldsfesti og øktari individualisering. 4 Kelda: Analyserapport fra Velfærdskommissionen, <span type="quote" xml:lang="dan">“Fremtidens velfærd kommer ikke af sig selv”</span>, mai 2004, siða 738. <em type="bold">5 Demografiskar útgreiningar </em></p>
<p>Eins og í grannalondum okkara er aldurssamansetingin í Føroyum í stórari broyting. Talið av eldri fólki fer at vaksa sera nógv, meðan talið av yngri og miðalaldrandi fólki sum heild verður óbroytt. Fleiri orsøkir eru til hesa gongd. Tríggir høvuðsfaktorar ávirka gongdina í og samansetingina av samlaða fólkatalinum í einum landi: Burðartíttleikin, deyðstíttleikin (livitíðin) og flytingarmynstrið. <em type="bold">5.1 </em></p>
<p><em type="bold">Søguligar fyritreytir fyri fólkaframskriving </em></p>
<p>Í samband við pensjónsnýskipanina hevur arbeiðsbólkurin greinað demografisku gongdina í Føroyum síðan 1950. Poul Christoffur Thomassen, aktuarur, hevur eftir áheitan frá arbeiðsbólkinum gjørt fólkaframskrivingar fram til 2050 við fyritreytum, sum arbeiðsbólkurin hevur gjørt við støði í søguligu gongdini. Í hesum parti verður greitt frá demografisku gongdini síðan 1950, og hvussu komið er fram til fyritreytirnar í framskrivingini. Burðartíttleikin minkaði við umleið 30 prosent frá 50árunum til miðskeiðis í 80árunum. Siðan er burðartíttleikin ikki nógv broyttur. Í framskrivingini er roknað við óbroyttum burðartíttleika. Deyðstíttleikin er minkaður støðugt seinastu 30 árini, so restlivitíðin hjá 60ára gomlum er longd við 3 árum hesi seinastu 30 árini. Høvuðsorsøkirnar eru sunnari lívsháttur og betri heilsuviðgerðir. Í Vestureuropeisku londunum rokna serfrøðingar við, at restlivitíðin støðugt fer at veksa. Hvørja ferð 10 ár ganga, rokna teir við, at restlivitíðin økist við einum ári. Føroyska framskrivingin er gjørd við somu fortreyt, nevniliga, at restlivitíðin veksur við einum ári fyri hvørji 10 ár vit koma inn í framtíðina. Flytingarmynstrið hevur verið óstøðugt seinastu 50-60 árini. Tá búskaparvøksturin hevur verið lítil ella negativur, hava stórar fráflytingar verið úr Føroyum. Tá stór framgongd hevur verið í Føroyum, hevur tilflyting verið. Tilsamans hevur verið talan um eina stóra fráflyting úr Føroyum. 8000 fólk eru flutt úr Føroyum uttan at koma aftur. Mynstrið líkist nógv teimum økjunum í heiminum, har eitt land hevur stór burðaravlop, meðan grannalandið hevur smá burðaravlop. Í nógv flestu førum førir eitt tílíkt mynstur til eina fólkaflyting til landið við lítla burðartíttleikanum. Flytingarnar millum Føroyar og Danmark hava eisini fylgt hesum mynstri. Av tí at føroyska burðaravlopið ikki longur er so nógv størri enn í Danmark, kann roknast við, at fólkafráflytingin í meðal verður væl minni, enn hon hevur verið søguliga sæð. Í tíðarskeiðnum 1950-2005 fluttu í meðal 140 úr Føroyum árliga. Í framskrivingini er roknað við, at 75 fólk flyta úr Føroyum árliga. Stórar broytingar eru longu farnar fram í aldursbýtinum. Síðan 1970 hevur talið av ungfólki verið minkandi, meðan talið av miðalaldrandi og eldri fólki er vaksið. Kreppan í 90árunum førdi til serliga stóra fráflyting av ungum fólki, har nógv ikki komu aftur til Føroyar at búgva. Av tí at talið av miðalaldrandi - ið sum heild eru arbeiðsvirkin - er vaksið so nógv, hevur enn borið væl til at gjalda øktu útreiðslurnar til pensjónir og eldrarøkt. Frá aldarskiftinum veksur talið av fólki í arbeiðsførum aldri ikki longur, meðan talið av eldri fólki heldur fram at veksa. Fallandi deyðstíttleikin og longda livitíðin verða orsøk til eina nógv broytta fólkasamanseting komandi árini. Ein neyvari lýsing av fortreytunum fyri framskrivingini er í Appendix 1. <em type="italic"></em><em type="bold">5.2 </em></p>
<p><em type="bold">Longri livitíð og broytt fólkasamanseting </em></p>
<p>Miðallivialdurin hjá føroyingum hevur verið alsamt vaksandi, og á tølunum niðanfyri sæst, hvussu hann er øktur tey seinastu 35 árini, og hvussu nógv ein kann vænta, at hann økist tey komandi 40 árini: <em type="italic">Talva 2: Livitíðir. </em></p>
<p><em type="bold">Væntað </em><em type="bold">livitíð hjá 60 ára gomlum </em></p>
<p><em type="bold">Restlivitíð </em><em type="bold">hjá 60 ára </em><em type="bold">gomlum </em></p>
<p><em type="bold">Ár sum </em><em type="bold">pensjónistur </em><em type="bold">1971-75 </em>79,0 19,0 12,0 <em type="bold">2001-05 </em>82,0 22,0 15,0 <em type="bold">2045-50 </em>86,5 26,5 19,5 </p>
<p>Í 1975 livdi ein pensjónistur í miðal 12 ár eftir, at hann var pensjóneraður, meðan ein pensjónistur í 2045 kann vænta at liva 19,5 ár, eftir hann er vorðin 67 ár. Henda gongd viðførir, at demografiska samansetingin broytist soleiðis, at tað vera fleiri eldri í mun til yngri fólk. <em type="italic">Talva 3: Framskriving av demografisku gongdini frá 2009-2050. </em><em type="bold">2009 </em><em type="bold">2010 </em><em type="bold">2020 </em><em type="bold">2030 </em><em type="bold">2040 </em><em type="bold">2050 </em><em type="bold">0-19 </em>14.765 14.699 14.047 13.542 13.328 12.941 <em type="bold">20-64 </em>27.278 27.390 27.656 27.144 25.802 25.572 <em type="bold">65+ </em>6.914 7.070 8.954 11.100 13.056 13.309 </p>
<p><em type="bold">Tilsamans </em><em type="bold">48.956 49.159 50.657 51.786 52.186 51.822 </em></p>
<p xml:lang="dan"><em type="bold">Indeks 65+ </em><em type="bold">100 </em><em type="bold">102 </em><em type="bold">130 </em><em type="bold">161 </em><em type="bold">189 </em><em type="bold">192 </em></p>
<p><em type="italic">Talva 4: Fleiri gerast veruliga gomul. </em><em type="bold">2009 </em><em type="bold">2010 </em><em type="bold">2020 </em><em type="bold">2030 </em><em type="bold">2040 </em><em type="bold">2050 </em><em type="bold">65+ </em>6.914 7.070 8.954 11.100 13.056 13.309 <em type="bold">80+ </em>1.935 1.941 2.120 3.116 4.173 5.309 <em type="bold">85+ </em>920 952 1.105 1.486 2.212 2.905 </p>
<p>Í talvu 3 og 4 sæst, at roknast kann við, at samlaða fólkatalið í Føroyum bert fer at veksa spakuliga komandi árini. Hinvegin kann roknast við, at aldurssamansetingin broytist nógv. Talið á ungum og miðalaldrandi verður nærum óbroytt, meðan talið á eldri veksur nógv. Fólkatalið yvir 65 ár veksur úr 6.914 upp í 13.309, meðan talið á teimum, sum eru yvir 80 veksur úr 1.935 upp í 5.309.</p>
<p><em type="bold">Tal av 65+ </em>5000600070008000900010000110001200013000140002009 2010 2015 2020 2025 2030 2035 2040 2045 2050 </p>
<p><em type="italic">Mynd 2: Tal av 65ára gomlum og eldri veksur skjótt. </em></p>
<p><em type="bold">Arbeiðsfør í mun til 65+ </em>0123452009201020152020202520302035204020452050 </p>
<p>Arbeiðsfør/65+</p>
<p><em type="italic">Mynd 3: Arbeiðsfør í mun til 65ára gomul og eldri. </em></p>
<p>Lutfallið millum fólk í arbeiðsførum aldri í mun til pensjónistar fellur munandi. Í dag eru 4 arbeiðsfør fyri hvønn pensjónist, í 2020 verða 3 arbeiðsfør fyri hvønn pensjónist, meðan tað í 2040 bert vera 2 í arbeiðsførum aldri fyri hvønn pensjónist. Nevnast kann eisini, at meðan tað í dag eru 14 arbeiðsfør í mun til fólk omanfyri 80 ár, fellur hetta talið heilt niður á 5 í 2050. Áhugin fyri gongdini í talinum av fólki, sum eru yvir 80, stendst av, at tað serliga er hesin bólkurin, sum krevur røkt, og sum tí er serliga útreiðslukrevjandi. Samstundis sum ein kann staðfesta at fólk liva longri, so sæst eisini at fólk hava eina góða heilsu nógv longri upp í árini enn fyrr. Orsøkin er bæði, at fólk hava minni fysiskt slítandi arbeiði enn fyrr, men eisini at nýggjar medisinskar viðgerðir og skurðviðgerðir kunnu geva fólki bæði heilsu og lívsgóðsku aftur. Tað, at fólk hava betri heilsu longur upp í árini, merkir, at tey eisini sum heild eru arbeiðsfør longur. Spurningurin, um nær fólk skulu fáa almenna pensjón, eigur tí eisini at vera tikin við, tá hugsað verður um, at gera eina nýggja pensjónsskipan. <em type="bold">6 Búskaparligar útgreiningar </em><em type="bold">6.1 </em></p>
<p><em type="bold">Vaksandi útreiðslur til pensjón, sjúkrarøkt og eldrarøkt </em></p>
<p>Talva 5 vísir eina útgreinaða uppgerð av eldraútreiðslunum fyri árini 1998-2009. <em type="italic">Talva 5: Almanna- og heilsuútreiðslur til fólk eldri enn 65 ár, í leypandi prísum, øll tøl eru í mió. kr. </em><em type="bold">1998 </em><em type="bold">1999 </em><em type="bold">2000 </em><em type="bold">2001 </em><em type="bold">2002 </em><em type="bold">2003 </em><em type="bold">2004 </em><em type="bold">2005 </em><em type="bold">2006 </em><em type="bold">2007 </em><em type="bold">2008 </em><em type="bold">2009 </em></p>
<p><em type="bold">Heilsuútreiðslur </em><em type="bold">160 </em><em type="bold">175 </em><em type="bold">183 </em><em type="bold">198 </em><em type="bold">201 </em><em type="bold">218 </em><em type="bold">233 </em><em type="bold">244 </em><em type="bold">254 </em><em type="bold">275 </em><em type="bold">300 </em><em type="bold">304 </em></p>
<p><em type="italic">Sjúkraviðgerð </em>135 148 153 165 165 180 192 203 210 230 253 255 </p>
<p><em type="italic">Sjúkrakassar </em>25 27 31 33 36 38 40 42 44 45 47 49 </p>
<p><em type="bold">Almannaútreiðslur </em><em type="bold">459 </em><em type="bold">488 </em><em type="bold">536 </em><em type="bold">576 </em><em type="bold">623 </em><em type="bold">653 </em><em type="bold">674 </em><em type="bold">716 </em><em type="bold">766 </em><em type="bold">831 </em><em type="bold">909 </em><em type="bold">939 </em></p>
<p><em type="italic">Røktarheim </em>70 72 84 97 101 108 116 126 155 166 187 184 </p>
<p><em type="italic">Heimarøkt </em>59 61 68 80 82 96 101 107 108 108 115 120 </p>
<p><em type="italic">Ellisrøkt í Sandoynni </em>5 7 7 8 9 11 11 11 11 12 12 13 </p>
<p><em type="italic">Ansingarsamsýning </em>6 7 7 7 8 10 11 10 12 11 14 15 </p>
<p><em type="italic">Fólkapensión </em>262 282 312 320 354 359 365 372 372 382 393 400 </p>
<p><em type="italic">Persónligt ískoyti </em>5 6 - - - - - - - - - </p>
<p><em type="italic">Umsorganararbeiði </em>3 3 5 5 6 5 5 7 5 7 6 3 </p>
<p><em type="italic">Pensión t. før. í Danmark </em>3 1 2 1 2 1 1 1 1 1 1 1 </p>
<p><em type="italic">Viðbót til ávísar pensiónistar </em>12 12 12 16 17 17 17 18 19 19 25 25 </p>
<p><em type="italic">SAMEG </em>34 37 40 42 44 46 48 63 82 126 157 179 </p>
<p><em type="bold">Almanna og heilsuútreiðslur íalt </em><em type="bold">619 </em><em type="bold">663 </em><em type="bold">719 </em><em type="bold">774 </em><em type="bold">824 </em><em type="bold">871 </em><em type="bold">906 </em><em type="bold">960 </em><em type="bold">1.020 </em><em type="bold">1.107 </em><em type="bold">1.210 </em><em type="bold">1.244 </em></p>
<p><em type="italic">Indeks vøkstur </em>100 107 116 125 133 141 146 155 165 179 195 201 </p>
<p><em type="italic">Viðmerking: Tølini fyri 1998-2008 eru roknskapartøl, og 2009 er játtan. </em>Vaksandi talið av pensjónistum førir við sær, at almennar útreiðslur til fólkapensjónir og vælferðartænastur til eldri fara at økjast munandi. Talva 6 vísir, at umleið helvtin av útreiðslunum fer til tænastuveitingar til eldri, meðan umleið helvtin av útreiðslunum fer til pensjónir. <em type="italic">Talva 6: Almanna- og heilsuútreiðslur til fólk eldri enn 65 ár, í føstum prísum, øll tøl eru í mió. kr. </em><em type="bold">2009 </em><em type="bold">2010 </em><em type="bold">2015 </em><em type="bold">2020 </em><em type="bold">2025 </em><em type="bold">2030 </em><em type="bold">2035 </em><em type="bold">2040 </em><em type="bold">2045 </em><em type="bold">2050 </em></p>
<p><em type="bold">Heilsuútreiðslur </em><em type="bold">304 </em><em type="bold">311 </em><em type="bold">351 </em><em type="bold">394 </em><em type="bold">441 </em><em type="bold">488 </em><em type="bold">543 </em><em type="bold">574 </em><em type="bold">591 </em><em type="bold">585 </em></p>
<p><em type="bold">Almannaútreiðslur </em><em type="bold">939 </em><em type="bold">958 </em><em type="bold">1.085 </em><em type="bold">1.217 </em><em type="bold">1.363 </em><em type="bold">1.508 </em><em type="bold">1.679 </em><em type="bold">1.774 </em><em type="bold">1.825 </em><em type="bold">1.808 </em></p>
<p><em type="italic">Fólkapensjónir </em>426 435 492 551 618 684 761 804 827 820 </p>
<p><em type="italic">SAMEG </em>179 183 207 232 260 287 320 338 348 345 </p>
<p><em type="italic">Aðrar almannaútreiðslur </em>335 339 386 433 485 537 598 632 650 644 </p>
<p><em type="bold">Almanna og heilsuútreiðslur íalt </em><em type="bold">1.244 </em><em type="bold">1.269 </em><em type="bold">1.436 </em><em type="bold">1.610 </em><em type="bold">1.804 </em><em type="bold">1.996 </em><em type="bold">2.222 </em><em type="bold">2.348 </em><em type="bold">2.415 </em><em type="bold">2.394 </em></p>
<p><em type="italic">Indeks fyri tal av eldri fólki </em>100 102 115 130 145 161 179 189 194 192 6.1.1 </p>
<p>Framskriving av eldraútreiðslunum í føstum prísum.</p>
<p>Framskrivingarnar av útreiðslum til eldri eru í føstum prísum (tvs. í dagsins prísum) og við núverandi tænastustøði. Við øðrum orðum, at roknað er við sama tænastustøði hjá teimum eldru sum í dag. Hetta merkir at roknað er ikki við nýggjum heilsuviðgerðum og ikki við hækking av tænastustøðinum í eldrarøktini. Heldur ikki er roknað við realari hækking av pensjónunum. At framskrivingin er gjørd í føstum prísum merkir, at roknað er við somu príslegu fyri alt tíðarskeiðið, og at útreiðsluvøksturin bert stavar frá vaksandi nýtslu. Fyri pensjónsupphæddirnar merkir fyritreytin um fastar prísir, at pensjónsupphæddirnar bert hækka í samsvar við prísgongdina og at eingir batar verða komandi árini. Útreiðsluvøksturin vísir tí bert tann vøkstur, sum stavar frá vaksandi talinum av eldri fólki.</p>
<p>Heilsuútreiðslurnar til eldri svara til 40 prosent av øllum heilsuútreiðslum. Í kanningum í øðrum londum verður roknað við, at um 40-45 prosent av heilsuútreiðslunum stava frá heilsuviðgerð av eldri fólki.5 Nógv bendir á, at hetta eisini er so í Føroyum, m.a. verður 40 prosent av øllum reseptskyldugum heilivági útskrivaður til fólk yvir 65 ár. 6.1.2</p>
<p>Eldraútreiðslurnar verða tvífalt so stórar, um talið av eldri fólki verður tvífaldað.</p>
<p>Í talvu 6 eru eldraútreiðslurnar framroknaðar við talinum av eldri. Útreiðslugongdin vísir, at eldraútreiðslurnar verða um 30 % hægri í 2020, 60 % hægri í 2030 og næstan dupult so stórar í 2040. Eldraútreiðslurnar veksa við 1.150 mió. kr., úr 1.244 mió. kr. í 2009 upp í 2.394 mió. kr. í 2050. Ein einfald tulking av úrslitinum av framskrivingini er, at veksur talið av eldri fólki til tað dupulta, so veksa útreiðslurnar til pensjónir og tænastur til eldri fólk eisini til tað dupulta. Eitt annað úrslit er, at pensjónir og eldrarøkt longu í dag eru stórur partur av almennu útreiðslunum, og at um talið av pensjónistum veksur til tað dupulta, so fer hetta at tyngja munandi um skattabyrðurnar. Ein spurningur sum ofta verður settur er, um tað er rímiligt at rokna við, at eldraútreiðslurnar fara at veksa proportionalt við talið av eldri fólki. Fleiri mótgangandi tendensir ávirka hesa meting. Samstundis sum meðallivialdurin hækkar, sæst eisini at fólk eru fysiskt væl fyri upp í hægri aldur. Hetta kundi bent á, tað røktarútreiðslurnar (sjúkrarøkt, heimarøkt og ellisrøkt) ikki fara at vera dupult so stórar, sjálvt um talið av eldri verður dupult so stórt. Hinvegin er tað so, at talið av veruliga gomlum veksur sera nógv. Talið av teimum, sum eru yvir 80 ár, trýfaldast, meðan talið av teimum sum eru yvir 85 ferfaldast. Tað er serliga tann eldri bólkurin av pensjónistunum, sum hevur røktartørv, og tað er tí helst rætt, at rokna við, at røktarútreiðslurnar í øllum førum verða tvífalt so stórar sum nú. Tvey onnur fyribrigdi gera, at ein má rokna við, at eldraútreiðslurnar pr. fólk verða hægri í framtíðini enn nú. So hvørt sum lønir hjá arbeiðandi fólki fer upp, so kemur eisini eitt krav um hægri pensjón. Veksandi realløn førir sostatt til eitt krav um, at pensjónirnar skulu geva vaksandi keypsorku. Somuleiðis gera tøknilig framstig, at nýggj sløg av heilivági og heilsuviðgerðum koma fram. Hesir nýggju heilivágir og viðgerðir eru ofta dýrar, og bert tað at hesar viðgerðir eru til, ger at fólk ynskja, at heilsuverkið kann bjóða føroyingum tær. Gongdin, har heilsuútreiðslurnar veksa skjótari enn framleiðslan í samfelagnum annars, hevur verið at sæð í grannalondum okkara í nøkur ár. Fyritreytin um, at eldraútreiðslurnar veksa proportionalt við talið av eldri fólki, er tí at rokna sum eitt minstamark fyri hvussu nógv, útreiðslurnar fara at vaksa. <em type="bold">6.2 </em></p>
<p><em type="bold">Eldraútreiðslur í mun til BTÚ </em></p>
<p>Omanfyri er gjørd ein statisk meting av, hvussu nógv eldraútreiðslurnar økjast í framtíðini. Í hesum parti verða eldraútreiðslurnar roknaðar sum prosent av BTÚ. Fyri at fáa eina greiðari mynd av hvussu vaksandi talið av eldri fólki ávirkar fíggjar- og búskaparviðurskifti má gerast ein framrokning av eldraútreiðslunum sum prosent av BTÚ. BTÚ er virðið av samlaðu framleiðsluni og tí er vanligt at rokna skattatrýstið í mun til BTÚ, so ein sær hvussu nógv almennu tænasturnar og veitingarnar kosta sum part av samlaðu framleiðsluni í einum landi. Ein framrokning av hvussu nógv eldraútreiðslurnar eru av BTÚ, lýsir tí fleiri týðandi viðurskifti. Í fyrsta lagi vísir framrokningin fíggingarbyrðuna, nevniliga hvussu nógv prosent av samlaðu framleiðsuni í einum landi verður brúktur til eldraútreiðslur. Samstundis vísir framrokningin, hvussu nógv skattatrýstið má økjast fyri at varðveita verandi tænastustøði. Eitt annað sjónarhorn er, at framrokningin vísir, hvussu stórt hallið verður, um skattatrýstið ikki verður økt. Í øðrum lagi vísir framrokningin, hvussu skjótt útreiðslurnar vaksa, so ein sær, hvussu stórur fíggingartrupulleikin hjá landskassanum verður við ymisk ár. 5 Til dømis <span type="quote" xml:lang="dan">“Sundshedssektoren i tal”</span> (2007) fra Ministeriet for sundhed og forebyggelse, www.sum.dk.</p>
<p>Í triðja lagi vísir framrokningin, um ætlaðu tiltøkini eru nóg munagóð til at halda pensjónsútreiðsluvøkstrinum niðri, so almennu kassarnir fáa nóg stórt rásarúm, so teir kunnu tryggja, at ellis- og sjúkrarøktartænasturnar kunnu haldast á einum hóskandi støði. 6.2.1</p>
<p>Fyritreytir fyri útrokningunum</p>
<p>Talva 7 niðanfyri vísir fyritreytirnar fyri útrokningunum. Í appendix 2 eru útgreiningar um fyritreytirnar. <em type="italic"></em><em type="italic">Talva 7: Í framskrivingini er roknað við hesum fortreytum. </em></p>
<p><em type="bold">Variabul </em></p>
<p><em type="bold">Fyritreyt </em></p>
<p>Produktivitetsvøkstur 2 %</p>
<p>Prísvøkstur 1,5 %</p>
<p>Lønarvøkstur 3,5 %</p>
<p>Prísvøkstur hjá almennum vørukeypi 3,5 %</p>
<p type="listitem">Pensjónsvøkstur 3,5 %</p>
<p type="listitem">Roknað er við sama tænastustøði sum í dag.</p>
<p type="listitem">Produktitetsvøksturin er settur at vera 2 prosent um árið. Av tí at roknað er við, at fólkatalið í  arbeiðsførum aldri verður nærum óbroytt, so merkir hetta, at búskaparvøksturin eisini verður umleið 2  prosent.</p>
<p type="listitem">Lønarvøksturin er settur at verða 3,5 prosent, meðan inflatiónin er sett til 1,5 prosent.</p>
<p type="listitem">Sostatt verður árligi reallønarvøksturin 2 prosent. (Lønarvøkstur minus inflatión).</p>
<p>Roknað er við, at pensjónssatsirnir veksa við 3,5 prosentum, tað sama sum lønirnar. Hetta merkir, at pensjónirnar verða lønarjavnaðar (hækka í sama mun sum lønir). 6.2.2</p>
<p>Útreiðslurnar hækka úr 10 % upp í 20 % av BTÚ</p>
<p>Ein útrokning av eldraútreiðslunum sum prosent av BTÚ er ikki serliga ítøkilig, og tí kann vera torført at meta út frá hesum tali um, hvussu stórur fíggingartrupulleikin er einstøku árini. Fyri at lýsa fíggingartrupulleikan betur, er eisini roknað út, hvussu stórt hallið verður á fíggjarlógini einstøku árini, so hvørt sum talið av eldri fólki veksur. Hallið á fíggjarlógini er roknað sum partur av metta BTÚ, í 2009 er tað uml. 13 mia. kr. <em type="bold"></em>Eldraútreiðslurnar eru sum áður nevnt 1.244 mió. kr. Útgangsstøðið er sostatt, at eldraútreiðslurnar eru um 10 prosent av BTÚ. <em type="italic">Talva 8: Hall á fíggjarlógin orsakað av vaksandi eldriútreiðslum. </em></p>
<p><em type="bold">BTÚ í </em><em type="bold">leypandi </em><em type="bold">prísum </em></p>
<p><em type="bold">Eldra- </em><em type="bold">útreiðslur </em><em type="bold">% av </em></p>
<p><em type="bold">BTÚ </em></p>
<p><em type="bold">Hall á FL </em><em type="bold">við BTÚ </em><em type="bold">á 13 mia. </em>2009 13.000 1.244 9,57 - 2010 13.514 1.317 9,74 22 2020 19.304 2.352 12,18 340 2030 26.804 4.113 15,34 751 2040 36.044 6.824 18,93 1.217 2050 50.539 9.812 19,42 1.280 </p>
<p><em type="bold">Eldraútreiðslur </em><em type="bold">uttan broytingar í eftirlønarskipan </em>911131517192120092013201720212025202920332037204120452049 </p>
<p><em type="bold">P </em><em type="bold">ro </em><em type="bold">s </em><em type="bold">e </em><em type="bold">n </em><em type="bold">t </em><em type="bold">a </em><em type="bold">v </em></p>
<p><em type="italic">Mynd 4: Gongdin í eldraútreiðslunum. </em></p>
<p>Í 2020 verður talið av pensjónistum umleið 30 prosent hægri, og eldraútreiðslurnar verða um 12,2 prosent av BTÚ. Uttan tiltøk verður hallið á fíggjarlógini um 340 mió. kr. Í 2030 verður talið av pensjónistum 60 prosent hægri, og eldraðútreiðslurnar verða 15-16 prosent av BTÚ. Hallið á fíggjarlógini kemur tá upp á 751 mió. kr. Í 2040 verður talið av pensjónistum 90 prosent hægri, t.e. nærum tvífalt so stórt sum nú, og eldraútreiðslurnar koma uppá 19 prosent av BTÚ. Hallið á fíggjarlógini er tá komið upp á 1.217 mió. kr. Eftir hetta veksur talið av pensjónistum ikki longur so skjótt, og útreiðsluvøksturin flatar tí eisini út. Útreiðslustøðið hækkar upp móti 20 prosentum av BTÚ í 2050, svarandi til eitt hall á 1.300 mió. kr. Seinastu árini hevur skattatrýstið í Føroyum ligið beint undir 50 % av BTÚ. Um eldraútreiðslurnar økjast frá 10 prosent til 20 prosent av BTÚ, so merkir hetta, at samlaða skattatrýstið veksur úr sløkum 50 prosentum upp í 60 prosent. <em type="bold">6.3 </em></p>
<p><em type="bold">Nýskipan ella hægri skattatrýst </em></p>
<p>Eldraútreiðslurnar veksa so skjótt, at neyðugt er at gera stórar tillagingar. Ein møguleiki er at gera stórar hækkingar í skattatrýstinum, ein annar er at broyta pensjónsskipanina, ein triði er at økja um luttøkuna á arbeiðsmarknaðinum. Í fleiri londum verður arbeitt við at bøta javnvvágina millum útreiðslur og inntøkur landskassans við at fáa fleiri at luttaka á arbeiðsmarknaðinum. Í Føroyum luttekur ein sera stórur partur av fólkatalinum í arbeiðsføra aldrinum á arbeiðsmarknaðinum longu, sum er. Luttøkan í Føroyum er millum tær hægstu í heiminum, og tað er ikki realistiskt at fáa luttøkuna nógv longur upp. Arbeiðsbólkurin hevur tí ikki gjørt meir við at kanna, hvussu ein kann fáa eina hægri arbeiðsluttøku í Føroyum. 6.3.1</p>
<p>Hægri eldraútreiðslur føra til nógv hægri skattatrýst og munandi verri almennar tænastur</p>
<p>Ein beinleiðis niðurstøða er sostatt, at um einki verður gjørt fyri at tálma vøksturin í eldraútreiðslunum, so merkir ein so stór øking av talinum av eldri fólki, at ein má fremja sera stórar skattahækkingar. Hinvegin er eyðsæð, at tey sum í framtíðini vera skattaborgarar, ikki eru noydd at gjalda eitt so høgt skattatrýst. Tað er ikki sannlíkt, at tey fara at góðtaka so stórar skattahækkingar sum skulu til fyri at varðveita tænastustøðið. Tað er hinvegin sannlíkt, at gongdin fer at føra til eitt munandi hægri skattatrýst, men tá skattatrýstið gerst ov høgt, so fer gongdin at føra til munandi skerjingar í tænastustøðinum. 6.3.2</p>
<p>Neyðugt at gera stórar broytingar av pensjónsskipanunum.</p>
<p>Um ikki skatturin skal hækka og tænastustøðið lækka, er neyðugt, at gera stórar broytingar í pensjónsskipanunum. Í fyrsta lagi er neyðugt at broyta almennu pensjónirnar, m.a. við at hækka pensjónsaldurin, so færri pensjónsmóttakarar vera, og við at gera mótrokningarskipanina, so tey, sum hava góða inntøku, ikki fáa fulla pensjón. Í øðrum lagi er neyðugt at økja um persónligu uppsparingina, so allir borgarar við tíðini gjalda ein størri part av pensjónsútreiðslunum við uppspardari pensjón. Við at minka um almennu útreiðslurnar til pensjón fáa almennu kassarnir møguleika at halda eitt nøktandi tænastustøði til ellisrøkt og sjúkrarøkt. Ein onnur áhugaverd niðurstøða úr framskrivingini er, at samfelagið má leggjast um, tí nógv meira arbeiðsmegi í framtíðini má nýtast til eldrarøkt á stovni og til sjúkrarøkt av eldri. Almennir myndugleikar eiga tí beinanvegin at gera alla framtíðar ráðlegging við atliti til økta tørvin á øllum eldraøkjunum, m.a. at útvega nóg mikið av starvsfólki til sjúkrarøkt og eldrarøkt. (Sí annars leysliga meting í parti 6.3.4.) 6.3.3</p>
<p>Avbjóðingin er at gera nóg munagóð tiltøk í nóg góðari tíð.</p>
<p>Føroyskir myndugleikar eru tríggjar ferðir áður byrjaðir at gera eina pensjónsnýskipan, seinast í 80árunum, í 1999, í 2002 og so aftur nú. Tað er alneyðugt at fara undir broytingarnar og seta tær í verk skjótast tilber. Um tiltøkini vera útsett enn einaferð ella týðandi partar verða tiknir burturúr, so verður seinni neyðugt at gera stórar broytingar, til dømis stórar skattahækkingar so brádliga, at hetta setur ein hvøkk í búskaparliga virksemið, og fólk fara at flyta av landinum. Viðmerkjast skal tó, at nógv er hent seinastu árini, har arbeiðsmarknaðarpartarnir sjálvir hava tikið stig til uppspardar eftirlønir. Ein munandi partur av arbeiðsmarknaðinum er nú komin upp á eitt rímiliga høgt uppsparingarprosent í hesum tíðarskeiðinum. 6.3.4</p>
<p>Búskaparvøksturin kann ikki loysa fíggingartrupulleikan</p>
<p>Ein spurningur sum ofta verður havdur frammi er, um ikki produktivitetsvøksturin fer at loysa fíggingartrupulleikarnar hjá almenna sektorinum, ið standast av vaksandi talinum av eldri fólki. Ein stutt lýsing av árligu útreiðslugongdini vísir, at almenni inntøkuvøksturin ikki stendur mát við útreiðsluvøksturin. Tvørtur ímóti er tað so, at eldraútreiðslurnar fara at veksa nógv skjótari enn inntøkurnar. Gjøgnumgongdin er gjørd í realum støddum, t.e. uttan inflatión. Um produktivitetsvøksturin er um 2 %, so verður reallønarvøksturin eisini 2 %. Sæð yvir eitt longri áramál sæst, at lønarparturin sum partur av BTÚ er hampuliga støðugur, t.e. um 65 %. Vanliga veksa lønirnar í privata sektorinum, tá produktiviteturin veksur. Lønirnar í almenna sektorinum veksa við umleið sama vøkstri sæð yvir longri áramál. Um hetta ikki var so, so hevði arbeiðsmegin flutt úr almenna sektorinum yvir til privata sektorin, og eingin hevði verið at røkt almennu uppgávurnar. Vit hava sostatt tríggjar fortreytir: 1. Fyrsta er, at inntøkusíðan veksur við sama vøkstri sum produktivitets- og búskaparvøksturin, nevniliga 2 % um árið. 2. Onnur fortreytin er, at eldraútreiðslurnar til røkt veksa við reallønarvøkstrinum, nevniliga 2 % um árið, pluss vøkstrinum í talinum av eldri fólki nevniliga 3 % um árið, tilsamans 5 %. 3. Triðja fortreytin er, at skattafíggjaðu pensjónsútreiðslurnar veksa við vøkstrinum í talinum av eldri fólki, nevniliga 3 %, pluss roknaða reala vøkstrinum í pensjónsupphæddunum nevniliga 1 %, tilsamans 4 %.</p>
<p><em type="italic">Talva 9: Í framskrivingini eru hesar tríggjar fortreytir nýttar. </em></p>
<p><em type="bold">Variabul </em></p>
<p><em type="bold">Frágreiðing um slag av vøkstri </em></p>
<p><em type="bold">Vakstrar-% </em></p>
<p>Inntøkuvøkstur</p>
<p>Produktivitetsvøkstur 2 %</p>
<p>Eldraútreiðslur, røkt</p>
<p>Reallønarvøkstur pluss vøkstur í tali av eldri fólki, 2+3 % 5 %</p>
<p>Eldraútreiðslur, pensjónir Realur pensjónsvøkstur pluss vøkstur í tali av eldri fólki, 1+3% 4 %</p>
<p>Sum sæst, so veksa realu eldraútreiðslurnar meira enn dupult so skjótt sum realu inntøkurnar. Sagt á annan hátt, so veksa almennu lønirnar eins skjótt og produktivitetsvøksturin í samfelagnum sum heild. Hinvegin so gerast røktartænasturnar ikki meira produktivar, og tí veksa útreiðslurnar til røktartænastur skjótari enn samlaða virksemið í samfelagnum sum heild. Við øðrum orðum so fara røktartænasturnar at vera ein støðugt vaksandi partur av virkseminum í Føroyum. Talan er ikki um nakað serføroyskt fyribrigdi. Fortreytin um, at røktartænasturnar ikki gerast meira produktivar stendst av, at røktartænasturnar vanliga eru júst persónlig røkt og hjálp, har trupult er at ímynda sær, at nakað tól kann koma í staðin fyri. Samansetingin av arbeiðsmegini má tí broytast munandi komandi árini. Neyðugt verður at økja starvsfólkatalið til eldrarøkt í sama mun, sum talið av eldri fólki fer at veksa. Í 2020 verður talið av pensjónistum góð 30 prosent hægri enn í dag, í 2030 verður tað 60 prosent hægri, og miðskeiðis í 2040unum verður talið av pensjónistum 90 prosent hægri enn í dag. Talið av røktarstarvsfólki og sjúkrarøktarstarvsfólki í eldrarøktini kann í dag leysliga metast til umleið 1.400. Sostatt má talið av røktarstarvsfólki økjast úr 1.400 upp í 1.820 í árunum fram til 2020, og upp í 2.660 ár 2040. <em type="bold"></em><em type="bold">7 Pensjónsskipanir í Føroyum í dag </em></p>
<p>Hesin kapittul lýsir stutt verandi pensjónsskipanir í Føroyum. Sigast kann, at skipanin, vit hava í Føroyum í dag, í ein ávísan mun er í tráð við ta trý-býttu skipan, ið Heimsbankin tilmælir. Í Føroyum liggur høvuðsvektin á súlu 1 (almannapensjónir): <em type="bold"></em></p>
<p><em type="bold">Pensjónsskipan </em></p>
<p><em type="bold">Súla 1 </em></p>
<p><em type="bold">Almanna </em><em type="bold">pensjón </em></p>
<p><em type="bold">Súla 2 </em></p>
<p><em type="bold">Persónlig </em><em type="bold">uppsparing </em></p>
<p><em type="bold">Súla 3 </em></p>
<p><em type="bold">Frí </em><em type="bold">uppsparing </em></p>
<p><em type="bold">Pensjónsskipan </em></p>
<p><em type="bold">Súla 1 </em></p>
<p><em type="bold">Almanna </em><em type="bold">pensjón </em></p>
<p><em type="bold">Súla 2 </em></p>
<p><em type="bold">Persónlig </em><em type="bold">uppsparing </em></p>
<p><em type="bold">Súla 3 </em></p>
<p><em type="bold">Frí </em><em type="bold">uppspar </em></p>
<p><em type="italic">Mynd 5: Tær tríggjar súlurnar, sum Heimsbankin mælir til, eru allar at finna í føroysku pensjónskipanunum. </em></p>
<p>Av tí at Heimsbankin mælir til, at pensjónsskipanir skulu gerast eftir einum leisti við trimum súlum, verða føroysku pensjónsskipanirnar lýstar við støði í eini samanbering við tær tríggjar súlurnar. <em type="bold">7.1 </em></p>
<p><em type="bold">Súla 1: Almannapensjónir </em></p>
<p>Súla 1 er Almannapensjón, ið er skattafíggjað. Almannapensjónirnar eru settar saman av:6  Fólkapensjón o Grundupphædd o Viðbót o Viðbót til ávísar pensjónistar  Útgjald úr SAMEG</p>
<p>Fólkapensjónin verður fíggjað beinleiðis yvir skattin. SAMEG verður fíggjaður av pørtunum á arbeiðsmarknaðinum, sum eitt inngjald frá arbeiðsgevara og arbeiðstakara. Inngjaldið er í mun til inntøkuna, meðan útgjaldið er eins í krónum til allar pensjónistar, uttan mun til hvussu nógv tann einstaki hevur goldið inn. <em type="italic">Talva 10: Almannapensjónsupphæddir hjá støkum pensjónisti. </em></p>
<p>SAMEG</p>
<p>Grund upphædd</p>
<p>Føst upph. til øll</p>
<p>Viðbót</p>
<p>Viðbót til áv. pensj.</p>
<p><em type="bold">Til- </em><em type="bold">samans </em>1996 0 3.982 3.982 735 0 <em type="bold">4.717 </em>2006 1.185 4.169 5.354 2.752 445 <em type="bold">8.551 </em>2007 1.860 4.169 6.029 2.862 463 <em type="bold">9.354 </em>2008 2.230 4.169 6.399 2.976 577 <em type="bold">9.952 </em>2009 2.500 4.169 6.669 3.065 594 <em type="bold">10.328 </em>6 </p>
<p>Les meira um almannapensjón á www.almannastovan.fo.</p>
<p><em type="italic">Talva 11: Almannapensjónsupphæddir hjá giftum pensjónisti. </em></p>
<p>SAMEG</p>
<p>Grund upphædd</p>
<p>Føst upph. til øll</p>
<p>Viðbót</p>
<p>Viðbót til áv. pensj.</p>
<p><em type="bold">Til- </em><em type="bold">samans </em>1996 0 3.164 3.164 584 0 <em type="bold">3.748 </em>2006 1.185 3.313 4.498 2.129 223 <em type="bold">6.850 </em>2007 1.860 3.313 5.173 2.215 231 <em type="bold">7.619 </em>2008 2.230 3.313 5.543 2.304 289 <em type="bold">8.136 </em>2009 2.500 3.313 5.813 2.373 297 <em type="bold">8.483 </em></p>
<p>Grundupphæddina í fólkapensjónini og SAMEG fáa øll omanfyri 67 ár útgoldna, uttan mun til um tey hava aðra inntøku. Viðbót og viðbót til ávísar pensjónistar verða útgoldnar eftir ávísum inntøkutreytum. Ein fólkapensjónistur kann í 2009 forvinna 58.100 krónur uttan at verða mótroknaður í viðbótini. Av tí sum hann forvinnur omanfyri 58.100 krónur verða 60 prosent mótroknað í viðbótini. Viðbótin til ávísar pensjónistar verður goldin til húsarhald. Treytin fyri at fáa viðbótina er, at stakur pensjónistur ikki hevur hægri ársinntøku umframt pensjónina enn 60.000 kr., og at giftur pensjónistur, saman við hjúnafelaga, ikki hevur hægri ársinntøku umframt pensjónina enn 80.000 kr. 7.1.1</p>
<p>Javning av pensjón</p>
<p>Grundupphæddin í fólkapensjónini verður ikki javnað. Viðbótin og viðbót til ávísar pensjónistar verða javnaðar við 3 prosentum árliga frá 2009. SAMEG verður ikki javnað við nøkrum føstum satsi, men sum leiðreglu nýtir nevndin fyri grunnin, at veitingin í minsta lagi skal hækka við prístalinum. Seinastu árini hevur hækkingin av SAMEG verið hægri enn prístalshækkingin. 7.1.2</p>
<p>Skattur av pensjón</p>
<p>Grundupphæddin í fólkapensjónini og viðbótin til ávísar pensjónistar eru ikki skattskyldugar, meðan viðbótin í fólkapensjónini og SAMEG eru skattskyldugar upphæddir. 7.1.3</p>
<p>Bruttofisering av pensjónini</p>
<p>Fyri at kunna samanbera pensjónir við aðrar inntøkur er neyðugt at bruttofisera allar veitingarnar.7 Hesar upphæddir síggjast í talvu 12: <em type="italic">Talva 12: Bruttofiserað pensjónsinntøka í 2009 í kr/mánað. </em></p>
<p><em type="bold">Pensjón í dag </em><em type="bold">aðrenn skatt </em></p>
<p><em type="bold">Pensjón í dag </em><em type="bold">eftir skatt </em></p>
<p><em type="bold">Bruttofiserað </em><em type="bold">pensjón </em><em type="bold">aðrenn skatt </em></p>
<p><em type="bold">Bruttofiserað </em><em type="bold">pensjón eftir </em><em type="bold">skatt </em></p>
<p><em type="bold">Stakur </em>10.328 9.482 14.175 9.482 </p>
<p><em type="bold">Giftur </em>8.483 7.828 11.169 7.828 </p>
<p>Ein pensjónistur rindar sum nevnt ikki skatt av grundupphæddini og viðbótini til ávísar pensjónistar. Harumframt rindar ein pensjónistur heldur ikki gjald til SAMEG, ALS og barnsburðargrunnin. Hetta ger, at tøka inntøkan hjá pensjónistum er munandi hægri enn tann hjá løntakarum við somu bruttoinntøku. Hesi tøl skulu lesast soleiðis, at tann upphæddin ein stakur pensjónistur fær netto um mánaðin, sum er 10.328 krónur í 2009, um hann fær fulla almannapensjón, svarar til eina inntøku eftir skatt á 9.482 kr. Skal ein vanligur løntakari fáa 9.482 kr. eftir skatt, skal hann forvinna 14.175 kr. um mð. svarandi til eina ársinntøku á 170.096 kr. Ein stakur pensjónistur hevur sostatt somu inntøku eftir skatt sum ein løntakari við inntøku á 170.096 kr. Ein giftur pensjónistur hevur somu inntøku sum ein løntakari sum forvinnur 11.169 kr. um mð. ella 134.029 kr. um árið. 7</p>
<p>Bruttofisera vil siga, at rokna tær veitingar, ið eru skattafríar, um til tað tær svara til, um tær vóru skattskyldugar. 7.1.4</p>
<p>Pensjónsinntøkur í mun til inntøkur hjá øðrum samfelagsbólkum</p>
<p>Í talvu 13 niðanfyri er inntøkan hjá pensjónistum samanborin við inntøkurnar hjá øðrum samfelagsbólkum. Fyrst er inntøkan eftir skatt um mánaðin roknað út, síðan eru inntøkurnar roknaðar sum prosent av eini arbeiðarainntøku. <em type="italic">Talva 13: Yvirlit yvir inntøkur hjá pensjónistum, arbeiðsleysum, arbeiðara og miðal føroyingi í 2009. </em></p>
<p>Stakur pensjónstur</p>
<p>Giftur pensjónistur</p>
<p>Stakur pensjó-nistur við egnari pensjón ella lønarinntøku á 4.814kr/mð</p>
<p>Hægsti arbeiðs- loysisstuðul</p>
<p>Arbeiðari</p>
<p>Miðal</p>
<p>Løntakari</p>
<p>Áðrenn skatt 123.936 101.797 181.699 149.918 204.623 272.422</p>
<p>Eftir skatt 113.785 93.937 149.605 102.680 132.784 167.403</p>
<p>Eftir skatt um mð. 9.482 7.828 12.467 8.557 11.065 13.950</p>
<p>Í prosent av arbeiðaraløn 86 % 71 % 113 % 77 % 100 % 126 %</p>
<p><em type="bold"></em>Sum víst í talvu 10 og 11 so eru pensjónirnar meir enn tvífaldaðar seinastu 12 árini. Hetta er framt við bæði at hækka viðbøturnar og við at hækka gjaldið frá arbeiðsmarknaðareftirlønargrunninum. Munurin á inntøkuni hjá pensjónistum og láglønarbólkum er nú sera lítil. T.d. hava arbeiðsleys minni eftir enn pensjónistar. Somuleiðis koma pensjónistar lættliga at hava meir eftir enn arbeiðarar, sum ikki arbeiða fulla tíð. Harumframt hava pensjónistar, sum hava eina lítla eftirløn ella sum arbeiða um 25 % arbeiðstíð, meir eftir enn arbeiðarar og aðrir láglønarbólkar. Havast skal í huga, at pensjónistar eru í eini aðrari lívsstøðu enn aðrir bólkar í samfelagnum. Pensjónistar hava sostatt ikki útreiðslur til heimabúgvandi børn, og vanliga hava teir eisini nógv lægri bústaðarútreiðslur enn yngri familjur, sum enn hava stórar lánsútreiðslur. Sum nevnt omanfyri eru pensjónirnar hækkaðar nógv tey seinnu árini, bæði við at hækka viðbøturnar og við at hækka gjaldið frá arbeiðsmarknaðareftirlønargrunninum. Politisku raðfestingarnar hava ført til eitt inntøkubýti, har pensjónistar í nógvum førum fáa hægri inntøku enn løntakarar, sum gjalda teirra pensjónir. Uttan mun til hvat ein annars heldur um hesa politisku raðfesting so má ásannast, at hendan gongdin ikki verður møgulig í framtíðini. Ein kann ikki rokna við, at láglønarbólkarnir taka undir við at gjalda meir skatt til pensjónir, sum gerast hægri enn teirra egna inntøka. <em type="bold">7.2 </em></p>
<p><em type="bold">Súla 2: Persónlig eftirlønaruppsparing </em></p>
<p>Súla 2 er persónlig uppsparing til eftirløn, ið ein stórur partur av arbeiðsmarknaðinum hevur sum ein part av teirra starvssetan. Slíkar uppsparingar eru oftast ásettar við kollektivum sáttmálum. Tað eru eisini partar av fólkinum, sum ikki hava eina persónliga pensjónsuppsparing. Stórir partar av arbeiðsmarknaðinum hava í dag eina persónliga pensjónsuppsparing sum part av teirra starvsetan. Arbeiðsgevari og/ella arbeiðtakari rinda ein part av lønini inn til eina pensjónsskipan. Sera misjavnt er, hvussu nógv løntakarar spara upp og hvussu leingi tey hava spart upp. Í sáttmálunum, sum eru gjørdir á arbeiðsmarknaðinum sæst, at limirnir í flestu fakfeløgunum í dag rinda millum 6 og 18 prosent av lønini til eftirløn. Tó eru eisini stór feløg, sum gjalda enn minni. Ymiskt er frá sáttmála til sáttmála av hvørjari lønaruphædd eftirlønargjald verður goldið. Um tað er ásett í einum sáttmála, at t.d. 12 prosent verða goldin í eftirlønargjaldi, merkir tað vanliga ikki at 12 prosent vera spard upp til eftirløn, tí ein partur verður nýttur til ymsar tryggingar, so sum barnatrygging, óarbeiðsføristrygging og lívstrygging/ hjúnafelagstrygging. Tað er ymiskt nær tey ymsu fakfeløgini eru byrjað at spara upp til eftirløn, men sigast kann, at nógv ikki eru byrjað av álvara fyrr enn tað seinasta 10-ára skeiðið, og hjá flestu feløgum er <em type="italic"></em>skipanin enn í eini menning, har inngjøldini hækka. </p>
<p>Sum nevnt frammanundan, er ymiskt, hvussu inngjaldið verður býtt millum eftirlønaruppsparing og ymsar tryggingar. Tá talan er um eina eftirløn í sambandi við starvsetan, er tað vanliga, at fakfeløgini hava gjørt avtalur við pensjónsfeløgini. Ymiskt er frá felag til felag, hvussu skipanirnar eru settar saman, og eisini kann tað vera eitt ávíst rásarúm hjá tí einstaka at velja samanseting sjálvur innanfyri nakrar ávísar karmar, sum eru ásettir í sáttmála millum fakfeløg og pensjónsfeløgini. Eisini er ymiskt frá felag til felag hvat slag av eftirlønaruppsparing, ið goldið verður inn til. Vanliga verður skilt ímillum trý sløg av eftirlønaruppsparingum: 1. Lívlang veiting (lívrenta): Ein lívlang veiting verður útgoldin í mánaðarligum veitingum. Lívlanga veitingin verður útgoldin so leingi ein livir. Útgjalding verður skattað sum vanlig skattskyldug inntøka. Inngjøld kunnu dragast frá skattskyldugu inntøkuni. 2. Lutauppsparing (ratuuppsparing): Ein ratuuppsparing verður útgoldin í ratum, í einum ávísum áramáli. Inngjøld kunnu dragast frá skattskyldugu inntøkuni. Inngjaldið kann verða óavmarkað, sostatt fæst óavmarkaður frádráttur í skatti. Útgjald verða skattað sum vanlig skattskyldug inntøka. 3. Kapitaluppsparing: við eini kapitaltrygging verður samansparda upphæddin útgoldin í einum við eftirlønaraldur. Útgjaldingin kann sum høvuðsregla í fyrsta lagi fara fram við 60 ára aldri. Tað, ið verður inngoldið kann dragast frá skattskyldugu inntøkuni, men eitt hægstamark er ásett fyri inngjaldi um árið. Tá útgoldið verður, skal gjaldast 35% í avgjaldi til Landskassan.</p>
<p>Ymiskt er hvørja útgjaldsskipan tey ymsu fakfeløgini hava, men allar tríggjar skipanirnar verða brúktar í dag. <em type="bold">7.3 </em></p>
<p><em type="bold">Súla 3: Onnur frí uppsparing </em></p>
<p>Súla 3 er onnur frí uppsparing, sum er gjørd eftir egnum ynski. Hetta eru sjálvboðin inngjøld til eftirlønarskipanir, sum hin einstaki tekur stig til. Vanliga verður hetta gjørt tí einstaki uppspararin hevur ein øðrvísi tørv enn skipanin, sum fakfelagið hevur skipað fyri. Høvuðsmunurin millum súlu 2 og 3 er, at uppsparingin verður framd sjálvboðið, og at tað er hin einstaki, ið tekur stig til uppsparingina. <em type="bold">8 Eftirlønarskipanir í øðrum londum </em></p>
<p>OECD hevur gjørt eina kanning av eftirlønarskipanum í limalondunum.8 Hon vísir, at tað er sera torført at samanbera skipanirnar í ymsu londunum, tí tær eru so ymiskar og mangan fløktar í uppbygnaði - t.d. við aldursmørkum, ymsum reguleringum (í mun til bæði arbeiðsinntøku áðrenn eftirlønaraldur, aðra eftirlønarinntøku og reguleringum frá ár til ár), skatting og sosialum gjøldum. Flestu lond rundan um okkum hava innanfyri tað seinasta 10-ára skeiðið gjørt munandi broytingar á eftirlønarøkinum. Felagseyðkennini fyri hesar broytingar eru t.d., at spart verður í størri og størri mun upp í grunnum (t.d. í pensjónskassum), eftirlønargjøld verða skrásett á einstaklingar (bæði uppsparingar og samtíðarfíggjaðar skipanir) og aktuariska rættvísi í samtíðarfíggjaðu skipanunum verður styrkt – t.e. skapt verður størri samband millum inngjøld og útgjøld hjá teimum einstøku. Fyri at lækka um samlaðu útreiðslurnar til almannapensjónir hava fleiri lond t.d. hækkað ella ætla at hækka pensjónsaldurin og broytt javningina av veitingunum, sum við tíðini fer at lækka um almennu útreiðslurnar. Talva 14 vísir fleiri av teimum londunum, sum hava gjørt broytingar í efterlønarskipanunum. Nevnd verða lond og árið, har nýskipan er framd á pensjónsøkinum. <em type="italic">Talva 14: Broytingar í øðrum londum. </em></p>
<p xml:lang="dan"><em type="bold">Land </em></p>
<p><em type="bold">Ár </em></p>
<p>Ísland 1997</p>
<p>Belgia 1997</p>
<p>Kanada 1997</p>
<p>Svøríki 1999</p>
<p>Týskland 2001</p>
<p>Frakland 2003</p>
<p xml:lang="dan">Italia 2004</p>
<p>Níðurlond 2004</p>
<p>Danmark 2006 <em type="bold">8.1 </em></p>
<p><em type="bold">Skipanir í okkara grannalondum </em></p>
<p>Sigast kann at skipanirnar í okkara grannalondum eisini liva upp til tilráðingarnar frá Heimsbankanum, hóast tær eru ógvuliga ymiskar.9 8.1.1</p>
<p>Íslendska skipanin</p>
<p>Pensjónsaldurin í Íslandi er 67 ár. Eftirlønarskipanin er ein trý-býtt skipan, ið líkist nógv skipanini, ið Heimsbankin mælir til við eini skattafíggjaðari almannapensjón, eini tvungnari persónligari eftirlønaruppsparing og eini fríari pensjónsuppsparing við skattafyrimuni. Almannapensjónin er sett saman av eini grundupphædd og eini viðbót. Grundpensjónin svarar til áleið 15 prosent av eini miðal ófaklærdari løn, men saman við viðbót kann henda koma upp í 70 prosent. Viðbótin verður javnað í mun til aðra inntøku. Pensjónin er skattskyldug. Í Íslandi var longu í 1974 ein tvungin pensjónsuppsparing ásett við lóg fyri allar løntakarar. Í 1997 vóru nakrar stórar broytingar gjørdar í hesi tvungnu uppsparing. Onnur súlan er í dag ein áløgd persónlig eftirlønaruppsparing, ið verður sett í grunn. Allir løntakarar, arbeiðsgevarar og sjálvstøðug eru áløgd at vera limir í einum pensjónskassa frá tí, tey eru 16 til 70 ár, og harvið eru tey við til at tryggja teirra egnu pensjón. Tað er álagt við lóg at gjalda inn í minsta lagi 12 prosent, sum skal dekka eina lívslanga veiting tá farið verður av arbeiðsmarknaðinum og eina lívslanga veiting við avlamni. Inngjaldið skal vera so stórt, at útgjaldið svarar til 56 prosent av miðalinntøkuni, um goldið er inn í 40 ár. Um 12 prosent ikki er nøktandi, so má inngjaldið hækkast. Umframt tvungnu eftirlønaruppsparingina er ávísur møguleiki fyri at stovna sjálvbodnar skipanir við skattafyrimuni. Her er ikki krav um, at tær skulu útgjaldast sum lívlangar veitingar. Hesar kunnu útgjaldast frá 60 ára aldri, og skulu tá býtast yvir 7 ár. Um hon verður tikin út við 67 ára aldur, kann hon takast út øll í senn. 8 <span type="quote" xml:lang="dan">”Pensions at a glance – Public policies across OECD countries”</span> OECD 2005. 9 Tær norðurlensku pensjónsskipanirnar eru lýstar í <span type="quote" xml:lang="dan">”Ålderspensionssystem i Norden”</span> frá Nordisk Socialstatistisk Kommitté, 2008. 8.1.2</p>
<p>Danska skipanin</p>
<p>Danska eftirlønarskipanin byggir somuleiðis á tríggjar súlur, men er eitt sindur øðrvísi enn íslendska skipanin. Fyrsta súlan er fólkapensjónin, ið er ein skattafíggjað almannapensjón, har aldursmarkið er 65 ár. Fólkapensjónin er sett saman av eini grundupphædd og eini viðbót og er skattskyldug. Viðbótin verður javnað í mun til aðra inntøku. Umleið 20 prosent av pensjónistunum fingu í 2006 alla fólkapensjónina, meðan heili 80 prosent hava aðra inntøku og ogn, sum ger, at fólkapensjónin verður minkað. Í 2005 svaraði fólkapensjónin og ATP til áleið 45 prosent av brutto miðallønini hjá einum mannligum arbeiðara, ið arbeiðir fulla tíð. Netto eftir skatt er hetta talið nakað hægri og liggur um 55 prosent. Sum eina avleiðing av hækkandi livialdri, er samtykt at hækka pensjónsaldurin, soleiðis at fíggingin av danska vælferðarsamfelagnum verður tryggjað. Samtykt er, at fólkapensjónsaldurin stigvíst verður hækkaður til 67 ár frá 2024 til 2027. Samstundis er samtykt, at frá 2025 verður pensjónsaldurin livitíðarindekseraður við støði í restlivitíðini hjá 60 ára gomlum, soleiðis at væntaða tíðarskeiðið við fólkapensjón skal verða 14,5 ár. Hetta vil siga, at hækkar miðallivitíðin, hækkar pensjónsaldurin. Súla 2 er persónligar eftirlønaruppsparingar, sum er ein liður í eini starvsetan. Henda fevnir um ATP (arbejdsmarkedets tillægspensjon) og arbeiðsmarknaðarpensjónir. ATP er ein tvungin arbeiðsmarknaðarskipan, har øll í arbeiði og arbeiðsleys, ið eru tryggjaði, spara upp til teirra ellispensjón. Goldið verður inn í mun til hvussu nógv ein arbeiðir, uml. 1% av lønini ella 3.000 kr. um árið. Útgjaldið er ein lívlang veiting og útgoldið verður í mun til hvussu nógv er goldið inn. <em type="italic"></em>Útbreiðslan av arbeiðsmarknaðarpensjónum á privata arbeiðsmarknaðinum byrjaði við sáttmálunum í 1989. Arbeiðsmarknaðarpensjónirnar í Danmark eru skipaðar sum avtalur millum partarnar á arbeiðsmarknaðinum. Flestu sáttmálar á arbeiðsmarknaðinum hava ásetingar um inngjald til pensjónsuppsparingar millum 9 og 17 prosent. Ein stórur partur av dønum hava eina pensjónsuppsparing umframt ATP, nevniliga 90% av øllum fulltíðarsettum løntakarum. Arbeiðsmarknaðarpensjónirnar vera vanliga útgoldnar sum lívlangar veitingar. Vanliga kann ein pensjónistur tó velja at fáa útgoldið ein part av uppsparingini sum eitt einnýtisgjald (kapitalpensjón). Umframt ellispensjón dekka arbeiðsmarknaðarpensjónirnar vanliga eisini óarbeiðsføristrygging umframt lívstrygging og barnapensjón. Eitt úrslit av at skipa arbeiðsmarknaðarpensjónirnar sum avtalur millum partarnar á arbeiðsmarknaðinum er, at ein partur av fólkinum ikki hevur egna pensjónsuppsparing. Hetta metti danska Vælferðarkommisjónin sum ein trupulleika í frágreiðingini hon gav út í 2006. Tí mælti Vælferðarkommisjónin til, at seta í verk eina kravda uppsparing til øll, ið ikki høvdu eina frammanundan og til tey, ið høvdu eina uppsparing, sum er lægri enn 6 prosent av bruttolønini. Mælt var til, at øll 6 prosentini skuldu fara til eina lívlanga veiting. Mælt var til, at allir persónar, sum hava tilknýti til arbeiðsmarknaðin, umframt tey, ið fáa ymsar veitingar, skuldu vera fevnd av kravdu uppsparingini. Tó skuldu lesandi, ið fáa SU og fólkapensjónistar verða undantiknir. Fyri at minka um trýstið á almennu útreiðslurnar og fyri at minka um fíggjarváðan hjá tí almenna við hækkandi livialdri, mælti Vælferðarkommisjónin til at áleggja við lóg, at ein ávísur partur av uppsparingini skal vera til lívlangar veitingar. Skotið var upp at í minsta lagi 70 prosent av eini uppsparing upp til 36.000 kr. um árið skuldi gjaldast inn til eina lívlanga veiting. Uppsparing omanfyri 36.000 kr. skuldi kunna setast í lívlangar veitingar, ratueftirlønir ella kapitaleftirløn. Súla trý verður kallað privatar pensjónsskipanir. Hetta eru skipanir, sum tann einstaki sjálvboðin ger avtalu um við ein banka ella eitt tryggingarfelag. Hesar kunnu vera ískoyti til eina arbeiðsmarknaðarpensjón ella tær kunnu vera gjørdar av fólki, ið onga arbeiðsmarknaðarpensjón hava. 8.1.3 </p>
<p>Svenska skipanin</p>
<p>Í Svøríki eru grundleggjandi broytingar av øllum pensjónsskipanum gjørdar. Hesar vóru gjørdar í 1999 og verða settar í verk í stigum til 2019. Allar eftirlønir eru skildar frá restini av almenna sektorinum, soleiðis at eftirlønarskipanin skal hvíla í sær sjálvari. Svenska skipanin byggir eisini á tær tríggjar súlurnar, ið Heimsbankin tilmælir.</p>
<p>Skipanin er í størstan mun samtíðarfíggjað – tvs. at útgjøldini leypandi verða fíggjað av inngjøldum í sama tíðarskeiði. Einans ein lítil partur verður spardur upp í grunnum. Inngjaldið er 18,5 prosent, býtt við ávikavist 11 prosent og 7,5 prosent millum arbeiðsgevarar og arbeiðstakarar. Inngjøldini verða skrásett á tann einstaka inngjaldaran, og tá pensjónsútgjaldið verður útroknað, verður støði tikið í teimum samlaðu inngjøldunum hjá tí einstaka. Útgjaldið byggir á tríggjar súlur.</p>
<p>Fyrstu súluna kalla tey <span type="quote" xml:lang="dan">”Garanti-pensjón”</span>, og tryggjar hon øllum eina minimumsinntøku. Næsta súlan er <span type="quote">”Inntøku-pensjón”</span>, har útgjaldið er í mun til hvussu nógv samlaða inngjaldið hevur verið. Hesar báðar pensjónirnar verða báðar útgoldnar sum lívlangar veitingar. Triðja súlan er tann einasta, ið verður spard upp í grunnum og er her talan um 2,5 prosent av teimum 18 prosentunum. Pensjónsaldurin er 65 ár. Garanti-pensjónin verður javnað í mun til inntøku-pensjónina. Garanti-pensjónin fellur burtur stigvíst í mun til inntøku-pensjónina og er fallin heilt burtur hjá einum persóni, ið hevur haft eina inntøku omanfyri ein miðal arbeiðara í 40 ár. Pensjónin hjá einum arbeiðara við miðalinntøku, sum hevur arbeitt í 40 ár, er áleið 50 prosent av miðallønini. At skipanin skal hvíla í sær sjálvari merkir, at hon regluliga verður stillað, soleiðis at haldførið verður varðveitt. Hetta kann t.d. gerast við at stilla pensjónsaldurin og/ella stilla inngjøld og útgjøld. Vert er at leggja til merkis, at svenska skipanin skilir seg rættiliga nógv frá m.a. donsku skipanini, og verður útfrá einum búskaparligum sjónarmiði, mett at innihalda nøkur av teimum røttu lutunum. Hon er haldfør fyri hækking av livitíð, hon er aktuarisk rættvís – tvs. tað er tætt samband millum inngjøld og útgjøld hjá tí einstaka, og hon hevur innbygd insitament, sum eggja løntakarum til at vera sum longst á arbeiðsmarknaðinum. <em type="bold">8.2 </em></p>
<p><em type="bold">Føroyska eftirlønaruppsparingin í mun til eftirlønaruppsparing í øðrum londum </em></p>
<p>Føroyska eftirlønaruppsparingin er vaksandi og táttaði í 2006 í 5 mia. kr. Av tí, at eftirlønaruppsparingin var á einum sera lágum støði frammanundan, so er eftirlønaruppsparingin vaksin nógv í prosentum seinastu árini. Hinvegin er føroyska uppsparingin sera lítil, um hugt verður eftir uppsparing pr. íbúgva. Meðan danska og íslendska uppsparingin er 400.000 kr. pr. íbúgva, er føroyska uppsparingin bert 100.000 kr. pr. íbúgva. Føroyska uppsparingin er eisini sera lítil máld í mun til BTÚ. Danska og íslendska uppsparingin er 130-140 % av BTÚ, meðan føroyska uppsparingin bert er um 45 % av BTÚ. <em type="italic">Talva 15: Eftirlønaruppsparing í Føroyum, Danmark og Íslandi. </em><em type="italic">10 </em></p>
<p><em type="bold">Føroyar </em></p>
<p><em type="bold">Danmark </em></p>
<p><em type="bold">Ísland </em></p>
<p xml:lang="dan">Eftirlønaruppsparing (mia. DKK) 2004 2005 2006 4,1 4,5 4,8 1.843 2.154 2.292 88 122 120</p>
<p>Eftirlønaruppsparing (DKK/Íbúgva) 2004 2005 2006 84.896 94.667 100.563 339.724 397.051 422.488 292.662 406.500 399.680</p>
<p>Eftirlønaruppsparing (í % av BTÚ) 2004 2005 2006 41,8 45,5 44,0 126,2 138,8 139,9 106,1 119,1 128,9</p>
<p>Vanliga verður roknað við, at tá uppsparingsskipanirnar hava virkað eitt nóg langt tíðarskeið so tær eru fult útbygdar, so er uppsparingin tvífalt so stór sum BTÚ. Føroyska uppsparingin er tí enn langt frá endaliga málsetninginum. 10 Kelda: Landsbankin, Fíggjareftirlitið í Danmark, Fjármálaeftirlitið í Íslandi, Hagstofa Íslands í Íslandi. <em type="bold">9 Tilmæli um eina framtíðar pensjónsskipan </em></p>
<p>Vit hava í kapitul 5 sæð metingar, ið vísa demografisku gongdina fram til 2050. Eisini hava vit í kapitul 6 sæð búskaparligar metingar, ið vísa gongdina í almennu útreiðslunum til eldraøkið, um vit ongar broytingar gera. Harumframt hava vit í kapitul 8 sæð, hvussu onnur lond hava broytt teirra skipanir. Niðurstøðan er, at fyri at varðveita eina fíggjarliga haldføra skipan mugu broytingar fremjast. Vit eru sein á sjóvarfallinum, men orðafellið sigur <span type="quote">”at einki er so ringt, at tað ikki er gott fyri okkurt”</span> – her verður hugsað um, at vit kunnu hyggja eftir teimum broytingum onnur lond hava gjørt, læra av teimum og taka tað besta burturúr.</p>
<p>Hvat er ein góð eftirlønarskipan:  Hvørjar eginleikar skal ein góð eftirlønarskipan hava?  Hvørja vekt skulu tær ymsu súlurnar hava?  Hvør skal hava almannapensjón og hvussu nógv?  Hvussu skulu tær tríggjar súlurnar innrættast?  Hvussu nógv skal sparast upp?  Hvørji krøv skulu setast til inngjald og útgjald í uppsparingsfíggjaðum skipanum?</p>
<p>Í hesum kapitli verða einstøku partarnir av pensjónsnýskipanini gjøgnumgingnir. Uppskotið byggir á tær útgreiningar, sum eru gjørdar í kapitlunum 3-8 í hesi frágreiðing. Í parti 9.1. verður greitt frá, í hvussu stóran mun nýskipanin kann væntast at hjálpa um fíggingina av vælferðarsamfelagnum í framtíðini, og í parti 9.2. verður greitt frá ymsum generellum fyrilitum, ein eigur at hava í huga, tá ein skal samanseta eina hóskandi pensjónsskipan. Í parti 9.3 verður greitt frá uppskotunum til broytingar av almennu pensjónunum, og í parti 9.4 verður greitt frá uppskotunum til broytingar av lógarbundnu og fríu eftirlønunum. <em type="bold">9.1 </em></p>
<p><em type="bold">Nýskipanin loysir meginpartin av fíggingartrupulleikunum </em></p>
<p>Sum áður nevnt, so skal hetta tilmælið lesast sum eitt samlað uppskot, sum hevur við sær, at tørvurin á almennum skattafíggjaðum pensjónum verður væl minni enn annars. Minkaðu útreiðslurnar til pensjón fara at gera tað møguligt hjá landskassanum at fíggja øktu útreiðslurnar til vælferðartænasturnar. Um uppskotið verður framt í verki, er tað tó ikki nóg mikið til at forða skattahækkingum í framtíðini, men tað ger, at skattahækkingarnar vera munandi minni, enn tær annars høvdu verið. Tiltakið ger sostatt, at fíggjarpolitikkurin og skattafíggjaða pensjónsskipanin gerast munandi meira haldfør, enn tey eru í dag. Hinvegin er inntrivið ikki nóg umfatandi til, at samlaða pensjónsskipanin er fult haldfør. Hóast uppskotið verður framt í fullum líki, fer vaksandi talið av eldri at føra til skattahækkingar. Verða øll tiltøkini í hesum uppskoti framd so: 1) verður útreiðsluvøksturin til skattafíggjaðar pensjónir tálmaður, 2) landskassin fær møguleika at gjalda stóru útreiðsluøkingarnar til eldrarøkt og sjúkrarøkt, og 3) skattahækkingarnar verða hildnar á einum støði, so roknast kann við, at framtíðar skattgjaldarar eru førir fyri at gjalda tær.</p>
<p>Tiltøkini loysa bert umleið 70 % av fíggingartrupulleikanum av vaksandi talinum av eldri fólki. Sí kapitul 10: Búskaparliga ávirkanin av pensjónsnýskipanini. Tað er tí neyðugt, at øll tiltøkini í uppskotinum verða framd. Verða týðandi tiltøk tikin burturúr, versnar hallið á fíggjarlógini og fíggingartrupulleikarnir gerast munandi verri, enn verandi útrokningar vísa. Partar av uppskotinum kunnu tí ikki verða tiknir burturúr, uttan at onnur tiltøk verða framd, ið tryggja eina eins stóra persónliga uppsparing, og eins stórar minkingar í skattafíggjaðu pensjónunum sum hetta uppskotið. <em type="bold">9.2 </em></p>
<p><em type="bold">Málsetningar fyri nýggju pensjónsskipanina </em>9.2.1 </p>
<p>Framtíðar pensjónsskipanin skal byggja á tríggjar súlur</p>
<p>Mælt verður til, at framtíðar pensjónsskipanin skal byggja á tilmælið frá Heimsbankanum um trýbýti av pensjónsskipanini. Skipanin í dag byggir sum áður nevnt eisini á hesar tríggjar súlur. Mælt verður til at gera nakrar broytingar í verandi skipan, sum hava til endamál at konsolidera hana, so vit fáa eina fíggjarliga haldføra skipan. Skipanin, ið verður mælt til, hevur tríggjar súlur við hvør sínum endamáli. Fyrsta endamálið er at fyribyrgja fátækradømi millum pensjónistum. Tað næsta endamálið er at tryggja teimum, ið kunnu spara upp til egna eftirløn ein rímiligan lønardekning, tá farið verður av arbeiðsmarknaðinum. Triðja endamálið er at tryggja smidleika, soleiðis at atlit kann takast til persónligan tørv og persónlig ynskir. Lønardekningur er eitt týðandi hugtak í pensjónsútrokningum. Pensjónsuppspararar ynskja vanliga at fáa at vita, hvussu stór væntaða uppsparda pensjónin verður í prosent av endalønini (viðhvørt verður pensjónin uppgivin sum prosent av miðallønini í arbeiðslívinum). Lønardekningurin er, hvussu nógv prosent av lønini ein kann vænta at fáa í pensjón. <em type="italic">Talva 16: Fígging og endamál hjá teimum trimum súlunum í pensjónsskipanini. </em></p>
<p><em type="bold">Súla 1 </em></p>
<p><em type="bold">Súla 2 </em></p>
<p><em type="bold">Súla 3 </em></p>
<p><em type="bold">Almannapensjón </em></p>
<p><em type="bold">Lógarbundin uppsparing </em></p>
<p><em type="bold">Frí uppsparing </em></p>
<p><em type="bold">Endamál </em></p>
<p>Fyribyrgja fátækradømi millum pensjónistar, við at geva øllum eina tryggjaða minstupensjón</p>
<p>At tryggja øllum pensjónistum ein ávísan lønardekning</p>
<p>At tryggja individuellan tørv og skapa fleksibilitet</p>
<p><em type="bold">Fígging </em></p>
<p>Skattafíggjað</p>
<p>Persónlig ella arbeiðsgevarafíggjað</p>
<p xml:lang="dan">Persónlig</p>
<p>Verandi pensjónsskipan byggir sum heild á súlu 1. Eftir pensjónsnýskipanaruppskotinum skal ein størri partur av fíggingarbyrðuni hvíla á súlu 2. 9.2.2</p>
<p>Samlaði dekningsgradurin skal vera upp móti 60 %</p>
<p>Eftirlønin í % av seinastu lønini verður nevnt dekningsgradurin. Tá ein persónur verður pensjóneraður, skal hann ístaðin fyri at liva av arbeiðsinntøku til at liva av eini pensjón. Uppsparing kann sigast at vera ein útsetan av nýtslu frá tíðini, tá ein forvinnur pengarnar til einaferð seinni í lívinum. Hvussu nógv skal/ynskir ein pensjónistur at hava at liva av? Útreiðslurnar eru kanska ikki tær somu, tá ein gerst eldri, og tí er kanska ikki neyðugt at hava eins nógv eftir at liva fyri, sum tá ein arbeiðir. Men annars er tað sjálvandi ymiskt, hvussu ein persónur ynskir at býta nýtsluna yvir lívið. Høvuðsendamálið við pensjónsuppsparing er at tryggja fólki eitt rímiligt livistøði sum pensjónistar. Ein sera týðandi spurningur er tí, hvussu stór eftirlønin skal vera fyri, at vit kunnu siga, at tey hava eina rímiliga pensjón. Tænastumannaeftirlønirnar hava fingið status sum fyrimynd, sum aðrar eftirlønir verða mettar upp í móti. Tænastumannaeftirlønirnar geva 60 % í dekningsgradi av seinastu lønini, sum lívsvarandi veiting, um løntakarin hevur arbeitt í 37 ár sum tænastumaður. Tað er ikki realistiskt at rokna við, at løntakarar, sum hava so lítlar inngjaldingar til eftirlønarskipanir sum nú, eftir stuttum áramáli kunnu koma upp á eitt støði, sum tryggjar so góð eftirlønarviðurskifti sum hjá tænastumonnum. Kortini verður ein eftirløn á 60 % av endaløn ofta tikin fram sum ynskilig, tá spurnarkanningar vera gjørdar millum pensjónsuppspararar. Fær løntakarin 60 % av endaløn í eftirløn, so kennir hann seg ikki at fara ov nógv niður í vælferð. Fyri at fáa heildarmyndina, so er neyðugt at hyggja eftir, hvat almannapensjónin og uppsparda eftirlønin geva tilsamans. Við teimum fyritreytum, sum arbeiðsbólkurin hevur nýtt, geva almannapensjónin og uppsparda eftirlønin um 70 % av endaløn fyri láglønt og umleið 60 % av endaløn fyri miðalløntakarar. Síðst í parti 9.4.2 verður greitt frá, hvussu tað við pensjónsnýskipanaruppskotinum verður møguligt at koma upp á ein dekningsgrad á umleið 60 %. <em type="bold">9.3 </em></p>
<p><em type="bold">Broytingar í súlu 1: almannapensjón </em></p>
<p>Almannapensjónin skal tryggja øllum pensjónistum eina minstuinntøku. Almannapensjónin verður soleiðis innrættað, at tey, sum hava mest brúk fyri henni, fáa mest, og tey, sum klára at spara upp sjálvi, fáa minni. Í uppskotinum verður parturin, sum øll fáa, uttan mun til um tey hava eina góða inntøku, gjørdur minni. Parturin sum fólk bert fáa, um tey hava lítla ella onga inntøku verður gjørdur størri. Almannapensjónin er tann størsti parturin av inntøkuni hjá flestu pensjónistum í dag og fer at vera tað í nógv ár framyvir. Men eftir hesum tilmæli, verður ein munandi partur av fíggingarbyrðuni við tíðini flutt frá skattafíggjaðu pensjónini (súlu 1) til uppsparingsfíggjaðu pensjónina (súlu 2). Sí Appendix 4. <em type="italic"></em>Endamálið við broytingartilmælunum er at fáa eina fíggjarliga haldføra pensjónsskipan og at stimbra undir hugin at arbeiða hjá eldri fólki og somuleiðis at stimbra hugin at spara upp til eftirløn. Mælt verður til, at gera tær 6 broytingarnar í talvu 17. Niðanfyri talvuna verður greitt frá teimum 6 broytingaruppskotunum. <em type="italic">Talva 17: Mælt verður til at gera hesar broytingar í súlu 1: Almannapensjón. </em></p>
<p><em type="bold">Broytingar í súlu 1: Almannapensjón </em></p>
<p><em type="bold">Nr. </em></p>
<p xml:lang="dan"><em type="bold">Broyting </em></p>
<p xml:lang="dan"><em type="bold">Útgreining </em>1 </p>
<p>Leggja viðbót og viðbót til ávísar pensjónistar saman</p>
<p>Leggja viðbótina saman við viðbót til ávísar pensjónistar, soleiðis at bert ein viðbót verður. 2</p>
<p>Leggja grundupphædd og viðbót saman til eina fólkapensjón</p>
<p>Varðveita samlaðu upphæddina av grundupphædd og viðbót í fólkapensjónini, men leggja upphæddirnar saman, og gera tað møguligt at mótrokna í allari fólkapensjónini. Varðveita SAMEG sum hann er í dag. 3</p>
<p>Gera allar almannapensjónir skattskyldugar, men geva ein frádrátt í skattinum</p>
<p>Gera allar almannapensjóninir skattskyldugar, og samstundis geva ein frádrátt í skattinum, so broytingin er inntøkuneutral fyri ein pensjónist, sum ikki hevur aðrar inntøkur enn almenna pensjón. 4</p>
<p>Broyta mótrokning í almannapensjónini í mun til aðra inntøku</p>
<p>Umskipa mótrokningina, so mótroknað verður við munandi lægri prosenti enn í dag. Eisini skal mótroknast frá fyrstu krónu og ikki bert av inntøku oman fyri 58 tús. kr. Á henda hátt fara fólk at varðveita hugin at arbeiða eftir 67. ár, um annars tey hava hug og orku. 5</p>
<p>Javna almannapensjónir við lønarjavning minus 1%</p>
<p>Lønarjavna pensjónirnar við lønarhækkingini minus 1%. 6</p>
<p>Livitíðarindeksera pensjónsaldurin</p>
<p>Livitíðarindeksera pensjónsaldurin – tað er at hækka pensjónsaldurin, so hvørt væntaða livitíðin hækkar.</p>
<p>Til 1: Leggja viðbót og viðbót til ávísar pensjónistar saman</p>
<p>Fyri at gera tað lættari at kunna samanbera pensjónir við aðrar inntøkur og veitingar verður mælt til, at serliga viðbótin til ávísar pensjónistar verður avtikin og at vanliga viðbótin verður hækkað samsvarandi. Bæði viðbótin til ávísar pensjónistar og vanliga viðbótin verða goldnar til pensjónistar, sum ikki hava stórvegis inntøku. Ein tílík umlegging fær tí ongar fíggjarligar avleiðingar. Um viðbótin til ávísar pensjónistar verður løgd saman við vanligu viðbótini slepst eisini undan sera óhepnu regluni við, at ein pensjónistur, sum forvinnur 1 krónu yvir 60.000 kr., missur alla viðbótina á slakar 7.000 kr. Pensjónistar hava sostatt einki insitament til at arbeiða meir, tá teir koma upp móti 60.000 kr., uttan so at teir kunnu arbeiða seg upp á eina inntøku, sum er um 150.000 kr. og uppeftir. Grundgevingin fyri at taka tílíkar tilvildarligar forðingar burtur er, at arbeiðsevnini og arbeiðshugurin hjá eldri fólki eigur at avgera um tey skulu arbeiða og ikki tilvildararlig mørk í skatta- og sosiallóggávu. Viðmerkjast skal, at samanlegging av viðbót og viðbót til ávísar pensjónistar bert verður gjørd fyri fólkapensjónistar. Aðrir bólkar, sum fáa sosialar veitingar, sum eru settar saman út frá folkapensjón, t.d. grundupphædd, viðbót ella viðbót til ávísar pensjónistar, vera ikki ávirkaðir av broytingunum fyri fólkapensjónistar.</p>
<p>Til 2: Leggja grundupphædd og viðbót saman til eina fólkapensjón</p>
<p>Í talvu 18 sæst, at sum almannapensjónin er sett saman í dag, svara viðbøturnar til áleið 30 prosent av samlaðu almannapensjónini. Mælt verður til at varðveita keypiorkuna av almannapensjónini hjá einum pensjónisti, ið onga aðra inntøku hevur, men at broyta samansetingina soleiðis, at viðbøturnar vera ein størri partur enn í dag. Harvið verður tann upphæddin, sum mótroknast kann í størri. So hvørt sum fólk fáa eina størri eginuppsparing, verða útreiðslurnar hjá landskassanum til pensjón samsvarandi minni. Sum er, kann landskassin mótrokna í 31 prosentum av samlaðu pensjónini hjá giftum og í 35 prosentum av samlaðu pensjónini hjá støkum. Tað merkir, at ein kann fáa uml. 65-70% av skattafíggjaðu pensjónini útgoldin uttan mun til, um ein hevur sera høga egininntøku, og sostatt uttan mun til, um ein hevur tørv fyri hjálp frá tí almenna. Upprunaliga var ætlanin at lækka grundupphæddina og hækka viðbótina, so mótroknast kundi í 70 prosentum av samlaðu pensjónini. Av tí, at SAMEG er hækkað so nógv seinastu árini, verður grundupphæddin so lítil, at tað av umsitingarligum orsøkum illa loysir seg at halda fast við grundupphæddina. Fyri ein stakan verður grundupphæddin 598 kr./mð, og fyri gift verður hon bert 45 kr./mð., og hetta er dýrt at umsita. Um ein hevur í huga, at útgjaldið hjá SAMEG støðugt økist, so hevði grundupphæddin í øllum førum verið avtikin eftir nøkrum árum. Tí verður mælt til, at leggja grundupphæddina og viðbótina saman til eina samlaða upphædd, har mótroknast kann í allari upphæddini. Henda upphædd kann kallast fyri fólkapensjón. Í framstíðini verður soleiðis bara ein fólkapensjónsupphædd, har mótroknast kann í øllum. Tann nýggja fólkapensjónsupphæddin svarar til at leggja grundupphædd, viðbót og viðbót til ávísar pensjónistar saman. SAMEG verður óbroytt, og mótroknast kann ikki í SAMEG, heldur ikki eftir pensjónsnýskipanina. SAMEG fer tí at virka á sama hátt, sum grundupphæddin ger nú, t.e. øll fara at fáa hana, uttan mun til, um tey hava aðrar inntøkur. Henda broyting kann gerast eftir einum ári, so grundupphæddin verður løgd um til viðbót í 2010. Soleiðis kann mótroknast í ávikavist 71 prosentum av pensjónini hjá giftum og 76 prosentum av pensjónini hjá støkum í 2010. <em type="italic">Talva 18: Núverandi almannapensjónir (2009). </em></p>
<p><em type="bold">Grundupphædd </em><em type="bold">og SAMEG </em></p>
<p><em type="bold">Viðbøtur </em></p>
<p><em type="bold">Almannapensjónir </em><em type="bold">tilsamans </em></p>
<p><em type="bold">Giftur </em>5.813 kr. 69 % 2.670 kr. 31 % <em type="bold">8.483 kr. </em><em type="bold">100 % </em></p>
<p><em type="bold">Stakur </em>6.669 kr. 65 % 3.659 kr. 35 % <em type="bold">10.328 kr. </em><em type="bold">100 % </em></p>
<p><em type="italic">Talva 19: Uppskot um broyting av býti millum grundupphædd og viðbøtur (2009). </em></p>
<p><em type="bold">Grund- </em><em type="bold">upphædd </em></p>
<p><em type="bold">SAMEG </em></p>
<p><em type="bold">Gr. + SAMEG </em><em type="bold">tilsamans </em></p>
<p><em type="bold">Viðbót </em></p>
<p><em type="bold">Viðbót t. </em><em type="bold">ávísar </em></p>
<p><em type="bold">Almanna- pensjónir tilsamans </em>kr. % kr. % kr. % kr. % kr. % <em type="bold">kr. </em><em type="bold">% </em></p>
<p><em type="bold">Giftur </em> Í dag  Uppskot <em type="bold"></em>3.313 0 39 0 2.500 2.500 29 29 5.813 2.500 68 29 2.373 5.983 28 71 297 0 4 0 <em type="bold">8.483 8.483 </em><em type="bold">100 100 </em></p>
<p><em type="bold">Stakur </em> Í dag <em type="bold"></em> Uppskot <em type="bold"></em>4.169 0 40 0 2.500 2.500 24 24 6.669 2.500 64 24 3.065 7.828 30 76 594 0 6 0 <em type="bold">10.328 10.328 </em><em type="bold">100 100 </em></p>
<p>Viðmerkjast skal tó, at tað kann vera eitt sindur misvísandi at samanbera krónuupphæddirnar, tí meðan grundupphæddin í fólkapensjónini er skattafrí eru t.d. SAMEG og viðbótin skattskyldugar. Ein annar skeivleiki kemur, tá ein krónuupphædd verður flutt frá at vera skattafrí til at vera skattskyldug. Fyri at rætta uppá hetta, mugu upphæddirnar stillast, fyri at kunna samanberast. Tað verður gjørt í broytingaruppskoti trý.</p>
<p>Til 3: Gera allar almannapensjónir skattskyldugar, men geva ein frádrátt í skattinum</p>
<p>Í dag er grundupphæddin í fólkapensjónini og viðbótin til ávísar pensjónstar skattafríar, meðan viðbótin og SAMEG er skattskyldugar. Mælt verður til at gera allar pensjónir skattskyldugar. Samstundis verður mælt til at geva ein frádrátt í skattinum, soleiðis at ein pensjónistur, sum bara fær almannapensjón, fer at hava tað sama eftir skatt sum í dag. Hetta er ein partvís bruttofisering av pensjónini. Upprunaliga var ætlanin at umleggja skipanina við einari fullari bruttofisering. Ætlanin var at hækka pensjónirnar og lata pensjónistar gjalda vanligan skatt av sínum inntøkum. Um hetta var gjørt, hevði tað verið lættari at samanborið pensjónir og vanligar lønir. Tað hevur tó við útrokningum víst seg, at bruttopensjónirnar skuldu verið munandi hægri enn nú, um henda skipan var vald. Trupulleikin við stórum bruttopensjónum hevði verið, at tað verið sera torført at nýtt eina lagaliga mótrokningarskipan, so sum ætlanin er. Um pensjónirnar eru høgar (bruttopensjónir), og mótrokningin er lagalig (25%) so høvdu pensjónistar ikki verið fult mótroknaðir, fyrr enn inntøkan var komin upp á 5-600.000 kr. Hóast ein bruttopensjónsskipan hevði verið ynskilig, so heldur arbeiðsbólkurin, at tað er meira týðandi at hava eina lagaliga mótrokningarskipan, fyri at tað skal loysa seg at arbeiða sum pensjónistur, og fyri at tað skal loysa seg at spara upp til eftirløn. Við at gera almannapensjónir skattskyldugar gerast skattaviðurskiftini hjá pensjónistum meira lík teimum hjá øðrum borgarum. Arbeiðandi pensjónistar koma tí at gjalda ein marginalskatt, sum líkist meira tí, sum aðrir borgarar við somu inntøku skulu gjalda. Hetta fer at gagna landskassanum, og hjálpa til at gera tað møguligt at halda tænastustøðið. Mælt verður til, at gera allar pensjónir skattskyldugar, og samstundis veita ein frádrátt í skattinum til allar pensjónistar á 21.707 kr./ár fyri støk og 15.453 kr./ár fyri gift í 2010. <em type="italic">Útjavning millum land og kommunur: </em>Umleggingin av skatti og pensjónum førir til eitt broytt inntøku- og útreiðslubýti millum land og kommunur. Um ikki annað verður gjørt, so økjast útreiðslurnar hjá landskassanum, tí pensjónirnar hækka, meðan inntøkurnar hjá kommununum hækka, tí kommunurnar fáa meginpartin av skattinum hjá láginntøkunum. Samanlagt førir broytingin ikki til størri ella minni inntøkur fyri almenna geiran sum heild, tí inntøkur og útreiðslur hækka eins nógv. Ein háttur at gera broytingina inntøkuneutrala fyri land og kommunur er, at lata hækkaða skattafrádráttin hjá pensjónistum vera ein skattafrádrátt í kommunuskattinum. <em type="italic">Ójavni millum pensjónistar í ymsum kommunum: </em>Um allar pensjónir verða gjørdar skattskyldugar, so fara sera ójøvnu kommunuskattaprosentini at gera, at pensjónistar í ymsum kommunum fara at hava ymisk livikor. Arbeiðsbólkurin skal tí mæla til, at kommunuskattaprosentið hjá persónum yvir pensjónsaldur ongantíð kann vera yvir 20 prosent. <em type="italic"></em></p>
<p>Til 4: Broyta mótrokning í almannapensjónini í mun til aðra inntøku</p>
<p>Í dag kann ein pensjónistur forvinna 58.100 kr./ár (2009) uttan at verða mótroknaður í viðbótini. Av tí, sum hann forvinnur omanfyri 58.100 kr., verður hann mótroknaður 60 prosent. Hetta merkir, at pensjónisturin missir 6.000 kr. av viðbótini fyri hvørjar 10.000 kr., hann forvinnur omanfyri 58.100 kr. Av restinntøkuni - teimum 4.000 kr. sum eru eftir - rindar borgarin 27 prosent í skatti. Hetta merkir, at hann hevur minni enn 30 prosent eftir av tí inntøkuni sum fer upp um 58.100 kr./ár. Harumframt missir borgarin alla viðbótina til ávísar pensjónistar (7.000 kr./árið) um so er, at inntøkan fer upp um 60.000 kr./ár. Verandi skipan førir sostatt til, at ein persónur, sum longu hevur forvunnið sær 59.999 kr., og sum velur at forvinna sær 60.000 kr. aftrat, bert hevur 8.000 kr. eftir av teimum eyka 60.000 kr. Hetta svarar til ein effektivan marginalskatt á 87 prosent. Skipanin í dag førir til, at pensjónistar ikki arbeiða so nógv, sum hugur og orka eru til, men meira við atliti til í hvønn mun teir kunnu rokna við at missa av almennum veitingum, um teir arbeiða. Skipanin við einari so harðari mótrokning ger, at pensjónistar onki insitament hava at arbeiða frá inntøkum umleið 60.000 kr./ár til 120.000 kr./ár. Bert pensjónistar, sum hava inntøkur væl undir 60.000 kr./ár og pensjónistar við fullari inntøku á 120.000 kr./ár, hava nakað insitament til at arbeiða. Mælt verður tí til, at mótrokningin verður lækkað úr 60% niður í 25%, soleiðis at tað altíð loysir seg at arbeiða og at spara upp til eftirløn. Mælt verður eisini til, at mótrokning byrjar frá fyrstu krónu soleiðis, at pensjónistar í øllum inntøkuflokkum hava sama insitament til at arbeiða, og soleiðis at tað ikki verða skattamørk og mótrokningarmørk, sum avgera, um pensjónistar vilja arbeiða, men heldur hugurin og orkan hjá tí einstaka pensjónistinum at vinna sær nakrar krónur og geva eitt ískoyti til samfelagið. <em type="italic"></em></p>
<p><em type="bold">Inntøka eftir skatt og mótrokning, í dag (stakur) </em>8.0009.00010.00011.00012.00013.00014.00015.00016.00017.00018.000 - 14.000 28.000 42.000 56.000 70.000 84.000 98.000 112.000 126.000 140.000 154.000 168.000 182.000 196.000 </p>
<p><em type="bold">Egininntøka (kr./ár) </em></p>
<p><em type="bold">In </em><em type="bold">n </em><em type="bold">tø </em><em type="bold">k </em><em type="bold">a </em><em type="bold">e </em><em type="bold">fti </em><em type="bold">r </em><em type="bold">s </em><em type="bold">k </em><em type="bold">a </em><em type="bold">tt </em><em type="bold">o </em><em type="bold">g </em><em type="bold">m </em><em type="bold">ó </em><em type="bold">tr </em><em type="bold">o </em><em type="bold">k </em><em type="bold">n </em><em type="bold">in </em><em type="bold">g </em><em type="bold">(k </em><em type="bold">r. </em><em type="bold">/m </em><em type="bold">ð </em><em type="bold">.) </em></p>
<p type="listitem">Viðm erkingar:</p>
<p type="listitem">Inntøkur yvir 58.100 kr. verða mótroknaðar við 60%</p>
<p type="listitem">Viðbót til áv. pensjónistar fellur burtur tá inntøkan er yvir 60.000 kr.</p>
<p type="listitem">Umleið 120.000 kr. er øll viðbótin mótroknað.</p>
<p><em type="italic">Mynd 6: Pensjónsskipan í dag. Vísir hvussu samlaða inntøkan eftir skatt og mótrokning hjá einum stakum pensjónisti broytist, so hvørt sum egininntøkan hjá pensjónistinum veksur. </em>Mynd 6 vísir, hvussu samlaða pensjóns- og arbeiðsinntøkan eftir mótrokning og skatt broytist, so hvørt sum pensjónisturin hevur egna inntøku. Myndin vísir sum omanfyri nevnt, at pensjónisturin nærum ongan vinning fær av at forvinna sær úr 60.000 kr./ár upp í 120.000 kr./ár. Mynd 7 vísir, hvussu samlaða pensjóns- og arbeiðsinntøkan eftir mótrokning og skatt broytist, um mótrokningin verður 25 % samanborið við verandi 60 % mótrokning. Myndin vísir, at ein meira lagalig mótrokning ger, at pensjónistar í øllum inntøkuflokkum hava eitt insitament til at arbeiða. </p>
<p><em type="bold">Inntøka eftir skatt og mótrokning (stakur) </em>8.0009.00010.00011.00012.00013.00014.00015.00016.00017.00018.000-12.00024.00036.00048.00060.00072.00084.00096.000108.000120.000132.000144.000156.000168.000180.000192.000 </p>
<p><em type="bold">Egininntøka (kr./ár) </em></p>
<p><em type="bold">In </em><em type="bold">n </em><em type="bold">tø </em><em type="bold">k </em><em type="bold">a </em><em type="bold">e </em><em type="bold">fti </em><em type="bold">r </em><em type="bold">s </em><em type="bold">k </em><em type="bold">a </em><em type="bold">tt </em><em type="bold">o </em><em type="bold">g </em><em type="bold">m </em><em type="bold">ó </em><em type="bold">tr </em><em type="bold">. </em><em type="bold">(k </em><em type="bold">r. </em><em type="bold">/m </em><em type="bold">ð </em><em type="bold">.) </em></p>
<p>Í dag-</p>
<p>Eftir pensjónsnýskipan</p>
<p><em type="italic">Mynd 7: Inntøka eftir skatt og mótrokning, áðrenn og eftir pensjónsnýskipan (Stakur). </em>Í talvunum 20 og 21 eru gjørdar samanberingar millum verandi skipan og nýskipanaruppskotið. Talvurnar vísa sum áður nevnt, at nýggja skipanin ger, at pensjónistar í øllum inntøkuflokkum fara at hava insitament til at arbeiða. <em type="italic">Talva 20: Inntøka eftir skatt og mótrokning, áðrenn og eftir nýskipan (Stakur). </em></p>
<p><em type="bold">Onnur </em><em type="bold">inntøka </em><em type="bold">enn </em><em type="bold">almanna </em><em type="bold">-pensjón </em><em type="bold">kr./ár </em></p>
<p><em type="bold">Verandi almannapensjón </em></p>
<p><em type="bold">Við broytingaruppskoti </em></p>
<p><em type="bold">Grund- </em><em type="bold">upphædd </em><em type="bold">og SAMEG </em></p>
<p><em type="bold">Viðbøtur </em></p>
<p><em type="bold">Skattur </em></p>
<p><em type="bold">Inntøka </em><em type="bold">eftir skatt </em><em type="bold">og mótr. </em><em type="bold">kr./mð. </em></p>
<p><em type="bold">SAMEG </em></p>
<p><em type="bold">Fólka- </em><em type="bold">pensjón </em></p>
<p><em type="bold">Skattur </em></p>
<p><em type="bold">Inntøka </em><em type="bold">eftir skatt </em><em type="bold">og mótr. </em><em type="bold">kr./mð. </em><em type="bold">0 </em>6.669 3.659 846 9.482 2.500 7.828 846 9.482 <em type="bold">10.000 </em>6.669 3.659 1.138 10.023 2.500 7.620 1.087 9.866 <em type="bold">20.000 </em>6.669 3.659 1.460 10.535 2.500 7.411 1.329 10.249 <em type="bold">30.000 </em>6.669 3.659 1.781 11.047 2.500 7.203 1.586 10.617 <em type="bold">40.000 </em>6.669 3.659 2.103 11.558 2.500 6.995 1.846 10.982 <em type="bold">50.000 </em>6.669 3.659 2.425 12.070 2.500 6.786 2.106 11.347 <em type="bold">60.000 </em>6.669 3.564 2.710 12.523 2.500 6.578 2.366 11.712 <em type="bold">70.000 </em>6.669 2.470 2.838 12.134 2.500 6.370 2.626 12.077 <em type="bold">80.000 </em>6.669 1.970 2.967 12.339 2.500 6.161 2.886 12.442 <em type="bold">90.000 </em>6.669 1.470 3.096 12.543 2.500 5.953 3.146 12.807 <em type="bold">100.000 </em>6.669 970 3.229 12.744 2.500 5.745 3.406 13.172 <em type="bold">150.000 </em>6.669 - 4.558 14.611 2.500 4.703 4.706 14.997 <em type="bold">200.000 </em>6.669 - 6.292 17.044 2.500 3.661 6.245 16.583 <em type="bold">250.000 </em>6.669 - 8.325 19.177 2.500 2.620 7.920 18.033 <em type="bold">300.000 </em>6.669 - 10.558 21.111 2.500 1.578 9.595 19.483 <em type="bold">350.000 </em>6.669 - 12.792 23.044 2.500 536 11.270 20.933 <em type="bold">400.000 </em>6.669 - 15.025 24.977 2.500 - 13.216 22.617 </p>
<p><em type="italic">Talva 21: Inntøka eftir skatt og mótrokning, áðrenn og eftir nýskipan (Giftur). </em></p>
<p><em type="bold">Onnur inntøka enn almanna -pensjón </em><em type="bold">kr./ár </em></p>
<p><em type="bold">Verandi almannapensjón </em></p>
<p><em type="bold">Við broytingaruppskoti </em></p>
<p><em type="bold">Grund- </em><em type="bold">upphædd </em><em type="bold">og SAMEG </em></p>
<p><em type="bold">Viðbøtur </em></p>
<p><em type="bold">Skattur </em></p>
<p><em type="bold">Inntøka </em><em type="bold">eftir skatt </em><em type="bold">og mótr. </em><em type="bold">kr./mð. </em></p>
<p><em type="bold">SAMEG </em></p>
<p><em type="bold">Fólka- </em><em type="bold">pensjón </em></p>
<p><em type="bold">Skattur </em></p>
<p><em type="bold">Inntøka </em><em type="bold">eftir skatt </em><em type="bold">og mótr. </em><em type="bold">kr./mð. </em><em type="bold">0 </em>5.813 2.670 655 7.828 2.500 5.983 655 7.828 <em type="bold">10.000 </em>5.813 2.670 885 8.431 2.500 5.775 896 8.212 <em type="bold">20.000 </em>5.813 2.670 1.193 8.957 2.500 5.566 1.138 8.595 <em type="bold">30.000 </em>5.813 2.670 1.514 9.469 2.500 5.358 1.379 8.979 <em type="bold">40.000 </em>5.813 2.670 1.836 9.980 2.500 5.150 1.620 9.363 <em type="bold">50.000 </em>5.813 2.373 2.158 10.195 2.500 4.941 1.861 9.747 <em type="bold">60.000 </em>5.813 2.278 2.443 10.648 2.500 4.733 2.120 10.113 <em type="bold">70.000 </em>5.813 1.778 2.571 10.853 2.500 4.525 2.380 10.478 <em type="bold">80.000 </em>5.813 1.278 2.700 11.058 2.500 4.316 2.640 10.843 <em type="bold">90.000 </em>5.813 778 2.829 11.262 2.500 4.108 2.900 11.208 <em type="bold">100.000 </em>5.813 278 2.957 11.467 2.500 3.900 3.160 11.573 <em type="bold">150.000 </em>5.813 - 4.558 13.755 2.500 2.858 4.460 13.398 <em type="bold">200.000 </em>5.813 - 6.292 16.188 2.500 1.816 5.777 15.206 <em type="bold">250.000 </em>5.813 - 8.325 18.321 2.500 775 7.452 16.656 <em type="bold">300.000 </em>5.813 - 10.558 20.255 2.500 - 9.271 18.229 <em type="bold">350.000 </em>5.813 - 12.792 22.188 2.500 - 11.504 20.163 <em type="bold">400.000 </em>5.813 - 15.025 24.121 2.500 - 13.737 22.096 </p>
<p>Eitt rokniark verður lagt á heimasíðuna hjá Fíggjarmálaráðnum, har tað ber til hjá pensjónistum at útrokna sínu persónligu inntøku eftir skatt og mótrokning. Um ein setur inn persónligu inntøkuna frá arbeiði og eftirlønaruppsparing, so verður inntøkan eftir skatt og mótrokning útroknað.</p>
<p><em type="bold">Samanseting av inntøku (stakur) </em>050.000100.000150.000200.000250.000300.000020.00040.00060.00080.000100.000140.000180.000220.000260.000300.000340.000 </p>
<p><em type="bold">Egininntøka áðrenn skatt (kr./ár) </em></p>
<p><em type="bold">Inn </em><em type="bold">tøk </em><em type="bold">a </em><em type="bold">e </em><em type="bold">ft </em><em type="bold">ir </em><em type="bold">s </em><em type="bold">k </em><em type="bold">a </em><em type="bold">tt </em><em type="bold">og </em><em type="bold">m </em><em type="bold">ót </em><em type="bold">rok </em><em type="bold">ni </em><em type="bold">ng </em><em type="bold">(k </em><em type="bold">r. </em><em type="bold">/á </em><em type="bold">r) </em></p>
<p>SAMEG eftir skatt</p>
<p>Fólkapensjón eftir skatt og mótr.</p>
<p>Egininntøka eftir skatt</p>
<p><em type="italic">Mynd 8: Samanseting av inntøku eftir skatt og mótrokning við vaksandi egininntøku. Skatturin er býttur lutfalsliga í mun til tey 3 inntøkusløgini. </em></p>
<p><em type="italic">Samtíðarmótrokningarskipan og skiftiskipan: </em>Í uppskotinum verður mælt til 25 % mótrokning. Ein skipan við mótrokning á 25 % frá fyrst forvunnu krónu ger, at eitt sera stórt tal av borgarum skulu mótroknast. Sum er, verður bert ein lítil partur av pensjónistunum mótroknaðir. Um øll arbeiðsvirkin skulu hava sína egnu uppspardu eftirløn, so má roknast við, at nærum øll skulu mótroknast sum frá líður. Sum er verður øll mótrokning framd manuelt við umrokning av pensjónum. Hetta ger, at nógv arbeiði stendst av mótrokning. Harumframt fer umrokningin fram árið eftir inntøkuárið, so mótroknað verður í pensjónsviðbótini árið eftir inntøkuárið. Mælt verður til at gera eina automatiska mótrokningarskipan, sum virkar á sama hátt sum samtíðarskattaskipanin. Fyrimunurin verður, at mótrokningin verður gjørd automatiskt og uttan pappírsarbeiði og at hon fer fram í sama ári, sum inntøkan verður forvunnin. Tað tekur drúgva tíð at gera eina automatiska samtíðarmótrokningarskipan. Inntil ein samtíðarmótrokningarskipan kann fáast til vega verður mælt til, at mótroknað verður við 30 % í allari inntøku yvir 24.000 kr. um árið. Ein tílík mótrokning ger tað neyðugt at mótrokna hjá munandi færri pensjónistum, enn um mótroknað verður frá fyrstu krónu. <em type="italic">Mótrokning millum hjúnafelagar. </em>Arbeiðsbólkurin hevur viðgjørt spurningin um mótrokning í pensjón hjá einum hjúnafelaga fyri inntøku hjá hinum hjúnafelaganum. Arbeiðsbólkurin heldur, at tað í nógvum førum kann vera sera óheppið, um mótroknað verður millum hjúnafelagar. Serliga óheppið er tað, tá aldursmunur er millum hjúnafelagar og tann hjúnarfelagin, sum er pensjónistur, verður mótroknaður fyri inntøku hjá hjúnarfelaganum, sum enn ikki er pensjónistur. Havast skal í huga, at viðbótin fyri gift verður 6.000 kr. um mánaðin, t.e. 72.000 kr. um árið. Eitt gift par, har aldursmunurin er sjey ár, fær sostatt eina hálva millión minni í pensjón í tey sjey árini tilsamans, enn eitt par sum livir saman sum sambúgvar. Havast skal eisini í huga, at gift pør longu frammanundan fáa 40.000 kr. minni í pensjón um árið enn tvey, sum liva saman sum sambúgvar. Tvey atlit eru at taka í mótrokningarspurninginum millum hjúnafelagar. Annað atliti er javnstøða millum ymsar hættir at liva saman. Arbeiðsbólkurin hevur ikki til uppgávu at gera nakað tilmæli um hendan spurning. Hitt atliti er, í hvønn mun henda mótrokningin ávirkar arbeiðsútboðið og uppsparingarhugin. Arbeiðsbólkurin metir, at mótrokningin ávirkar arbeiðsútboðið og uppsparingshugin negativt. Mælt verður tí til, at avtaka mótrokningina millum hjúnafelagar. </p>
<p>Til 5:</p>
<p>Javna almannapensjónir við lønarjavning minus 1%</p>
<p><em type="italic">Vansar við verandi skipan. </em>Í dag verða viðbøturnar í fólkapensjónini javnaðar við 3 prosentum um árið, meðan grundupphæddin ikki verður javnað. Henda skipan stavar upprunaliga frá tíðini áðrenn vit høvdu eitt nýtiligt prístal. Viðbøturnar eru umleið 46 prosent av fólkapensjónini, og grundupphæddin er um 54 prosent. Ein javning av viðbótunum við 3 prosentum um árið svarar til, at samlaða fólkapensjónin verður javnað við 1,4 prosentum um árið. Verandi skipanir, har lítil prísjavning hevur verið í skipanini, hevur ført við sær, at pensjónirnar hava staðið í stað í nógv ár, og síðani eru hækkaðar í stórum lopum, tí tær vóru komnar ov langt afturum gongdina í vanligu lønunum. Arbeiðsbólkurin heldur tí, at tað er betri bæði fyri framtíðar pensjónistar og fyri almennu myndugleikarnar at fáa eina skipan, har lættari er at síggja, hvussu gongdin í upphæddunum verður í framtíðini, so tað verður lættari at ráðleggja fyri framtíðina, bæði fyri tann einstaka og fyri myndugleikarnar. </p>
<p><em type="italic">Javningarskipan hjá SAMEG. </em>Útgjaldið frá SAMEG hevur higartil í minsta lagi verið prístalsjavnað. Arbeiðsbólkurin hevur bert viðgjørt, hvørja javningarskipan er best at nýta til fólkapensjónina, men hevur ikki viðgjørt, hvør javningarskipan er hóskandi fyri SAMEG. <em type="italic">Prístalsjavning mótvegis lønarjavning. </em>Arbeiðsbólkurin hevur umhugsað, um tað er best at nýta eina skipan, sum byggir á prístalsjavning ella eina, sum byggir á lønarjavning. At pensjónirnar vera prístalsjavnaðar merkir, at pensjónirnar vera hækkaðar, so hvørt sum kostnaðarstøðið hækkar, so pensjónistar fáa fult endurgjald fyri økingar í livikostnaðinum. Vansin við prístalsjavning er fyri myndugleikarnar, at prístalið stundum hækkar knappliga orsakað av oljupríshækkingum. Við slíkum príshækkingum fylgir ofta búskaparlig afturgongd, og myndugleikar hava tí torført við at geva endurgjald fyri slíkar príshækkingar. Vanliga føra oljupríshækkingar til lækking í livistøðinum í øllum samfelagnum, sum bert verður vunnið inn aftur við lønarhækkingum komandi sáttmálaskeiðini. At pensjónirnar vera lønarjavnaðar merkir, at pensjónirnar fylgja gongdini í lønarlagnum. Harvið fáa pensjónistar lut í tí produktivitetsvøkstri sum er í samfelagnum annars. Tað er helst eisini ein fyrimunur fyri myndugleikarnar, at pensjónsupphæddirnar ikki broytast so knappliga og so nógv, sum tær gera um pensjónsupphæddirnar vera prístalsjavnaðar. Lønarjavning er ein dýrari háttur at javna pensjónir enn prístalsjavning fyri landskassan, tí yvir eitt áramál hækka lønirnar vanliga meir enn prístalið, soleiðis at reallønin hjá løntakarum hækkar. Fyri pensjónistin merkir hetta, at við prístalsjavning fær hann endurgjald fyri økingar í kostnaðarstøðinum, men hinvegin má roknast við, at lønirnar veksa skjótari enn prístalið, og tí merkir prístalsjavning, at munurin millum lønarinntøkur og pensjónir økist. Sum áður nevnt so er gongdin í lønum meira jøvn enn gongdin í prístalinum. Ein skipan, sum byggir á lønarjavning, førir tí til, at lættari verður at gera ætlanir fyri framtíðina, enn um prístalsjavning verður nýtt. Ein fyrimunur fyri myndugleikarnar er, at lønarjavning førir við sær, at pensjónir bert verða javnaðar í tann mun ein hevur framgongd í búskapinum og reallønunum. <em type="italic">Tilmæli: </em>Mælt skal tí verða til eina skipan, ið byggir á lønarjavning, men sum tó ikki veitir fulla lønarjavning av pensjónum. Mælt verður til, at pensjónir verða javnaðar við lønarhækkingini hjá ófaklærdum arbeiðara frádrigin gjøld til egna eftirløn vm. minus eitt prosent. Mælt verður sostatt til, at javnað verður við hækkingini av útgoldnari løn hjá arbeiðara minus eitt prosentstig.11 </p>
<p><em type="bold">Ymsari javning </em></p>
<p><em type="bold">Prís- </em><em type="bold">javnað </em></p>
<p><em type="bold">Lønar- </em><em type="bold">javnað </em></p>
<p><em type="bold">Lønar- </em><em type="bold">javnað </em><em type="bold">minus 1% </em><em type="bold">0,0% </em><em type="bold">0,5% </em><em type="bold">1,0% </em><em type="bold">1,5% </em><em type="bold">2,0% </em><em type="bold">2,5% </em><em type="bold">3,0% </em><em type="bold">3,5% </em><em type="bold">4,0% </em></p>
<p><em type="italic">Mynd 9: Mynd av ymsum javningarprinsippum. </em>11 Av tí at mælt verður til, at almannapensjónirnar skulu javnast við lønarjavningini minus 1%, kann tað verða neyðugt, at endurskoða skipanina um 10-20 ár, soleiðis at politikarnar kunnu taka støðu til, um dekningsgradurin hjá pensjónistunum framvegis er hóskandi. </p>
<p>Í útrokningunum er roknað við lønarhækking á 3,5 % árliga, og við inflatión á 1,5 % árliga. Hetta svarar til, at reallønin hækkar 2 % árliga. Verða hesar fyritreytir nýttar til at javna pensjónirnar við, so hækka pensjónirnar við 2,5 % árliga. Verður inflatiónin á 1,5 % frároknað, so merkir hetta, at pensjónin realt veksur 1%. Undir vanligum umstøðum merkir hendan skipan, at pensjónsjavningin er eitt stað millum eina lønarjavning (sum hevði givið 3,5 %) og eina prísjavning (sum hevði givið 1,5%).</p>
<p xml:lang="dan">Til 6: Livitíðarindeksera pensjónsaldurin</p>
<p>Síðan fólkapensjónin varð sett í verk í 1959, hevur pensjónaldurin verið 67 ár. Tá var restlivitíðin hjá 60ára gomlum um 18 ár (donsk tøl), t.e. fólk livdu umleið, til tey vóru 78 ár og livdu sostatt sum pensjónistar í umleið 11 ár. Pensjónsaldurin er framvegis 67 ár, men restlivitíðin hjá 60 ára gomlum er nú 22 ár, t.e. fólk liva, til tey eru 82 í meðal og liva tí nú 15 ár sum pensjónistar. Tá líður móti 2050 fara fólk væntandi at liva til tey eru 86 ár í miðal og koma sostatt at liva í 19 ár sum pensjónistar. Sostatt er væntaða pensjónstíðarskeiðið munandi longt og fer alsamt at gerast longri. Hetta leggur stórt trýst á almennu útreiðslurnar. Fyri at fáa eina fíggjarliga haldføra skipan verður mælt til at hækka pensjónsaldurin í mun til hækkandi restlivitíðina hjá 60 ára gomlum. Um pensjónsaldurin hækkar, so hvørt sum restlivitíðin hjá 60 ára gomlum økist, so førir hetta við sær, at fólk fáa eins nógv ár sum pensjónistar í framtíðini, sum tey fáa nú. Í altjóða metingum verður roknað við, at restlivitíðin hjá 60 ára gomlum økist við 1 ári fyri hvørji 10 árum orsakað av sunnari lívshátti og betri heilsuviðgerðarhættum. Uppskotið førir sostatt við sær, at pensjónsaldurin verður um 68 ár í 2017, um 69 ár í 2027, og 70 ár í 2037. Uppskotið byggir á trinnar langtíðartrendir í heilsuni og arbeiðslívinum hjá fólki í framkomna heiminum. Fyrsti trendurin er, at livitíðin hjá fólki støðugt hækkar. Annar er, at eisini tann livitíðin, har fólk hava góða heilsu og eru væl fyri fysiskt, støðugt leingist. Fólk um 70 ára aldur eru munandi betri fyri nú enn fyri einum ættarliði síðani. Triði trendurin er, at støðugt færri arbeiðspláss krevja fysiskt tungt arbeiði, og at ein tí kann rokna við, at fólk kunnu arbeiða nøkur ár longur enn fyrr. Undantøk eru sjálvandi, har ein ikki kann rokna við, at fólk kunnu arbeiða so langt áramál. Nevnast kunnu nógv arbeiði umborð á skipi, arbeiði á fiskavirkjum og tyngri arbeiði innan røkt. Tey, ið ikki kunnu røkja arbeiði av heilsuávum, hava í dag rætt til fyritíðarpensjón, og henda skipan verður í stóran mun nýtt av fólki sum hava havt tungt fysiskt arbeiði. Roknast má við, at framvegis verður brúk fyri hesi skipan. Komið er fram í fundum við áhugapartarnar, at málsviðgerðin er sera drúgv í málum, har søkt verður um fyritíðarpensjón, eisini hjá persónum yvir 60 ár. Arbeiðsbólkurin skal tí mæla til, at Almannaráðið kannar, um málsviðgerðin hjá 60 ára gomlum og eldri kann gerast lættari, enn hon er í dag. Sæð yvir eitt longri áramál má roknast við, at prosentparturin av teimum, sum hava lætt fysiskt arbeiði, støðugt økist, og at tað tí verða færri, ið hava fyritíðarpensjón fyri neyðini. Sæð yvir eitt longri áramál verður talið á teimum, sum kunnu arbeiða aftaná 67 ára aldur, munandi størri enn í dag. Fleiri lond hava knýtt miðallivialdur og pensjónsaldur saman, soleiðis at pensjónsaldurin hækkar við hækkandi miðallivialdri. Hesi eru t.d. Svøríki, Finland og Danmark. Men nevnast skal eisini, at hesi lond í dag hava ein lægri pensjónsaldur enn Føroyar. Mælt verður til, at hækka pensjónsaldurin við 1 ári fyri hvørji 10 ár. Fyri at gera hækkingina rímiliga lætta at umsita, verður mælt til at hækka pensjónsaldurin við einum ári í senn. Pensjónsaldurin hækkar sostatt 0,5 ár í 2012, 0,5 ár í 2017, 0,5 ár í 2022, 0,5 ár í 2027 o.s.fr. Í uppskotinum er pensjónsaldurin settur at hækka javnt uttan mun til, um livialdurin hækkar skjótari ella seinni, enn roknað er við. Tøl frá øðrum londum vísa, at livialdurin ikki hækkar javnt, men at hann hækkar í smærri og størri lopum, t.d. er restlivitíðin hjá 60 ára gomlum í Danmark hækkað 2 ár seinastu 10 árini. Hildið verður tí, at tað er betri frammanundan at fastleggja eina javna gongd í pensjónsaldrinum, so fólk kunnu leggja sær pensjónstilveruna til rættis heldur enn, at myndugleikarnir knappliga noyðast at hækka pensjónsaldurin óvæntað.</p>
<p>Um livialdurin verður nógv øðrvísi enn tað, sum roknað er við, ber altíð til hjá myndugleikunum at gera tillagingar av gongdini í pensjónsaldrinum eftir eitt áramál, tí um livialdurin ikki hækkar, so er ikki neyðugt at hækka pensjónsaldurin. <em type="italic">Talva 22: Hækking av pensjónsaldri. </em></p>
<p><em type="bold">Hækking av </em><em type="bold">pensjónsaldri </em></p>
<p><em type="bold">Pensjónsaldur </em>2010 0 67 2011 0 67 2012 0,5 67,5 2013 0 67,5 2014 0 67,5 2015 0 67,5 2016 0 67,5 2017 0,5 68 2022 0,5 68,5 2027 0,5 69 2032 0,5 69,5 2037 0,5 70 2042 0,5 70,5 2047 0,5 71 <em type="bold">9.4 </em></p>
<p><em type="bold">Broytingar í Súlu 2 og 3: Persónlig uppsparing og frí uppsparing </em>9.4.1 </p>
<p>Tríggir vansar við verandi uppsparingarmynstri</p>
<p>Tríggir stórir vansar eru við verandi lóggávu og uppsparingarmynstri. Fyrsti vansin er, at vit í Føroyum eru byrjað ov seint at spara upp til pensjón. Annar vansin er, at ov fá spara upp, og at nógvir av uppspararunum spara ov lítið upp. Triðji vansin er, at tann uppsparingin, ið fer fram, er soleiðis samansett, at hon ikki tryggjar uppspararunum fíggjarliga trygg ellisár. 1. Føroyingar eru byrjaðir ov seint at gera eftirlønaruppsparingar.</p>
<p>Onnur lond hava gjørt eftirlønarreformar fyri langari tíð síðan og hava nú stóra eftirlønaruppsparing. Ísland og Danmark hava eftirlønaruppsparingar sum svara til 400.000 kr. fyri hvønn íbúgva, meðan føroyska uppsparingin bert er 100.000 kr. fyri hvønn íbúgva. (Talva 15 í kapitli 8). Tann lítla uppsparingin ger, at vit í Føroyum noyðast at tryggja okkum, at tey, sum enn ikki eru komin í gongd við at gjalda inn til eftirlønaruppsparing skjótt koma í gongd, og at inngjaldsprosentið verður støðugt vaksandi. 2. Fleiri samfelagsbólkar mugu fáa eftirlønarskipanir, ið byggja á uppsparing.</p>
<p>Fleiri og fleiri samfelagsbólkar eru farnir undir persónligar eftirlønaruppsparingar seinnu árini. Tó eru framvegis nógv, sum als ikki gjalda ella sum gjalda alt ov lítið til eftirlønarendamál. Ein stórur partur av løntakarunum hava persónligar eftirlønaruppsparingar, sum ein part av teirra setanartreytum. Tey flestu, sum hava tílíka avtalu, hava gjørt hana sum ein part av kollektivum lønarsáttmála, sum fakfelag teirra hevur gjørt við arbeiðsgevarasíðuna. Um løntakarar hava eina hóskandi eftirlønarskipan, er tí í stóran mun ein spurningur, um tey eru skipaði í fakfelag, og ein spurningur um, hvørt av fakfeløgunum tey eru skipaði í. Higartil hevur spurningurin um løntakarar hava eina hóskandi eftirlønarskipan tí verið ein spurningur millum partarnar á arbeiðsmarknaðinum. Ein stórur partur av fakfeløgunum hava ella eru um at fáa eitt hóskandi uppsparingarprosent. Tó eru enn nøkur fakfeløg, sum ikki eru komin rættiliga í gongd við at gjalda nakran munagóðan part av inntøkuni inn til eftirlønaruppsparing.</p>
<p>Tann bólkurin, sum stendur uttanfyri fakfeløg, hevur aloftast alt ov lítla ella als onga pensjónsuppsparing. Mett eftir donskum kanningum eru tað serliga fólk, ið arbeiða á smáum arbeiðsplássum í tænastuvinnum, sum ikki spara upp til eftirløn. T.d. kunnu nevnast hýruvognsførarar, handilsfólk í kioskum og smærri handlum, starvsfólk á matstovum og á gistingarhúsum. Fólk, sum ikki hava fast tilknýti til arbeiðsmarknaðin, sum ikki hava fastlønt arbeiði og sum ofta eru uttan arbeiði, koma eisini at fáa eina ov lítla eftirlønaruppsparing. Hetta kunnu vera ófaklærd, sum ofta eru uttan arbeiði. Talan kann eisini vera um fólk, sum fáa fyritíðarpensjón, og sum í skiftandi mun hava eina inntøku umframt fyritíðarpensjónina. Somuleiðis kann vera talan um fólk, sum í longri tíðarskeið liva av sosialum veitingum. Sjálvstøðug vinnurekandi hava ofta onga serstaka eftirlønaruppsparing. Um fyritøkan er nakað verd, so kann hon seljast, tá hin vinnurekandi nærkast pensjónsaldri, og hin vinnurekandi kann útvega eina eftirlønarskipan fyri peningin. Hinvegin kann eisini vera, at fyritøkan er lítið ella einki verd, og at hin vinnurekandi tískil onga pensjónsskipan hevur. Á henda hátt verður tað altíð ein partur av fólkinum, ið onga uppsparing fer at hava. 3. Føroyska uppsparingin má leggjast um til ratueftirlønir og lívlangar veitingar</p>
<p>Stórur partur av føroysku eftirlønaruppsparingini er uppsparing í kapitaleftirlønir. Fýra stórir trupulleikar eru við hesum eftirlønum: 1. Fyrsti trupulleikin er, at kapitaleftirlønir kunnu koma til útgjaldingar við 60 ára aldur. Sostatt skundar henda eftirløn fólki at gevast tíðliga at arbeiða. Ein av málsetningunum við hesum eftirlønarreformi er at tilskunda fólki at vera longri á arbeiðsmarknaðinum. Eftirlønir, ið koma til útgjaldingar áðrenn 67 ára aldur, stríða tí beinleiðis móti teimum neyðugu tillagingunum av føroyska arbeiðsmarknaðinum. 2. Annar trupulleikin er, at eingin trygd er fyri, at uppspardi peningurin verður nýttur at tryggja uppspararanum ellisárini við einari javnari inntøku. Uppspararin veit ikki, hvussu langa tíð hann ella hon eiga eftir og hevur tí kanska ongan pening eftir, tá fá ár eru farin. 3. Triði trupulleikin er, at kapitaleftirløn fær fullan frádrátt (ofta 57 %) við inngjald, men bert verður skattað við 35% við útgjald. Hetta merkir, at hóast kapitaleftirløn ikki tænir endamálinum um at geva uppspararanum eina varandi inntøku, so er hon hitt mest fyrimunarliga slagið av uppsparing. 4. Fjórði trupulleikin er, at fólk við miðal og góðari inntøku og sum hava fíggjarorku at spara upp til eina stóra eftirløn, gera hetta, men er talan um kapitaleftirløn, kunnu tey framvegis krevja fulla pensjón frá landskassanum.</p>
<p>Eitt av endamálunum við at umskipa eftirlønarviðurskiftini er at skipa so fyri, at fólk í framtíðini í høvuðsheitum fara at liva av egnari uppspardari eftirløn í eftirlønarárunum. Útrokningar vísa, at við einum inngjaldsprosenti á 15 %, har 10 % verða goldin til eftirlønaruppsparing, har helvtin er lívlang veiting og helvtin er 15 ára ratueftirløn so gevur hetta eitt dekningsprosent av endalønini á umleið 30 prosent. Við einum so lágum væntaðum dekningsprosenti er ikki rúm fyri at lata uppsparing fara til aðrar eftirlønarformar enn lívlangar veitingar og ratueftirlønir. Av tí at landskassin stuðlar eftirlønaruppsparing sera nógv, er tað týðandi, at uppsparingin veruliga fer til at tryggja, at fólk hava nakað at liva fyri í nógv ár eftir, at tey eru vorðin pensjónistar. Fólk kunnu sjálvandi spara upp til kapitaleftirlønir um tey hava hug til tess, men tað er frá landskassans sjónarmiði ikki rætt, at landskassin stuðlar kapitaluppsparing við stórum frádrátt í inntøkuni og lágum skatti. Kapitaleftirløn tryggjar ikki á nakran hátt, at uppspararin hevur nakað at liva av í nógv ár sum pensjónistur, og landskassin má tí rokna við at taka sær av øllum uppspararum við kapitaleftirløn, tá peningurin er uppbrúktur. Niðurstøðan er, at av tí kapitaleftirlønin ger, at fólk framvegis koma at skula hava meginpartin av pensjónini frá landskassanum, hevur landskassin í framtíðini ikki ráð til at stuðla kapitaleftirløn. 9.4.2</p>
<p>Tilmæli til broytingar í súlu 2 og 3: Lógarbundin uppsparing og frí uppsparing</p>
<p>Í hesum parti verður greitt frá teimum 7 broytingunum í súlu 2 og 3, sum mælt verður til. Talva 23 niðanfyri vísir eitt yvirlit yvir tær 7 broytingarnar. <em type="italic">Talva 23: Mælt verður til at gera hesar broytingar í súlu 2 og 3: Lógarbundin uppsparing og frí uppsparing. </em></p>
<p><em type="bold">Broytingar í súlu 2 og 3: Lógarbundin uppsparing og frí uppsparing </em></p>
<p><em type="bold">Nr. </em></p>
<p xml:lang="dan"><em type="bold">Broyting </em></p>
<p><em type="bold">Útgreining </em>1 15% av inntøkuni skal gjaldast til eftirløn 15% av skattskyldugu inntøkuni skal gjaldast til uppsparingar og tryggingar. Kravt verður tó ikki, at inngjaldið er meira enn 80.000 kr. um árið. Inngjald yvir 15% ella 80.000 kr./ár er sjálvboðið. Goldið verður eisini til eftirløn av inntøku, ið kemur í staðin fyri arbeiðsinntøku, sum t.d. ALS, barsilsgjald og somuleiðis av nøkrum fyritíðarpensjónsveitingum og forsorgarveitingum. 2 </p>
<p>Málið er, at minst 2/3 av inngjaldinum fer til uppsparing</p>
<p>Av teimum 15% er tað loyvt at keypa sær tryggingar. Onki krav er um hvussu nógv kann brúkast til tryggingar (t.d. óarbeiðsføristrygging, lívstrygging, hjúnafelagatrygging og barnatrygging.). Men málið er, at í miðal skulu 2/3 av inngjaldinum (t.e. minst 10 %) fara til uppsparing. 3</p>
<p>Útgjald frá almenna pensjónsaldrinum</p>
<p>Tann persónliga eftirlønaruppsparingin kann í fyrsta lagi koma til útgjaldingar frá og við almenna pensjónsaldrinum (í løtuni 67 ár). 4</p>
<p>Í mesta lagi 10 % kapitalútgjald 10 % av samlaðu uppsparingini kann gjaldast sum kapitalútgjald. Fyri lívlanga veiting svarar 1,5 árs veiting til umleið 10 % av kapitalvirðinum. 1,5 árs veiting kann útgjaldast av lívlangari veiting sum kapitalútgjald. Kapitalútgjald verður skattað við 45%. 5</p>
<p>Helvt um helvt av restini til lívlanga veiting og ratueftirløn</p>
<p>Av restini, minst 90 % av samlaðu uppsparingini, skal minst 50% nýtast til eina lívlanga veiting og í mesta lagi 50% til eina ratueftirløn yvir í minsta lagi 10 ár. Tó er ikki neyðugt at tekna eina lívlanga veiting, sum er størri enn arbeiðaraløn, pt. 214.000 kr. árliga. 6</p>
<p>Undantak fyri smáar eftirlønaruppsparingar</p>
<p>Er uppsparingin við pensjónsaldur minni enn 100.000 kr., kann hon øll gjaldast sum kapitalútgjald. Er uppsparingin minni enn 400.000 kr., kann øll uppsparingin gjaldast sum ratueftirløn. 7</p>
<p>Sjálvboðin uppsparing yvir 15 %</p>
<p>Kann uppsparast í ratueftirløn ella lívlanga veiting. Við útgjald kann í mesta lagi 20 % takast út sum kapitalútgjald.</p>
<p>Mynd 10 niðanfyri vísir eitt yvirlit yvir súlu 2, lógarbundnu persónligu uppsparingina, og súlu 3, fríu uppsparingina, eftir pensjónsnýskipanina. Reglurnar fyri útgjalding av fríu uppsparingini eru nakað øðrvísi enn fyri lógarbundnu uppsparingina. Øll eftirlønargjøld, sum verða inngoldin við skattafrádrátti frá og við 2010 eru umfataði av nýggju reglunum.</p>
<p><em type="bold">Kapital- </em><em type="bold">útgjald </em></p>
<p><em type="bold">Maks 20 % </em></p>
<p><em type="bold">Eyka inngjald </em></p>
<p><em type="bold">Frítt </em></p>
<p><em type="bold">LV ella RE </em></p>
<p><em type="bold">Minst 80 % </em></p>
<p><em type="bold">Maks 50 % </em></p>
<p><em type="bold">Minst 50 % </em></p>
<p><em type="bold">Kapital- </em><em type="bold">útgjald </em></p>
<p><em type="bold">Maks 10 % </em></p>
<p><em type="bold">Lívlang veiting </em></p>
<p><em type="bold">Minst 90% útgjaldast soleiðis: </em><em type="bold">15 % uppsparing o.a. </em><em type="bold">av </em><em type="bold">allari skattskyldugari inntøku </em></p>
<p><em type="bold">Lógarbundin uppsparing </em></p>
<p><em type="bold">Ratueftirløn </em></p>
<p><em type="bold">V </em><em type="bold">ið </em><em type="bold">ú </em><em type="bold">tg </em><em type="bold">ja </em><em type="bold">ld </em></p>
<p><em type="bold">Up p </em><em type="bold">s </em><em type="bold">p </em><em type="bold">a </em><em type="bold">rin </em><em type="bold">g </em><em type="bold">a </em><em type="bold">r- </em><em type="bold">tíð </em><em type="bold">a </em><em type="bold">rs </em><em type="bold">k </em><em type="bold">e </em><em type="bold">ið </em></p>
<p><em type="bold">Kapital- </em><em type="bold">útgjald </em></p>
<p><em type="bold">Maks 20 % </em></p>
<p><em type="bold">Eyka inngjald </em></p>
<p><em type="bold">Frítt </em></p>
<p><em type="bold">LV ella </em></p>
<p><em type="bold">Minst 8 </em></p>
<p><em type="bold">Maks 50 % </em></p>
<p><em type="bold">Minst 50 % </em></p>
<p><em type="bold">Kapital- </em><em type="bold">útgjald </em></p>
<p><em type="bold">Maks 10 % </em></p>
<p><em type="bold">Lívlang veiting </em></p>
<p><em type="bold">Minst 90% útgjaldast soleiðis: </em><em type="bold">15 % uppsparing o.a. </em><em type="bold">av </em><em type="bold">allari skattskyldugari inntøku </em></p>
<p><em type="bold">Lógarbundin uppsparing </em></p>
<p><em type="bold">Ratueftirløn </em></p>
<p><em type="bold">V </em><em type="bold">ið </em><em type="bold">ú </em><em type="bold">tg </em><em type="bold">ja </em><em type="bold">ld </em></p>
<p><em type="bold">Up p </em><em type="bold">s </em><em type="bold">p </em><em type="bold">a </em><em type="bold">rin </em><em type="bold">g </em><em type="bold">a </em><em type="bold">r- </em><em type="bold">tíð </em><em type="bold">a </em><em type="bold">rs </em><em type="bold">k </em><em type="bold">e </em><em type="bold">ið </em></p>
<p><em type="bold">Súla 2 </em></p>
<p><em type="bold">Súla 3 </em></p>
<p><em type="italic">Mynd 10: Yvirlit yvir lógarbundnu uppsparingina (súla 2) og fríu uppsparingina (súla 3). </em><em type="bold"></em></p>
<p>Nr. 1: 15% av inntøkuni skal gjaldast til eftirløn</p>
<p>Álagt verður øllum við lóg at gjalda eitt gjald til uppsparingar- og tryggingarendamál, sum í minsta lagi er 15 % av skattskyldugu inntøkuni. Kravt verður tó ikki, at inngjaldið er meira enn 80.000 kr. um árið. Upphæddin verður javnað við lønargongdini. Allar inngjaldingar til lógarbundnu uppsparingina fáa frádrátt sambært rentutryggingarlógini. Inngjaldingar yvir 15% ella 80.000 kr./ár eru sjálvbodnar. Inngjaldast skal til eftirløn av allari skattskyldugu inntøkuni. Umframt løntakarar skulu eisini móttakarar av ymsum veitingum gjalda eftirlønargjald. Eitt av høvuðsendamálunum við at gera eina lógarbundna persónliga eftirlønuppsparing er, at fáa teir løntakarar, sum ikki hava eina eftirlønartrygging, at fara undir eina slíka uppsparing. Orsøkin til hetta er oftast, at teir ikki eru í fakfelag. Harumframt eru nógvir løntakarar, sum gjalda ov lítið til eftirlønarendamál, tí teir eru uttanfyri arbeiðsmarknaðin í styttri ella longri tíðarskeið. Fyri at teir ikki skulu fáa munandi lægri eftirløn við pensjónsaldur, verður álagt borgarum, sum fáa veitingar, sum koma í staðin fyri mista inntøku, at gjalda eftirlønargjald av hesum veitingum. Sum dømi kunnu nevnast fyritíðarpensjón, arbeiðsloysisstuðul, barnsburðarveiting, sjúkradagpening og aðrar líknandi veitingar. Harumframt kann eisini nevnast forsorgarveitingar, sum líkjast hesum veitingum. Av tí at hesar veitingar vanliga eru smáar, má roknast við, at veitingarnar mugu hækkast við inngjaldsprosentinum, og at landskassin og ALS mugu seta pening av til hægri útreiðslur komandi 10 árini. Tær stóru veitingarútreiðslurnar hjá landskassanum eru:  Barnsburðarpeningur (uml. 15 mió. kr.) (landskassans arbeiðsgevarapartur)  Sjúkradagpeningur (uml. 30 mió. kr.)  Fyritíðarpensjón (uml. 250 mió. kr.)  Forsorgarpeningur</p>
<p>Inngjaldið til pensjón verður 3% í 2010 og hækkar upp í tilsamans 15% í 2018. Leysliga mett hækka útreiðslurnar til veitingar við 5-10 mió. kr. i 2010, og upp í umleið 35 mió. kr. í 2018. Arbeiðsbólkurin hevur umrøtt, um gjaldast skal til eftirløn av øllum fyritíðarpensjónum. Tveir høvuðsbólkar av fyritíðarpensjónistum eru. Teir fyritíðarpensjónistar sum ongantíð hava havt arbeiði, og teir sum hava havt arbeiði, men sum hava fingið verri heilsu seinni í lívinum. Arbeiðsbólkurin heldur, at av tí at talan er um eina arbeiðsmarknaðareftirløn, so eigur pensjónsgjald at verða goldið av teimum fyritíðarpensjónum, sum koma í staðin fyri mista arbeiðsinntøku. Hinvegin heldur arbeiðsbólkurin ikki, at tað er ráðiligt at gera pensjónsskipanir fyri tey, sum einki tilknýti hava til arbeiðsmarknaðin og sum alt lívið fáa almannaveitingar. Niðurstøðan er tí, at gjaldast skal ikki pensjónsgjald av øllum fyritíðarpensjónum. Arbeiðsbólkurin mælir til, at Almannaráðið við støði í høvuðsreglunum omanfyri ger nærri reglur um, hvørjar fyritíðarpensjónir skulu gjalda eftirlønargjald. Neyðugt er eisini, at Almannaráðið ger reglur um, hvussu inngjald skal veitast av nettoveitingum. <em type="italic">Eisini sjálvstøðug vinnurekandi skulu gjalda eftirlønargjald: </em>Øll sjálvstøðug vinnurekandi skulu gjalda eftirlønargjald, roknað sum omanfyrinevndu prosentpartar av skattskyldugu inntøkuni. Nógv sjálvstøðug vinnurekandi hava onga eftirlønaruppsparing. Stundum so kann tann vinnurekandi selja eina fyritøku og kann sostatt nýta peningin at keypa sær eina pensjónsveiting, men ofta hevur fyritøkan einki søluvirði, tá tann sjálvstøðugi gevst. Lógarbundna uppsparingin skal tryggja, at eisini sjálvstøðug vinnurekandi fáa eftirlønartrygging. <em type="italic">Eftirlit: </em>Pensjónsveitarar kunna eina ferð árliga TAKS um eftirlønarinngjaldingarnar hjá einstaka uppsparanum. TAKS hevur eftirlit við, at inngjaldið er rætt. Hetta gerast við, at samanbera skattskyldigu inntøkuna í árinum við inngjaldið til eftirløn hjá pensjónsveitanum. <em type="italic">Skiftisskipan: </em>Av tí at nógv ikki hava nakra eftirlønarskipan í dag, so er neyðugt at gera eina skiftisskipan, har minstainngjaldið verður hækkað ár um ár. Minstainngjaldið verður 3 % í 2010 og hækkar síðani stigvíst við 1,5 prosentstigum árliga, sum víst í niðanfyristandandi talvu 24. <em type="italic">Talva 24: Inngjaldsprosent í skiftiskipan. </em></p>
<p><em type="bold">Eftirlønargjald </em>2010 3,0 % 2011 4,5 % 2012 6,0 % 2013 7,5 % 2014 9,0 % 2015 10,5 % 2016 12,0 % 2017 13,5 % 2018 15,0 % </p>
<p><em type="italic">Eftirlønarskipan kann veljast, tá ein kemur til pensjónsaldur. </em>Við verandi skipan verður avgjørt longu við inngjald, hvussu nógv skal gjaldast til ratueftirlønir, kapitaleftirlønir og lívlangar veitingar. Tó kann ein áðrenn pensjónsaldur flyta frá kapitaleftirløn til ratueftirløn og víðari til lívlangar veitingar um ein ynskir tað. Hinvegin ber ikki til at flyta frá lívlangum veitingum til ratueftirløn og til kapitaleftirløn. </p>
<p>Við nýggju skipanini verður møguligt at spara upp eina ávísa upphædd til eftirløn og ikki býta uppsparingina sundur til ymsu eftirlønarskipaninar fyrr enn ein kemur til pensjónsaldur. Tað verður somuleiðis møguligt at gjalda til eina lívsvarandi veiting frá tí ein byrjar at gjalda til eftirløn. Tann, sum velur at spara upp í eina ósundurgreinaða uppsparing, skal, tá hann kemur til pensjónsaldur, velja, hvussu samansetingin av ymsu eftirlønarskipanunum skal vera. Tað er tó ein treyt fyri frádrátti sambært rentutryggingarlógini at valda samansetingin heldur seg innan fyri ávísar karmar. Høvuðsreglurnar fyri samansetingini eru, at: 1) í mesta lagi 10 % av uppsparingini kann gjaldast út í einum sum eitt kapitalútgjald 2) fyri í minsta lagi 50 % av restini verður keypt ein lívlang veiting 3) ratueftirløn kann keypast fyri tann eftirverandi partin Høvuðsgrundgevingin fyri at krevja, at ein ávísur partur skal vera ein lívlang veiting er, at uppsparda eftirlønin í ávísan mun kemur í staðin fyri fólkapensjónina, sum er ein lívlang veiting. Kravið, um at ein partur skal fara til lívlangar veitingar, er tískil grundað við, at ein á henda hátt kann tryggja, at øll hava nakað at liva fyri, eisini um tey verða 90 ár ella eldri. Greitt verður nærri frá samansetingini av eftirlønum í pørtunum 4 og 5 í hesum kapitli.</p>
<p>Nr. 2: Málið er, at minst 2/3 av inngjaldinum fer til uppsparing</p>
<p>Av teimum 15% er tað loyvt at keypa sær tryggingar. Onki krav er til hvussu nógv kann brúkast til tryggingar, men málið er, at minst 2/3 av inngjaldinum (t.e. minst 10%) fer til uppsparing. Í teimum búskaparligu metingunum av pensjónsnýskipanini er roknað við, at 10% av teimum 15 inngjaldsprosentunum fara til uppsparing. Búskaparligu metingarnar eru í kapitli 10.</p>
<p>Nr. 3: Útgjald frá almenna pensjónsaldrinum</p>
<p>Frádráttur verður bert veittur fyri inngjald til skipanir sum geva útgjald frá almenna pensjónsaldrinum (í løtuni 67 ár) og seinni. Landskassin eigur ikki at stuðla eftirlønarskipanum, sum fáa fólk at fara frá áðrenn 67. ár. Tann persónliga pensjónsuppsparingin kann í fyrsta lagi koma til útgjaldingar frá og við almenna pensjónsaldrinum. Um ein ynskir at bíða við at fáa eftirlønina útgoldna, er hetta møguligt. Tað er tó ein treyt, at persónurin ikki fær almenna fólkapensjón, meðan hann bíðar við at taka út sína egnu uppspardu eftirløn. Henda fyritreyt er galdandi bæði fyri uppsparing eftir súlu 2 og súlu 3.</p>
<p>Nr. 4: Í mesta lagi 10 % kapitalútgjald</p>
<p>Nakrir uppspararar spara upp í eini uppsparing, har ikki verður avgjørt fyrr enn við pensjónsaldur, hvussu uppsparingin skal býtast sundur á ymsu eftirlønarskipaninar. 90 %av hesi uppsparing skal nýtast til lívlanga veiting og ratueftirløn. Tó verður møguligt at fáa eitt kapitalútgjald uppá 10 % av samlaðu uppsparingini.12</p>
<p>Aðrir uppspararar gjalda til eina lívlanga veiting heilt frá ungum árum. Fyri lívlangar veitingar svarar 1,5 árs veiting til umleið 10 % av kapitalvirðinum. Fyri at javnseta uppsparing til lívlangar veitingar við aðrar uppsparingar verður loyvt teimum, ið spara upp til lívlanga veiting at fáa eina upphædd, sum svarar til 1,5 árs veiting útgoldna í einum við pensjónsaldur. Insitamentið til at spara upp í lívlangar veitingar frá byrjan er tí ikki ávirkað. Kapitalútgjaldið minkar um árligu útgoldnu eftirlønina, men kapitalútgjaldið má ikki minka um samlaða útgjaldstíðarskeiðið. Broytingin merkir, at kapitaleftirlønin, sum vit kenna hana í dag, verður burtur, men loyvt verður at ein partur av samlaðu uppsparingini verður goldin út í einum við pensjónsaldur. 12 Hetta er í samsvari við uppskot um broytingar í rentutryggingarlógini.</p>
<p>Sum nevnt fleiri ferðir fyrr, tryggja kapitaleftirlønir ikki, at pensjónistar hava ávís livikor í nógv ár. Tað eru bert ratueftirlønir og lívlangar veitingar, ið tryggja, at fólk hava nakað at liva av í fleiri fylgjandi ár eftir, at tey eru vorðin pensjónistar. Landskassin eigur tí bert at stuðla fólki í at gera eftirlønarskipanir, sum gera at fólk fáa tryggjað eina inntøku í fleiri ár, tá tey gerast pensjónistar. Møguleikin fyri kapitalútgjaldi var ikki partur av upprunaliga uppskotinum til eina pensjónsnýskipan. Orsøkin til at mælt verður til, at ein partur framvegis kann gjaldast út í einum sum eitt kapitalútgjald, eru: 1. Av tí, at eingin kapitaleftirløn verður í framtíðini, er eitt stórt ynski frá fleiri av áhugapørtunum um at varðveita møguleikan fyri at fáa út eina kapitalupphædd, tá farið verður á pensjón. Arbeiðsbólkurin heldur, at um parturin, sum verður goldin í einum, er ein lítil partur so kann góðtakast, at kapitalútgjaldið er ein partur av samansettu eftirlønini, og at hetta í øllum førum er eitt munandi framstig í mun til verandi skipan. 2. Hámarkið á 10 % til kapitalútgjald ger, at ratueftirlønin og lívsvarandi veitingarnar ikki verða ov nógv útholaðar. 3. Skattur á 45% av útgjaldinum tryggjar, at landskassin ikki missir ov nógv í minni skattainntøkum.</p>
<p>Mælt verður til, at tað verður møguligt at fáa eitt kapitalútgjald uppá í mesta lagi 10 % av kapitalvirðinum av uppspardu lógarbundnu eftirlønini, og at kapitalútgjaldið verður skattað við 45 %.</p>
<p>Nr. 5: Helvt um helvt av restini til lívlanga veiting og ratueftirløn</p>
<p>Minst 90 % av samlaðu uppsparingini er eftir, tá ein persónur hevur fingið eitt kapitalútgjald. Av restini, minst 90% av samlaðu uppsparingini, skal minst 50% nýtast til eina lívlanga veiting og í mesta lagi 50% til eina ratueftirløn yvir í minsta lagi 10 ár. <em type="italic">1. Býti millum eftirlønarskipanir fyri uppspararar við ósundurgreinaðari uppsparing. </em>Er uppspart til ósundurgreinaða uppsparing, so kunnu 10 % útgjaldast í einum, tá komið er fram til pensjónsaldur. Av restini skal minst 50% av kapitalvirðinum nýtast til eina lívlanga veiting og í mesta lagi 50% kann nýtast til eina ratueftirløn yvir í minsta lagi 10 ár. <em type="italic">2. Býti millum eftirlønarskipanir fyri uppspararar, ið hava spart upp til lívlanga veiting frá byrjan. </em>Er uppspart til eina lívlanga veiting frá byrjan, so kunnu umleið 10 % gjaldast út í einum. Hetta verður gjørt við, at útgjald svarandi til 1,5 árs útgjøld av lívlangu veitingini kann gjaldast út í einum. Av tí at uppspart er til lívlanga veiting, uppfyllir uppspararin treytina um at minst 50 % av uppsparingini skal fara til lívlanga veiting. <em type="italic">3. Býti millum eftirlønarskipanir fyri uppspararar, sum bæði hava ósundurgreinaða uppsparing og uppsparing til lívlanga veiting. </em>Tað fara eisini at vera uppspararar, sum ein part av lívinum hava goldið til eina lívlanga veiting og ein annan part av lívinum hava goldið til eina ósundurgreinaða uppsparing. Hesir uppsparar kunnu fáa útgoldið 10 % í einum, av ósundurgreinaðu uppsparingini og 1,5 árs gjald í einum, av lívlangu veitingini. Av tí sum eftir er, nevniliga ein lívlang veiting og ein ósundurgreinað uppsparing, skal virðið av lívlangu veitingini vera í minsta lagi eins stórt sum virðið av tí, sum verður goldið til ratueftirløn. Hetta er torført at gera hetta á ein hátt, sum øll meta vera objektivt rættur. Trupulleikin er, at ein uppsparing til eina lívrentu ikki hevur nakað neyvt ásett virðið, júst tí tað er ein rættur til eina veiting. Tað er tó møguligt at gera sundurbýtið so neyvt, at tað er nóg gott at tryggja ætlanina við hesi lóg. Ásett verður tí, at árliga útgjaldið av lívlangu veitingini skal vera eins stórt sum árliga gjaldið frá ratueftirlønarpartinum, um roknað verður við eini ratueftirløn yvir 15 ár. Eitt tílíkt sundurbýti tryggjar, at umleið helvtin av uppsparingini fer til lívlanga veiting og umleið helvtin fer til ratueftirløn. </p>
<p><em type="italic">Størri fleksibilitetur við samanseting av eftirlønarskipan </em>Í mun til tey fyrstu uppskotini verður ikki heilt so nógv av uppsparingini sett av til lívlangar veitingar við verandi uppskoti. Møguligt verður nú eisini at keypa lívlangu veitingina, tá komið er fram móti pensjónsaldri. Tað er tí ikki neyðugt at gjalda inn til lívlangu veitingina frá byrjan. Hendan loysnin er vald at trimum høvuðsorsøkum: Fyrra er, at fleiri fakfeløg vóru sera nógv ímóti lívlangum veitingum, tí inngjald til lívlangar veitingar ikki fellur aftur til familjuna, um uppspararin doyr. Fleiri fakfeløg vóru ímóti at gjalda til lívlanga veiting frá byrjan. Arbeiðsbólkurin hevur tí valt at broyta uppskotið soleiðis, at hin einstaki ikki tørvar at keypa lívlangu veitingina fyrr enn við pensjónsaldur. Harvið varðveitir familjan ognarrættin til alla uppsparingina líka til pensjónsaldur. Tá uppspararin kemur til pensjónsaldur, kann ein partur gerast til ratueftirløn, og hesa uppsparing varðveitir familjan ognarrættin til. Minst helvtin skal tó gjaldast til eina lívlanga veiting. Í arbeiðinum hava tryggingarfólk greitt frá, at til ber eisini at keypa eina trygging til lívlangu veitingina, soleiðis at familjan fær eina upphædd um uppspararin doyr. Henda trygging kostar tó í útgjaldinum. Samanumtikið hevur arbeiðsbólkurin lagað seg nógv eftir ynskinum hjá fakfeløgunum, um at familjan skal varðveita ognarrættin til uppsparingina. Í øðrum lagi hevur arbeiðsbólkurin ynskt, at kapping skal vera um uppsparingina. Tey fyrstu uppskotini hjá arbeiðsbólkinum, har ætlanin var, at stórur partur av uppsparingini skuldi fara til lívlangar veitingar longu frá ungum árum, hevði ikki ført til stóra kapping um uppsparingina, tí bert tryggingarfeløg kunnu veita lívlangar veitingar. Møguleikin fyri at keypa lívlangu veitingina, tá ein er komin fram til pensjónsaldur, ger, at peningastovnar eisini kunnu kappast um eftirlønaruppsparingina. Í triðja lagi so heldur arbeiðsbólkurin, at hesar tillagingar gera tað lættari hjá tí einstaka at fáa ta eftirlønarsamanseting, sum hann sjálvur ynskir. Tað er bæði møguligt at gjalda inn til eina lívrentu frá ungum árum, og somuleiðis ber til at varðveita fleksibilitetin og ikki velja eftirlønarskipan fyrr enn ein kemur fram móti pensjónsaldri. <em type="italic">Hámark fyri lívlangar veitingar: </em>Nakrir fáir persónar við sera stórum inntøkum kunnu, um teir ikki ansa eftir, fáa eina so stóra eftirlønaruppsparing, at kravið um, at helvtin av upphæddini skal nýtast til eina lívlanga veiting, fer at føra til, at uppspararin fær eina óneyðuga høga lívrentu. Tað er tí gjørd ein regla um, at tað er ikki neyðugt at tekna eina lívlanga veiting, sum er størri enn ein arbeiðaraløn, pt. 214.000 kr. árliga. Viðmerkjast skal, at um ein persónur ikki sparir meira upp enn í mesta lagi 80.000 kr./ár , sum er hægst kravda inngjaldi, so fær uppspararin ikki eina uppsparing, sum fer at geva ein lívlanga veiting uppá meir enn eina arbeiðaraløn. <em type="italic">Tann persónliga uppsparingin skal veita einstaka uppsparanum eitt rímiligt pensjónsútgjald: </em>Tryggjast skal, at eftirlønaruppsparingin gevur ein hóskandi dekningsgrad av endalønini. Fyri at fáa eina hóskandi eftirløn er neyðugt, at inngjaldið til eftirlønaruppsparing og tryggingar tilsamans er í minsta lagi 15 % av lønini. Útrokningar vísa, at um 10 prosent av lønini verða goldnar inn til eftirlønaruppsparing í einum arbeiðslívi, og uppsparingin verður býtt í helvt til lívlanga veiting og 10-ára ratueftirløn, so verður uppsparda eftirlønin umleið 35 prosent av seinastu lønini. Verður ein skipan sett í verk, har allir løntakarar gjalda 10 prosent av lønini til eftirlønaruppsparing, so gevur hetta eftir 40 ára uppsparing umleið 35 prosent í dekningsgradi. Um SAMEG og fólkapensjónin (ella partur av henni) verða løgd aftrat, er møguligt at koma nakað upp um 50 %. Fyri lægru lønirnar verður dekningsgradurin um 60-70 %, tí SAMEG og fólkapensjónin føra til eina góða hækking av dekningsgradinum. Fyri hægru lønirnar verður dekningsgradurin í minna lagi, tí SAMEG og fólkapensjónin geva lítlan dekning í mun til eina høga inntøku. Um uppspararin ynskir ein góðan dekningsgrad, so er meira neyðugt hjá teimum við høgari inntøku at tryggja sær eina góða eftirlønaruppsparing. Fyri fólk, sum hava lága løn og eitt langt arbeiðslív, geva 15 prosent í eftirlønarinngjaldi eina hóskandi lønardekning um ein roknar við, at ein í framtíðini fær eitt sindur afturat í fólkapensjón og eitt sindur frá SAMEG. </p>
<p>Fleiri bólkar eru tó, sum hava fyri neyðini at gjalda meir enn 15 prosent í eftirlønargjaldi:  Fyri fólk, sum hava langar útbúgvingar og tí eitt stutt arbeiðslív, er 15 prosent í eftirlønargjaldi ikki nóg mikið, serliga ikki um hugsað verður um, at fólk við longum útbúgvingum ofta hava hægri løn enn miðal.  Fiskimenn hava ofta góða hýru í eitt tíðarskeið, men kunnu av heilsuávum ikki altíð liva eitt heilt arbeiðslív sum fiskimenn. Teir fara í nógvum førum at hava tørv á hægri inngjaldi enn 15 prosent.  Kvinnur, sum eru ein munandi part av lívinum heima og ansa børnum, fáa aloftast eisini ein ov lítlan dekningsgrad, um tær bert gjalda 15 prosent av lønini til eftirløn. 15 prosent er tí bert eitt minstamark, og roknast má tí við, at nakrir bólkar fara at gjalda meir til eftirløn enn tey lógarásettu 15 prosentini. Í appendix 4 verður nærri greitt frá um dekningsgradir.</p>
<p>Nr. 6: Undantak fyri smáar eftirlønaruppsparingar</p>
<p>Er tann samlaða uppsparingini minni enn 100.000 kr. við pensjónsaldur, kann hon øll gjaldast sum kapitalútgjald. Er tann samlaða uppsparingini minni enn 400.000 kr. við pensjónsaldur, kann øll uppsparingin gjaldast sum ratueftirløn. Hetta verður gjørt fyri at minka um umsitingarkostnaðin av nýggju eftirlønarskipanini. Til dømis loysir tað seg ikki at gera lívlangar veitingar fyri helvtina av 400.000 kr., tí kostnaðurin av at gera skipanina er stórur, og upphæddirnar vera ov smábýttar.</p>
<p>Nr. 7: Sjálvboðin uppsparing yvir 15 %</p>
<p>Sjálvboðin uppsparing yvir 15% ella 80.000 kr./ár verður eisini nevnd frí uppsparing. Henda eyka uppsparing er súla 3, sí mynd 5. Tveir høvuðsmunir eru millum lógarbundnu uppsparingina og sjálvbodnu uppsparingina: 1. Í fyrsta lagi kunnu upp til 20 prosent av uppsparingini gjaldast út í einum sum kapitalútgjald. 2. Í øðrum lagi er einki krav um, at ein partur av uppsparingini skal nýtast at tekna eina lívlanga veiting.</p>
<p>Tað sum ikki er goldið út í einum, kann alt gjaldast út sum ein ratueftirløn. Tað er tó eisini møguligt at tekna eina lívlanga veiting, um uppspararin ynskir tað.</p>
<p>Kapitalútgjaldið fyri sjálvbodnu eftirlønina er sett til 20%, sum er hægri enn tey 10% fyri lógarbundnu eftirlønina. Orsøkin er, at um møguleikin fyri einum hægri kapitalútgjaldi kann tilskunda fólki til at spara eyka upp í ratueftirløn og lívlanga veiting, so gagnar tað landskassanum. Tað er tó ein fyritreyt, at kapitalútgjaldið ikki er ov stórt og at tað verður skattað á hóskandi hátt, so landskassin ikki fær undirskot av kapitalútgjaldinum. Mælt verður til, at tað verður møguligt at fáa eitt kapitalútgjald uppá í mesta lagi 20% av kapitalvirðinum av uppspardu sjálvbodnu eftirlønini, og at kapitalútgjaldið verður skattað við 45 %. 9.4.3</p>
<p>Gamlar eftirlønaruppsparingar</p>
<p>Broytingarnar í pensjónsskipanini fáa virkna frá tí nýggju lógirnar er settar í gildi, ætlandi 1. januar 2010. Pensjónsinngjøld, sum eru goldin inn til og við 2009, hava tí sama status sum frammanundan, til dømis vera skattasatsir og útgjaldstíðarskeið verandi soleiðis sum tey vóru, tá pensjónsgjaldið var inngoldið. Pensjónsnýskipanin fær bert virkna fyri tær pensjónsinngjaldingar, sum fara fram frá og við 1. januar 2010. 9.4.4</p>
<p>Serligt undantak fyri tænastumenn</p>
<p>Tænastumenn hava eina pensjónsskipan, sum er sera góð. Tí er ikki neyðugt, at teir gjalda inn til lógarbundnu eftirlønaruppsparingina. Tí mugu arbeiðsgevarar, sum hava tænastumenn í starvi hvørt ár upplýsa TAKS p-talið hjá hesum persónum. Tænastumenn sleppa frá at gjalda til eftirløn so leingi, sum teir eru í tænastumannastarvi. 9.4.5</p>
<p>Íløgureglur</p>
<p>Reglurnar sum í dag galda, tá ein einstaklingur ger íløgur sjálvur ella gjøgnum puljur eru ikki nóg góðar. Fyri at minka um vandan fyri at ein persónur kann missa ein stóran part av síni eftirlønaruppsparing orsakað av ov stórum váðafýsni, mælir pensjónsbólkurin til at gera hesar reglur fyri tær eftirlønaríløgur, sum ein persónur ger sjálvur ella gjøgnum puljur: 1. Hámark verður sett fyri partabrævapartin. Hámarkið minkar so hvørt sum uppspararin nærkast pensjónsaldrinum. 2. Partabrævaíløgan skal vera spjadd á fleiri partabrøv. 3. Partabrævaíløgan skal vera spjadd á vinnusektorar.</p>
<p>Útgreinaðu íløgureglurnar síggjast í appendix 3. Viðmerkjast skal, at íløgureglurnar bert fara at ávirka ein lítlan part av pensjónsuppspararunum. Meginparturin av pensjónsuppspararunum fer framhaldandi at hava sína eftirlønaruppsparing í eftirlønarfeløgum og eftirlønargrunnum, har munandi meir nágreiniligar lógir og reglur eru galdandi. <em type="bold">10 Búskaparliga ávirkanin av pensjónsnýskipanini </em></p>
<p type="listitem">Avleiðingarnar av einki at gera er sum greitt frá í fyrstu kapitlunum:</p>
<p type="listitem">Um eingi tiltøk vera framd, so veksa eldraútreiðslurnar úr 10 % upp í 20 % av BTÚ. Um BTÚ er sett til  13 mia. kr. svarar hetta til eitt hall á fíggjarlógini á 350 mió. kr. árliga í 2020, vaksandi til 1.300 mió. kr.  árliga í 2050.</p>
<p type="listitem">Um eingi tiltøk vera framd, so økist skattatrýstið upp frá umleið 50 % av BTÚ og upp móti 60 % av  BTÚ.</p>
<p type="listitem">Um skattatrýstið verður sett so langt upp, at tað almenna kann røkja sínar skyldur, so fer hetta at føra til  fráflyting.</p>
<p>Tað almenna fer ikki at kunna røkja sínar skyldur, m.a. at gjalda pensjónir og at taka sær av teimum eldru, og heldur ikki at kunna røkja aðrar almennar uppgávur.</p>
<p>Fyri at broyta hesa gongd, verður mælt til at gjøgnumføra tey tiltøk, sum eru útgreinað í kapitli 9. Í talvu 25 niðanfyri er sett eitt yvirlit yvir broytingarnar. <em type="italic">Talva 25: Yvirlit yvir uppskot til broytingar av pensjónsskipanini. </em></p>
<p><em type="bold">Nr. </em></p>
<p><em type="bold">Broytingar </em></p>
<p><em type="bold">S </em><em type="bold">úl </em><em type="bold">a </em><em type="bold">1: </em></p>
<p><em type="bold">A </em><em type="bold">lm </em><em type="bold">a </em><em type="bold">n </em><em type="bold">nape </em><em type="bold">nsj </em><em type="bold">ón </em>1 </p>
<p>Leggja viðbót og viðbót til ávísar pensjónistar saman 2</p>
<p>Leggja grundupphædd og viðbót saman til eina fólkapensjón 3</p>
<p>Gera allar almannapensjónir skattskyldugar, men geva ein frádrátt í skattinum 4</p>
<p>Broyta mótrokning í almannapensjónini í mun til aðra inntøku 5</p>
<p>Javna almannapensjónir við lønarjavning minus 1% 6</p>
<p>Livitíðarindeksera pensjónsaldurin</p>
<p><em type="bold">S </em><em type="bold">úl </em><em type="bold">a </em><em type="bold">2 </em><em type="bold">o </em><em type="bold">g </em><em type="bold">3 </em><em type="bold">: </em></p>
<p><em type="bold">Lógarbu </em><em type="bold">ndi </em><em type="bold">n </em><em type="bold">o </em><em type="bold">g </em><em type="bold">frí </em><em type="bold">uppspa </em><em type="bold">ri </em><em type="bold">ng </em>1 15% av inntøkuni skal gjaldast til eftirløn o.a. 2 </p>
<p>Málið er, at minst 2/3 av inngjaldinum fer til uppsparing 3</p>
<p>Útgjald frá almenna pensjónsaldrinum 4</p>
<p>Í mesta lagi 10 % kapitalútgjald 5</p>
<p>Helvt um helvt av restini til lívlanga veiting og ratueftirløn 6</p>
<p>Undantak fyri smáar eftirlønaruppsparingar 7</p>
<p>Sjálvboðin uppsparing yvir 15 %</p>
<p>Tilsamans geva tiltøkini minni útreiðslur og øktar inntøkur á fíggjarlógini frá: 1. Økt persónlig uppsparing: Skattur og mótrokning. 2. Hækking av pensjónsaldri. 3. Javning av pensjónum við lønarhækkingin minus 1%. 4. Samvariatión millum 2 og 3. (Teknisk korrektión.)</p>
<p>Niðanfyri verður greitt nærri frá, hvussu tiltøkini ávirka inntøkur og útreiðslur landskassans.</p>
<p>Til 1. Økt persónlig uppsparing: Skattur og mótrokning:</p>
<p>Tað er í dag bert møguligt at mótrokna í viðbótini, sum er góð 30 prosent av samlaðu almannapensjónunum. Við at leggja saman grundupphædd og viðbót til eina fólkapensjónsupphædd, sum mótroknast kann í, verður møguligt at mótrokna í størri parti av almannapensjónini. Mótroknast kann ikki í SAMEG. Størra uppsparingin ger, at sum frá líður fara tey flestu at hava eina góða persónliga eftirlønaruppsparing. Persónlig eftirlønaruppsparing kann mótroknast í fólkapensjónini, og hetta ger, at útreiðslurnar til almanna pensjónir ikki fer at veksa so skjótt. Persónliga eftirlønin er skattskyldug inntøka og fer sum frá líður at geva landskassanum skattainntøkur. Persónligu eftirlønaruppsparinginar fara sum frá líður at vera so góðar, at tað verður møguligt at krevja brúkaragjøld fyri ávísar almennar tænastur. Nettoútreiðslurnar til hesar útreiðslur kann tí gerast nakað minni enn annars.</p>
<p>Tilsamans er roknað við, at almennu útreiðslurnar minka við eini upphædd, sum svarar til 50% av árliga útgjaldinum av persónligari eftirløn. Tey 50% stava frá øktari mótrokning og skatti av eftirlønarútgjøldunum. Eingin inntøka frá møguligum brúkaragjøldum er innroknað. Sum heild vísir hetta, at uppsparda pensjónin í størri og størri mun kemur í staðin fyri ein part av fólkapensjónini.</p>
<p>Til 2. Hækking av pensjónsaldri:</p>
<p>Hækkar pensjónsaldurin, so verður talið av fólkapensjónistum minni, og tískil veksa útreiðslurnar til almannapensjónir ikki so skjótt sum annars. Skattainntøkurnar hækka, tí fólk arbeiða eitt tíðarskeið aftrat. Roknað er við at fólk arbeiða hálva tíð í tíðini, sum kemur aftrat arbeiðslívinum.</p>
<p>Til 3. Javning av pensjónum við lønarhækkinging minus 1%:</p>
<p>Stórur munur er á, um almannapensjónirnar verða framskrivaðar við prísjavning, lønarjavning ella við einum javningarsatsi, sum liggur har í millum. Lønarjavning minus 1 prosent ger, at pensjónsútreiðslurnar ikki vaksa eins nógv og við lønarjavning. <em type="italic">Talva 26: Pensjónsútreiðslur við lønarjavning og við lønarjavning minus 1%. </em></p>
<p><em type="bold">Lønarjavnað </em></p>
<p><em type="bold">Lønarjavnað minus 1% </em></p>
<p><em type="bold">Pensjónir </em><em type="bold">% av BTÚ </em></p>
<p><em type="bold">Pensjónir </em><em type="bold">% av BTÚ </em><em type="bold">2009 </em>577 4,44 577 4,44 <em type="bold">2010 </em>611 4,52 605 4,48 <em type="bold">2020 </em>1.091 5,65 981 5,08 <em type="bold">2030 </em>1.909 7,12 1557 5,81 <em type="bold">2040 </em>3.167 8,79 2344 6,50 <em type="bold">2050 </em>4.553 9,01 3058 6,05 </p>
<p><em type="bold">Pensjónsútreiðslur við ymsari javning </em>01.0002.0003.0004.0005.000200920142019202420292034203920442049 <em type="bold">m </em><em type="bold">ió </em><em type="bold">. </em><em type="bold">k </em><em type="bold">r. </em></p>
<p>Lønarjavnað</p>
<p>Prísjavnað</p>
<p>Lønarjavnað -1%</p>
<p><em type="italic">Mynd 11: Munurin millum strikurnar vísir, hvønn týdning tað hevur fyri útreiðslurnar til almenna pensjón, um ein nýtir lønarjavning, prístalsjavning ella lønarjavning minus 1%. </em></p>
<p>Verandi lóggáva hevur 3 prosent javning av pensjónum, uttan mun til hvussu gongdin er í prísum og lønum. Lønarjavning minus 1 prosent gevur sjálvandi minni javning enn full lønarjavning, hinvegin gevur hon vanliga meir enn prísjavning upp á longri sikt.</p>
<p>Til 4. Samvariatión millum 2 og 3:</p>
<p>Bæði hækkaði pensjónsaldurin og lønarjavningin minus 1 prosent føra til, at pensjónsútreiðslurnar ikki veksa so skjótt sum annars. Fyri ikki at rokna tað somu sparingina tvær ferðir, er neyðugt at seta ein rættingarfaktor inn Hetta er tað sum er gjørt í punkt 4. <em type="bold">10.1 Yvirlit yvir útreiðslugongd við og uttan tiltøk </em></p>
<p>Talva 27 og mynd 12 niðanfyri vísa, hvussu gongdin verður í eldraútreiðslunum við og uttan tiltøk. <em type="italic">Talva 27: Yvirlit yvir gongdina í eldraútreiðslunum við og uttan tiltøkini í pensjónsnýskipanaruppskotinum. </em></p>
<p><em type="bold">Eldraútreiðslur </em><em type="bold">uttan tiltøk </em><em type="bold">1. </em></p>
<p><em type="bold">Økt uppsparing: </em></p>
<p><em type="bold">Skattur og </em><em type="bold">mótrokning </em><em type="bold">2. </em></p>
<p><em type="bold">Hækka </em><em type="bold">pensjónsaldur </em><em type="bold">3. </em></p>
<p xml:lang="dan"><em type="bold">Lønarjavning </em><em type="bold">minus 1% </em><em type="bold">4. </em></p>
<p><em type="bold">Samvariatión </em><em type="bold">millum 2 og 3 </em></p>
<p><em type="bold">Eldraútreiðslur </em><em type="bold">eftir tiltøk 1-4 </em><em type="bold">mió. </em><em type="bold">kr. </em><em type="bold">% av </em></p>
<p><em type="bold">BTÚ </em><em type="bold">mió. </em><em type="bold">kr. </em><em type="bold">% av </em></p>
<p><em type="bold">BTÚ </em><em type="bold">mió. </em><em type="bold">kr. </em><em type="bold">% av </em></p>
<p><em type="bold">BTÚ </em><em type="bold">mió. </em><em type="bold">kr. </em><em type="bold">% av </em></p>
<p><em type="bold">BTÚ </em><em type="bold">mió. </em><em type="bold">kr. </em><em type="bold">% av </em></p>
<p><em type="bold">BTÚ </em><em type="bold">mió. </em><em type="bold">kr. </em><em type="bold">% av </em></p>
<p><em type="bold">BTÚ </em>2009 1.244 9,57 0 - 0 0,00 0 - 0 - 1.244 9,57 2010 1.266 9,74 0 - 0 0,00 6 0,04 0 - 1.261 9,70 2020 1.584 12,18 20 0,16 71 0,55 74 0,57 5 0,04 1.423 10,95 2030 1.995 15,34 92 0,71 143 1,10 171 1,31 21 0,17 1.611 12,39 2040 2.461 18,93 217 1,67 205 1,58 297 2,28 46 0,36 1.789 13,76 2050 2.524 19,42 329 2,53 231 1,77 385 2,96 68 0,53 1.648 12,68 </p>
<p><em type="bold">Eldraútreiðslur </em>911131517192120092012201520182021202420272030203320362039204220452048 </p>
<p xml:lang="dan"><em type="bold">P </em><em type="bold">ros </em><em type="bold">e </em><em type="bold">nt </em>1.0001.2601.5201.7802.0402.3002.560 <em type="bold">m </em><em type="bold">ió. </em><em type="bold">k </em><em type="bold">r. </em></p>
<p>Útreiðslur uttan tiltøk</p>
<p>Uppsparing, skatt og mótr.</p>
<p>Hækka pensjónsaldur</p>
<p>Javning og samvariatjón</p>
<p xml:lang="dan">Akse to</p>
<p><em type="italic">Mynd 12: Yvirlit yvir gongdina í eldraútreiðslunum við og uttan tiltøk. </em>Verða eingi tiltøk framd, so veksa eldraútreiðslurnar úr 9,6 prosentum upp í 19,4 prosent av BTÚ. Verður roknað við einum BTÚ, sum tað er nú, nevniliga 13 mia. kr., so svarar hetta til, at hallið á fíggjarlógini økist við 1.300 mió. kr. Uttan tiltøk má skattatrýstið setast so langt upp, at tað førir til fráflyting, og harvið verða enn færri arbeiðsfør í Føroyum. Tað almenna fer ikki at kunna røkja sínar skyldur, m.a. at gjalda pensjónir og at taka sær av teimum eldru, og heldur ikki at røkja aðrar almennar uppgávur. </p>
<p>Verður uppskotið samtykt sum tað er, so verður útreiðsluvøksturin tálmaður munandi. Í staðin fyri at veksa til 19,4 prosent av BTÚ, veksa eldraútreiðslurnar bert til 12,7 prosent av BTÚ. Verður roknað við einum BTÙ sum tað nú er, so svarar hetta til, at hallið á fíggjarlógini bert hækkar við 400 mió. kr. Verður pensjónsnýskipanaruppskotið samtykt, sum tað er, loysir tað sostatt 70 prosent av fíggingartrupulleikunum, ið stava frá vaksandi talinum av eldri fólki. Sum nevnt fleiri ferðir, er hetta eitt samlað uppskot. Tað er neyðugt at øll tiltøkini í uppskotinum verða framd. Partar av uppskotinum kunnu tí ikki verða tiknir burturúr, uttan at onnur tiltøk verða framd, ið tryggja eina eins stóra tálman av útreiðslunum og hetta uppskotið. Verður hinvegin uppskotið samtykt sum tað er, so fer landskassin eisini í framtíðini at hava ráð bæði til veksandi tal av eldri, og at veita góðar vælferðartænastur og almannapensjón til tey, ið hava hana fyri neyðini.</p>
<p><em type="bold">Appendix 1: Fyritreytir fyri fólkaframskriving </em></p>
<p>Fólkasamansetingin á ung og gomul fer at broytast í stórum: Eins og í grannalondum okkara fer fólkasamansetingin í Føroyum uppá aldursbólkar at broytast stórliga næstu árini. Talið av eldri fólki fer at vaksa sera nógv, meðan talið av yngri og miðaldrandi fólki sum heild verður óbroytt. Fleiri orsøkir eru til hesa gongd. Tríggir høvuðsfaktorar ávirka gongdina í og samansetingina av samlaða fólkatalinum í einum landi: burðartíttleikin, deyðstíttleikin (livitíðin) og flytingarmynstri. Broytingar í burðartíttleikanum: Fyrsti faktorurin er burðartalið. Burðartíttleikin minkaði við umleið 30 prosentum frá 50árunum til miðskeiðis í 80árunum. Síðan hevur burðartíttleikin verið rættiliga støðugur. Aðrastaðni í Vesturheiminum er burðartíttleikin væl lægri enn í Føroyum, men enn eru eingin greið tekin um lægri burðartíttleika. Roknað er tí við miðalburðartíttleikanum seinastu 25 árini. Broytingar í deyðstíttleikanum og væntað longd livitíð: Annar faktorurin er aldurstreytaðu deyðstíttleikarnir, sum siga um hvussu sannlíkindini eru fyri at ein persónur í ávísum aldursbólki fer at doyggja í næsta árinum. Verða hesi tøl umroknað geva tey ein ávísan miðallivialdur. Miðallivialdurin ávirkast nógv av lívsháttinum hjá fólki sum heild og av heilsufrøðiligum framstigum. Restlivitíðin hjá 60 ára gomlum er økt við 3 árum seinastu 30 árini, úr 19 árum uppí 22 ár. Hetta merkir, at 60 ára gamlir føroyingar í 1970árunum kundu rokna við at gerast 79 ár, meðan teir nú kunnu rokna við at gerast 82 ár. Tað er sjálvandi verri at meta um hvussu restlivitíðin fer at økjast í framtíðini. Heilsufrøðiliga menningin hendir oftani ikki spakuliga, men í lopum, tá nýggir heilivágir og viðgerðir sum kunnu leingja um livitíðina, verða funnin. Felags fyri kanningar í Norðurlondum og ES er tó, at roknað verður við, at restlivitíðin hjá 60 ára gomlum økist við einum ári, fyri hvørji 10 ár sum ganga. Í hesum álitið verður roknað við somu øking í livitíðini sum í Vestureuropa sum heild. Hetta merkir, at 60 gomul í dag kunnu rokna við at gerast 82 ára gomul, men umleið 2050 kunnu tey rokna við at gerast 86-87 ár. Til- og fráflyting søguliga sæð og í framtíðini: Triði faktorurin er til- og fráflyting. Føroyska flytingarmynstrið hevur í tíðini eftir kríggið verið rættiliga nógv merkt av, um talan hevur verið um búskaparliga framgongd ella afturgongd, við tilflyting í tíðum við framgongd og fráflyting í tíðum við afturgongd. Undantøk eru kortini, m.a. hava Føroyar havt hákonjunktur í seinastu árini, men kortini hevur fráflytingin verið størri enn tilflytingin. Sæð yvir eitt longri tíðarskeið hevur nettofráflytingin verið stór. Síðan 1950árini eru útvið 8000 føroyingar fluttir av landinum uttan at koma heimaftur. Flytingingarmynstrið hjá Føroyum líkist tí hjá londum, sum hava stórt burðaravlop uttan samsvarandi høgan vøkstur í búskapinum. Tey ringu árini er stór fráflyting, meðan tey góðu árini er ein lítil tilflyting ella umleið eins stór tilflyting sum fráflyting. Í tíðini eftir 1950 hevur nettofráflytingin hevur verið 140 fólk um árið. Vanligar altjóða fólkaflytingar – t.e. flóttaflytingar undantiknar – stava í sera stóran mun frá, at fólk vænta sær betri fíggjarlig livikor í landinum tey flyta til, enn í tí landinum tey flyta frá. Fólkaflytingar millum Føroyar og Danmark fylgja sama mynstri. Um danska livistøðið fer ov langt upp um tað føroyska, so førir tað til fólkaflyting úr Føroyum. Er hinvegin munurin millum føroyska og danska livistøðið lítil, so byrja fólk at flyta til Føroya. At talan er um eina rættiliga støðuga fráflyting úr Føroyum, sæð yvir eitt longri áramál, kemst av hvussu gongdin hevur verið bæði í búskaparvøkstri og í burðartíttleika. Síðan fyrst í 60árunum hevur búskaparvøksturin verið umleið eins stórur í Føroyum sum í Danmark, helst eitt sindur størri. Kortini hevur fráflytingin úr Føroyum verið sera stór. Ein høvuðsorsøk til hetta er, at burðartíttleikin hevur verið nógv størri í Føroyum enn í Danmark, og at føroyski búskapurin hevur ikki skapt nóg nógv nýggj arbeiðspláss til uppvaksandi ættarliðið. Sum áður nevnt er tað eitt vanligt mynstur í altjóða flytingum, at fólk flyta úr londum við stórum burðaravlopið til lond við minni burðaravlopi. Írland og England og somuleiðis Mexico og USA er vælkend dømi um hetta. Orsøkirnar eru tvinnar og ofta samanhangandi. Um fólkavøksturin er stórur í einum landi, er tað ofta torførari at fáa arbeiði. Hjá nógvum er lættari ella kanska neyðugt at flyta av landinum fyri at fáa arbeiði. Hin orsøkin er, at um tvey lond hava sama búskaparvøkstur so fær landið við lítlum fólkavøkstri ein skjótari vøkstur í BTÚ pr íbúgva. Tískil verður ein fólkaflyting til ríkara landið. Fortreytir fyri meting um fólkaflyting: Metingin um fólkaflytingina úr Føroyum komandi árini byggir á tvær fortreytir. Onnur er, at búskaparvøksturin er tann sami í Føroyum sum í grannalondunum, har serliga verður hugsað um Danmark. Hin fortreytin er, at burðartíttleikin framvegis verður nakað størri í Føroyum enn í Danmark. Um burðaravlopið í Føroyum verður størri enn í Danmark, so verður BTÚ pr. íbúgva í Føroyum lægri enn í Danmark. Fólk byrja tá at flyta úr Føroyum inntil BTÚ pr. íbúgva er komið á umleið sama støði sum frammanundan. Sum nevnt hevur fráflytingin verið 140 fólk um árið í tíðini eftir 1950. Í fólkaframskrivingini er roknað við at 75 fólk netto flyta úr Føroyum um árið. Við hesi flyting verður vøksturin í BTÚ pr. íbúgva tann sami í Danmark sum í Føroyum og samlaði fólkavøksturin íroknað fólkaflyting verður umleið tann sami í Føroyum sum í Danmark. Orsøkin til at roknað verður við eini nógv minni fólkaflyting enn undanfarin ár er serliga, at burðaravlopið í Føroyum ikki longur er so nógv størri enn í Danmark.</p>
<p><em type="bold">Appendix 2: Fyritreytir fyri útrokningunum </em></p>
<p>Sum grundarlag fyri øllum framrokningum av eldraútreiðslunum, bæði pensjónum og røktartænastum, eru brúktar nakrar felags fyritreytir um framtíðar búskaparvøksturin og framleidnið (produktivitetin). Niðanfyri verður stutt greitt frá hesum fyritreytum. <em type="bold"></em><em type="italic">Talva 28: Í framskrivingini er roknað við hesum fortreytum. </em></p>
<p><em type="bold">Variabul </em></p>
<p><em type="bold">Fyritreyt </em></p>
<p>Produktivitetsvøkstur 2 %</p>
<p>Prísvøkstur 1,5 %</p>
<p>Lønarvøkstur 3,5 %</p>
<p>Prísvøkstur hjá almennum vørukeypi 3,5 %</p>
<p>Árligi produktivitetsvøksturin er settur til 2 %, tí ídnaðarlond seinastu 20 árini hava havt ein produktivitetsvøkstur á umleið 2 % árliga. Árligi prísvøksturin er settur til 1,5 %, tí prísvøksturin ofta er um 2 % í framkomnum londum. Hendan fyritreyt er tó uttan týdning, tí úrslitini eru tey somu uttan mun til hvønn prísvøkstur, vit áseta. Árligi lønarvøksturin er settur til 3,5 %, so at reallønarvøksturin gerst 2 % árliga. Ein rættiliga vanlig fortreyt í búskapi er, at lønarparturin av BTÚ er rættiliga støðugur. Um produktivitetsvøksturin er 2 % árliga, so førir ein reallønarvøkstur uppá 2 % til, at lønarparturin av BTÚ verður óbroyttur. Prísvøksturin á almennum vørukeypi er settur til 3,5 %, tað sama sum útreiðslurnar annars. Henda fortreyt er torfør at meta um, men vanliga verður hildið, at prísvøksturin á almennum vørukeypi má metast at fara at vera nakað skjótari enn vanligi prísvøksturin, millum annað tí heilivágur er í hesum bólki. Úrslitið av hesi framrokning er víst í talvu 8. Í 2009 vóru eldraútreiðslurnar útvið 10 prosent av BTÚ. Við verandi útreiðslustrukturi koma eldraútreiðslurnar uppá 15 prosent umleið 2030, og fara síðan at liggja um tey 20 prosentini av BTÚ.</p>
<p><em type="bold">Appendix 3: Íløgureglur </em></p>
<p><em type="bold">Reglurnar galda fyri: </em>Eftirlønaruppsparing sum hevur fingið skattafrádrátt eftir rentutryggingarlógini. Reglurnar eru ikki galdandi fyri uppsparing har aðrar íløgureglur eru galdandi , t.d. hjá lívstryggingarfeløgum og eftirlønarkassum. Reglurnar eru sostatt galdandi fyri eftirlønaruppsparing sum er sett í puljur, og eftirlønaruppsparing sum er støðlað av uppspararanum sjálvum. <em type="bold">1. Felagsreglur fyri íløgur í puljur og einstaklingaíløgur, sum fíggjarstovnar handhevja. 1.1. Partabrævapartur: </em>Partabrævaparturin minkar so hvørt uppspararin verður eldri. Hægst loyvdi partabrævaparturin er ásettur í niðanfyristandandi talvu: </p>
<p><em type="bold">Aldur </em></p>
<p><em type="bold">Partabrævapartur i % </em>-34 80 35-44 70 45-49 60 50-54 55 55-59 50 60-64 35 65-69 25 70- 15 <em type="bold">1.2. Rebalansering: </em>Rebalanserað verður, hvørja ferð virðisbrøv verða keypt. Inntil 59 ára aldur verður ikki kravt, at uppspararin selur burturav partabrøvunum, um so er, at partabrævaparturin er omanfyri hámarkið. Rebalanserað verður við, at íløgur bert verða gjørdar í lánsbrøv, inntil partabrævaparturin er komin niður um hámarkið. Áðrenn uppspararin fyllir ávikavist 60 og 65 og 70 ár, rebalanserar hann í samráð við fíggjarstovnin íløgurøðina. Um tað er neyðugt, verður hetta gjørt við at selja partabrøv fyri at koma niður á hægst loyvda partabrævapartin. <em type="bold">2. Reglur fyri einstaklingaíløgur, sum fíggjarstovnar handhevja. 2.1. Íløgur í partabrøv: </em>Íløgur kunnu bert gerast í børsskrásett partabrøv. <em type="bold">2.2. Íløgur í lánsbrøv: </em>Íløgur kunnu bert gerast í lánsbrøv, sum hava investment grade kredittmeting. <em type="bold">2.3. Hámark fyri íløgu í einum partabrævi: </em>Partabrævaíløgan skal vera spjadd á fleiri partabrøv. Setast kunnu í mesta lagi 20 % av samlaðu íløgunum í sama partabræv, tó altíð upp til 50 tús. kr. <em type="bold">2.4. Handil við egnari íløgurøð: </em>Allur handil við egnari íløgurøð skal fara fram gjøgnum ráðgeva uppspararans. Udelukkende ordreudførelse <span type="quote" xml:lang="dan">”Execution only”</span> sambært §19 í <span type="quote" xml:lang="dan">”Bekendtgørelse for Færøerne om investorbeskyttelse ved værdipapirhandel”</span> sum kemur í gildi 1. januar 2010 verða ikki loydir. <em type="bold"></em><em type="bold">2.5. Ráðgeving um íløgureglur: </em>Fíggjarstovnarnir ráðgeva uppspararanum um íløgureglurnar fyri eftirlønaruppsparing, serliga reglurnar um: 1) hámark fyri partabrævapart 2) hámark fyri íløgu í einstakt partabræv 3) hámark fyri íløgu í einstøkan sektor <em type="bold">2.6. Generel ráðgeving: </em>Fíggjarstovnarnir ráðgeva um fyrimunirnar við at spjaða íløgurnar á fleiri sektorar og vinnugreinar. Fíggjarstovnarnir ráðgeva annars sambært galdandi reglur. <em type="bold">3. Reglur um einstaklingaíløgur, sum TAKS hevur eftirlit við. 3.1. Spjaðing á sektorar: </em>Partabrævaíløgan skal verða spjadd á sektorar. Setast kunnu í mesta lagi 20 % av samlaðu íløguni í sama sektor, tó altíð upp til 50 tús. kr. </p>
<p xml:lang="dan"><em type="bold">Appendix 4: Dekningsgradir </em></p>
<p>Dekningsgradir av skattafíggjaðari pensjón og uppsparingsfíggjaðari eftirløn 2008-2050. <em type="italic">Talva 29: Samanseting av skattafíggjaðari pensjón og uppsparingsfíggjaðari eftirløn hjá arbeiðara í prosent av endaløn, eftir pensjónsnýskipani. (2008 tøl). </em><em type="bold">2008 </em><em type="bold">2020 </em><em type="bold">2030 </em><em type="bold">2040 </em><em type="bold">2050 </em></p>
<p><em type="bold">Pensjónistur uttan eftirlønaruppsparing: </em>Skattafíggjað pensjón 76 67 60 54 49 </p>
<p><em type="bold">Pensjónin fyrstu 10 árini: </em>Skattafíggjað pensjón + lívlang veiting + 10 ára ratueftirløn - mótrokning 76 72 72 73 74 </p>
<p><em type="bold">Pensjónin eftir 10 ár: </em>Skattafíggjað pensjón + lívlang veiting - mótrokning 76 69 65 62 60 </p>
<p><em type="italic">Talva 30: Samanseting av skattafíggjaðari pensjón og uppsparingsfíggjaðari eftirløn hjá miðalløntakara í prosent av endaløn, eftir pensjónsnýskipani. (2008 tøl). </em><em type="bold">2008 </em><em type="bold">2020 </em><em type="bold">2030 </em><em type="bold">2040 </em><em type="bold">2050 </em></p>
<p><em type="bold">Pensjónistur uttan eftirlønaruppsparing: </em>Skattafíggjað pensjón 59 52 47 42 38 </p>
<p><em type="bold">Pensjónin fyrstu 10 árini: </em>Skattafíggjað pensjón + lívlang veiting + 10 ára ratueftirløn - mótrokning 59 57 59 61 63 </p>
<p><em type="bold">Pensjónin eftir 10 ár: </em>Skattafíggjað pensjón + lívlang veiting - mótrokning 59 54 52 51 49 </p>
<p>Í 2008 hevur ein pensjónistur uppsparda eftirløn, men so hvørt sum lógarbundna persónliga uppsparingin veksur, so broytist samansetingin, so persónliga eftirlønin verður ein lutfalsliga størri partur og almannapensjónin ein lutfalsliga minni partur av samlaðu pensjónini. Fyritreytir fyri útrokninginar í tavlu 29 og 30: Arbeiðaraløn, 2008: 200.091 kr.</p>
<p>Miðalløntakaraløn, 2008: 256.800 kr.</p>
<p xml:lang="dan">Uppsparing: 10 %</p>
<p>Lívlang veiting: 5 %</p>
<p xml:lang="dan">Árlig reallønarhækking: 2 %</p>
<p xml:lang="dan">Árlig real fólkapensjónshækking: 1 %</p>
<p>Mótrokning í fólkapensjónsviðbót: 25 %</p>
</body></document>
