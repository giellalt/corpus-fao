<document xml:lang="fao" id="no_id"><header><title/><genre code="admin"/><author><unknown/></author><wordcount>1631</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>uppskot-til-løgtingslóg-um-broyting-í-løgtingslóg-um-trygd-á-sjónum-reglur-um-sjóuppmerking-v-m.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p><em type="bold">Uttanríkis- og vinnumálaráðið </em></p>
<p><em type="bold">Løgtingið </em></p>
<p xml:lang="dan">Dagfesting:</p>
<p>Mál nr.: 19/00084</p>
<p>Málsviðgjørt: KTH Eftirkannað:</p>
<p><em type="bold">Løgtingsmál nr. xx/2018: Uppskot til løgtingslóg um broyting í løgtingslóg um trygd á sjónum </em></p>
<p xml:lang="dan"><em type="bold">Uppskot til </em></p>
<p><em type="bold">Løgtingslóg um broyting í løgtingslóg um trygd á sjónum </em>(Reglur um sjóuppmerking v.m.) <em type="bold">§ 1 </em></p>
<p>Í løgtingslóg nr. 165 frá 21. desember 2001 um trygd á sjónum, sum broytt við løgtingslóg nr. 30 frá 19. mai 2008, løgtingslóg nr. 71 frá 30. mai 2011, løgtingslóg nr. 61 frá 17. mai 2013, løgtingslóg nr. 122 frá 15. desember 2014 og løgtingslóg nr. 85 frá 29. mai 2017, verður aftaná § 31 sett: “ <em type="bold">§ 31 a. </em>Landsstýrismaðurin, ella tann myndugleiki, sum landsstýrismaðurin heimilar til tess, kann stovna neyðugar siglingarskipanir og sjóuppmerkingar og heldur tær við líka. <em type="italic">Stk. 2. </em>Landsstýrismaðurin kann áseta nærri reglur um siglingarskipanir og sjóuppmerkingar.“ <em type="italic"></em><em type="bold">§ 2 </em></p>
<p>Henda løgtingslóg kemur í gildi 1. januar 2020. 2 / 6</p>
<p><em type="bold">Kapittul 1. Almennar viðmerkingar 1.1. Orsøkir til uppskotið </em>Landsstýrið hevur gjørt av at yvirtaka málsøkini sjóuppmerking og vitaverk. Yvirtøkan er ikki nevnd í samgonguskjalinum, men hóast hetta ynskir landsstýrið at yvirtaka økini, m.a. tí tey hava tætt tilknýti til øki, sum eru á føroyskum hondum, heruppií trygd á sjónum, sum bleiv yvirtikið í 2002, og kort- og landmátingarmyndugleikan, sum samgongan hevur yvirtikið við løgtingslóg nr. 151 frá 12. desember 2018 um broyting í lóg um ræði á málum og málsøkjum. Í samband við yvirtøkuna av sjóuppmerking og vitaverki er lógaruppskot um broyting í løgtingslóg um ræði á málum og málsøkjum løgd fyri Løgtingið, samstundis sum henda lógarbroyting í lóg um trygd á sjónum, sum m.a. heimilar landsstýrismanninum at seta í gildi ásetingar um sjóuppmerking v.m. <em type="bold">1.2. Galdandi lóggáva </em>Málsøkini eru í stóran mun stýrd á ólógásettum grundarlagi. Einasta lóg um virksemi viðvíkjandi vitum o.t. installasjónum er lov nr. 68 af 29. marts 1893 om Afståelse af Grund til Fyranlæg m.m. Í § 5 a í lov nr. 118 frá 28. marts 1951 om forholdsregler til skibsfartens betryggelse, við seinni broytingum, sum var sett í gildi í Færoyum, var heimild at áseta nærri reglur um sjóuppmerking v.m. Lógin bleiv avtikin í samband við yvirtøkuna av málsøkinum trygd á sjónum í 2002. Bekendtgørelse nr. 229 frá 4. april 1989 om afmærkning m.v. i dansk afmærkningsområde hevur heimild í lógini um forholdsregler til skibsfartens betryggelse. Kunngerðin er ikki kunngjørd í fullum líki í Føroyum og hevur tí í útgangsstøðinum ongantíð veri galdandi í Føroyum. Hetta hóast tað m.a. í § 16 í kunngerðini galdandi í Danmark (bekendtgørelse nr. 45 af 22. januar 2015 om farvandsafmærkning i dansk og grønlandsk afmærkningsområde m.v.) stendur, at kunngerðin frá 1989 er galdandi í Føroyum. Kunngerðin frá 1989 inniheldur m.a. ásetingar um, hvør myndugleiki hevur ábyrgdina av økinum, um umsókn um sjóuppmerking og kunngerð av sjóuppmerking. Løgtingslóg um trygd á sjónum, sum kom í gildi 1. januar 2002, tá málsøkið trygd á sjónum varð yvirtikið, er ein rammulóg, ið gevur landsstýrismanninum víðar heimildir at seta gjøllari reglur í gildi. <em type="bold">1.3. Endamálið við uppskotinum </em>Endamálið við uppskotinum er at fyrireika føroyska lóggávu til yvirtøku av málsøkjunum sjóuppmerking og vitaverk. Søfartsstyrelsen hevur í dag ábyrgd av økjunum, sum umframt umsitingarligar uppgávur m.a. fevnir um rakstur av 26 vitum og tveimum flótandi sjómerkjum. <em type="bold">1.4. Samandráttur av nýskipanini við uppskotinum </em>3 / 6 </p>
<p>Lagt er upp til, at tað í lóg um trygd á sjónum verður heimilað landsstýrismanninum, ella tí myndugleika, sum landsstýrismaðurin heimilar til tess, at stovna neyðugar siglingarskipanir og sjóuppmerkingar. Harafturat er lagt upp til, at landsstýrismaðurin ásetur nærri reglur um sjóuppmerking, heruppií reglur um ábyrgd fyri, eftirlit við og loyvi til sjóuppmerking. Ætlanin er, at tær nærri reglurnar um sjóuppmerking í føroyskum sjóuppmerkingarøki í fyrstu atløgu skulu taka útgangsstøði í bekendtgørelse nr. 229 frá 4. april 1989 om afmærkning m.v. i dansk afmærkningsområde og í galdandi donsku reglunum. Ætlanin er, at Sjóvinnustýrið – sum m.a. umsitir málsøki trygd á sjónum – skal hava ábyrgdina av sjóuppmerkingarøkinum, herundir rakstur av vitunum hjá tí almenna. <em type="bold">1.5. Ummæli og ummælisskjal </em>Uppskotið hevur, saman við lógaruppskoti um broyting í løgtingslóg um trygd á sjónum, verið í hoyring hjá Landsverki, Sjóvinnustýrinum, MRCC, Vørn, Arktisk Kommando og Samferðslumálaráðnum. Innkomnu ummælini eru hjáløgd sum fylgiskjal 4. </p>
<p><em type="bold">Kapittul 2. Avleiðingarnar av uppskotinum 2.1. Fíggjarligar avleiðingar fyri land og kommunur </em>Tað kostar árliga 4,5 mio. kr. at reka málsøkini sjóuppmerking og vitaverk, og tí verður lagt upp til, at henda upphædd verður sett av til rakstur av økinum á komandi fíggjarlógum. Víst verður til pkt. 2.1. í viðmerkingunum í lógaruppskoti um broyting í løgtingslóg um ræði á málum og málsøkjum, sum er lagt fyri Løgtingið samstundis sum hetta lógaruppskot. <em type="bold">2.2. Umsitingarligar avleiðingar fyri land og kommunur </em>Umsitingarliga verður mett, at yvirtøkan av málsøkjunum sjóuppmerking og vitaverk ikki hevur stórar avleiðingar við sær fyri landið, av tí at myndugleikauppgávurnar eru avmarkaðar. Ætlanin er, at Sjóvinnustýrið skal yvirtaka uppgávurnar hjá Søfartsstyrelsen, heruppií útgávu av nautiskum ritum og altjóða samstarv, og hava samskipandi uppgávur, m.a. samstarv við Landsverk, MRCC og Arktisk Kommando. Víst verður til fylgiskjal 2 til lógaruppskotið, sum m.a. lýsir uppgávurnar á økinum. Lógaruppskotið hevur ongar umsitingarligar avleiðingar fyri kommunur. <em type="bold">2.3. Avleiðingar fyri vinnuna </em>Uppskotið hevur ongar slíkar avleiðingar. <em type="bold">2.4. Avleiðingar fyri umhvørvið </em>Uppskotið hevur ongar slíkar avleiðingar. <em type="bold">2.5. Avleiðingar fyri serstøk øki í landinum </em>Uppskotið hevur ongar slíkar avleiðingar. <em type="bold">2.6. Avleiðingar fyri ávísar samfelagsbólkar ella felagsskapir </em>Uppskotið hevur ongar slíkar avleiðingar.4 / 6 <em type="bold">2.7. Millumtjóðasáttmálar á økinum </em>Sjóuppmerking, sum tryggjar trygga ferðslu á sjónum, er aloftast grundað á altjóða konventiónir, rættarsiðvenjur ella tilmæli. Altjóða verður sostatt miða ímóti, at sjóuppmerking er eins í øllum heiminum. M.a. IMO-sáttmálin SOLAS (International Convention for the Safety of Life at Sea), sum Føroyar hava staðfest, inniheldur reglur um at senda út siglingarávaringar, um at stovna sjóuppmerkingar og um at almannakunngerða broytingar í sjóuppmerking. Víst verður til fylgiskjal 3 til lógaruppskotið, sum greiður frá altjóða reglum á økinum. Við yvirtøku av økinum, yvirtaka føroyskir myndugleikar ábyrgdina av, at altjóða reglur v.m. um sjóuppmerking – sum sjóuppmerking í føroyskum sjóuppmerkingarøki longu í dag livur upp til – verða fylgdar. <em type="bold">2.8. Tvørgangandi millumtjóðasáttmálar 1) Hoyvíkssáttmálin </em></p>
<p>Uppskotið hevur ongar fylgjur í mun til nevnda sáttmála. <em type="bold">2) Evropeiski mannarættindasáttmálan, EMRS </em></p>
<p>Uppskotið hevur ongar fylgjur í mun til nevnda sáttmála. <em type="bold">3) Sáttmáli Sameindu Tjóða um rættindi hjá einstaklingum, ið bera brek </em></p>
<p>Uppskotið hevur ongar fylgjur í mun til nevnda sáttmála. <em type="bold">2.9. Markaforðingar </em>Uppskotið hevur ongar slíkar avleiðingar. <em type="bold">2.10. Revsing, fyrisitingarligar sektir, pantiheimildir ella onnur størri inntriv </em>Lógaruppskotið hevur ikki ásetingar um revsing. Í § 49, stk. 2 í lóg um trygd á sjónum er heimild til, at tað í reglum, sum verða settar við heimild í lógini, kann ásetast revsing sum bót ella fongsul upp í tvey ár fyri brot á reglurnar. Brúkar landsstýrismaðurin heimildina í lógaruppskotinum at áseta nærri reglur í kunngerð, kunnu tað tí ásetast reglur um revsing fyri brot á reglurnar. <em type="bold">2.11. Skattir og avgjøld </em>Uppskotið hevur ongar slíkar avleiðingar. <em type="bold">2.12. Gjøld </em>Uppskotið hevur ongar slíkar avleiðingar. <em type="bold">2.13. Áleggur lógaruppskotið likamligum ella løgfrøðiligum persónum skyldur? </em>Uppskotið hevur ongar slíkar avleiðingar. <em type="bold">2.14. Leggur lógaruppskotið heimildir til landsstýrismannin, ein stovn undir landsstýrinum ella til kommunur? </em>Lógaruppskotið heimilar landsstýrismanninum, ella tí myndugleika, sum landsstýrismaðurin heimilar til tess, at stovna neyðugar siglingarskipanir og sjóuppmerkingar. Lógaruppskotið heimilar eisini landsstýrismanninum at áseta nærri reglur um siglingarskipanir og sjóuppmerkingar. 5 / 6 <em type="bold">2.15. Gevur lógaruppskotið almennum myndugleikum atgongd til privata ogn? </em>Uppskotið hevur ongar slíkar avleiðingar. <em type="bold">2.16. Hevur lógaruppskotið aðrar avleiðingar? </em>Uppskotið hevur ikki aðrar avleiðingar enn tær, sum eru nevndar omanfyri. <em type="bold">2.17. Talvan: Yvirlit yvir avleiðingarnar av lógaruppskotinum </em></p>
<p>Fyri landið ella landsmyndugleikar</p>
<p>Fyri kommunalar myndugleikar</p>
<p>Fyri pláss ella øki í landinum</p>
<p>Fyri ávísar samfelagsbólkar ella felagsskapir</p>
<p>Fyri vinnuna</p>
<p>Fíggjarligar ella búskaparligar avleiðingar</p>
<p>Ja</p>
<p>Nei</p>
<p>Nei</p>
<p>Nei</p>
<p>Nei</p>
<p>Umsitingarligar avleiðingar</p>
<p>Ja</p>
<p>Nei</p>
<p>Nei</p>
<p>Nei</p>
<p>Nei</p>
<p>Umhvørvisligar avleiðingar</p>
<p>Nei</p>
<p>Nei</p>
<p>Nei</p>
<p>Nei</p>
<p>Nei</p>
<p>Avleiðingar í mun til altjóða avtalur og reglur</p>
<p>Nei</p>
<p>Nei</p>
<p>Nei</p>
<p>Nei</p>
<p>Nei</p>
<p>Sosialar avleiðingar</p>
<p>Nei</p>
<p>Nei</p>
<p><em type="bold">Kapittul 3. Serligar viðmerkingar 3.1. Viðmerkingar til ta einstøku greinina Til § 1 </em><em type="italic">§ 31 a, stk. 1 </em>tekur útgangsstøði í § 5 a, stk. 1 í lóg nr. 118 frá 28. marts 1951 om forholdsregler til skibsfartens betryggelse við seinni broytingum, sum fyrr hevur verið galdandi í Føroyum, og § 8 í lov om sikkerhed til søs, sbrt. lovbekendtgørelse nr. 72 af 17.januar 2014, sum er galdandi í Danmark. Landsstýrismanninum, ella tí myndugleika landsstýrismaðurin heimilar til tess, verður heimilað at stovna neyðugar siglingarskipanir og sjóuppmerking í føroyskum sjóuppmerkingarøki og halda tær við líka. Innihaldsliga er ikki lagt upp til nakra broyting í mun til galdandi praksis, og skal sjóuppmerking eins og í dag vera við til at tryggja trygga ferðslu á sjónum. Lagt verður upp til, at tað verður Sjóvinnustýrið, sum fær ábyrgdina av sjóuppmerkingarøkinum, heruppií ábyrgdina av rakstrinum av vitunum. Við siglingarskipanir verður hugsað um skipanir, sum ikki eru umborð á skipi, men sum stuðla undir, at skip halda rætta kós. <em type="italic">§ 31 a, stk. 2 </em>heimilar <em type="italic"></em>landsstýrismanninum at áseta nærri reglur um sjóuppmerking í føroyskum sjóuppmerkingarøki. Ætlanin er, at landsstýrismaðurin í kunngerð ásetur reglur um m.a. ábyrgd fyri, eftirlit við og loyvi til sjóuppmerking. 6 / 6 </p>
<p><em type="bold">Til § 2 </em>Lagt verður upp til, at lógin kemur í gildið 1. januar 2020, tá økini sjóuppmerking og vitaverk verða yvirtikin av føroyskum myndugleikum. Víst verður til lógaruppskot um broyting av lóg um ræði á málum og málsøkjum um yvirtøku av sjóuppmerking og vitaverk, sum er lagt fyri løgtingið samstundis sum hetta lógaruppskot. Miðað verður ímóti, at kunngerð um sjóuppmerking eisini kemur í gildið 1. januar 2020. </p>
<p>Uttanríkis- og vinnumálaráðið, xx.xx.xxxx</p>
<p><em type="bold">Poul Michelsen </em>landsstýrismaður / Herálvur Joensen </p>
<p xml:lang="dan"><em type="bold">Yvirlit yvir fylgiskjøl: </em>Fylgiskjal 1: Javntekstur Fylgiskjal 2: Søfartsstyrelsens notat af 8. juni 2018 om spørgsmål i forbindelse med eventuel færøsk overtagelse af sagsområder på Søfartsstyrelsens område Fylgiskjal 3: Søfartsstyrelsens notat af 8. juni 2018 om internationale aftaler og forpligtelser samt mødefora i forbindelse med de færøske myndigheders evt. overtagelse af sagsområder på Søfartsstyrelsens område Fylgiskjal 4: Ummæli frá … </p>
</body></document>
