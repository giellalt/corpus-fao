<document xml:lang="fao" id="no_id"><header><title/><genre code="admin"/><author><unknown/></author><wordcount>2842</wordcount><conversion_status type="standard"/><availability><license type="standard"/></availability><multilingual/><origFileName>løgbiti-1-stjórnarrættarliga-støða-føroya.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Stjórnarrættarliga støða Føroya</p>
<p xml:lang="est">L Ø G M A N S S K R I V S T O VA N</p>
<p xml:lang="nno"><em type="bold">Lógartænastan januar 2019</em> </p>
<p xml:lang="spa">Løgbitar</p>
<p>Ætlanin við løgbitunum er stutt at lýsa nøkur yvirskipað løgfrøðilig ella faklig evni, sum tað er gott at hava sum undirstøði, tá ein lóg ella aðrar rættarreglur skulu gerast.</p>
<p xml:lang="isl">Løgbitarnir eru eitt leiðbeinandi ískoyti til rundskrivið um lógarsmíð.</p>
<p>Løgbitarnir eru gjørdir í samráð við tey stjórnarráð ella myndugleikar, sum hava serligan kunnleika innan økið, sum løgbitin viðvíkur.</p>
<p xml:lang="isl">Nella FestirsteinDeildarstjóri á lógartænastuni</p>
<p xml:lang="nob"><em type="bold">Løgbiti nr. 1</em> </p>
<p><em type="bold">Stjórnarrættarliga støða Føroya</em> </p>
<p><em type="italic">Tað er væl kent, at tá ið ræður um stjórnarrættarligu støðu</em> Føroya, eru tað fleiri <em type="italic">– eisini ósambærilig – sjónarmið um, hvussu hon eigur at tulkast og skiljast. Í partinum um </em></p>
<p><em type="italic">grundlógina, heimastýrislógina og stýrisskipanarlógina hava vit gjørt av at lýsa hesar lógir við at endurgeva tey sjónarmið, sum eru um hesar lógirnar í Áliti um stýrisskipan </em></p>
<p><em type="italic">Føroya frá 1994. Hetta er gjørt við tí í huga, at álitið og tey sjónarmið, sum eru í álitinum, er tað, vit kunnu siga lýsir best eina almenna føroyska støðu til stjórnarrættarligu støðu </em></p>
<p><em type="italic">Føroya við tað, at hetta álitið er grundarlagið undir galdandi Stýrisskipanarlóg og hevur eisini verið grundarlagið fyri viðgerðina av stýrisskipanarlógini á Løgtingið.</em> </p>
<p><em type="bold">1. Grundlógin </em></p>
<p>Grundlóg ríkisins er lóg nr. 169 fra 5. juni 1953. Sambært § 1 er hon galdandi fyri allar partar av ríki Danmarkar og harvið eisini Føroyar. Lógin er formliga og lógliga lýst eisini at galda fyri Føroyar eftir reglunum í lóg nr. 51 fra 1. apríl 1896 om kundgørelse af love</p>
<p xml:lang="nob">og anordninger paa Færøerne.</p>
<p>Ein sannroynd er eisini, at frá 1849 til í dag er hon tikin í fullum álvara og hildin uppi av teim rættarverjandi stovnunum í Føroyum, nevniliga Løgtingi, landsstýri, løgreglu,</p>
<p>fúta, sorinskrivara, biskupi o.ø., og frælsisrættindini í henni hava eisini verið hildin uppi í Føroyum. Eisini hava danska drotningin, danska stjórnin, hernaðarvaldið og eystari</p>
<p>lands rættur og hægstirættur nýtt sínar heimildir sambært hesi lóg til fulnar í Føroyum.</p>
<p>Fólkaatkvøða hevur verið um lógina í Føroyum í 1920, 1939 og 1953. Núgaldandi grundlóg ríkisins er í samsvari við fyrr galdandi grundlógir aftur til 1849 grundlógina. Tað er tí</p>
<p>ein løgfrøðilig sannroynd, at grundlóg ríkisins má roknast at hava fult løgfrøðiligt gildi her á landi.</p>
<p>Tað, sum serliga hevur týdning fyri Føroyar, eru tey ávísu rættindi, sum grundlóg ríkisins veitir borgarum ríkisins, og sum lóggávuvaldið, bæði ríkismyndugleikar og heima-stýrismyndugleikar, ikki kunnu skúgva til viks. Hesar reglur standa í grundlógarinnar §</p>
<p>67 og § 68, §§ 70<em type="italic">–</em>79 og § 82. M.a. veita hesar reglur trúarfrælsi, ávísa rættartrygd undir hand tøku, fongsling, húsarannsókn, rætt til at skriva uttan sensur og rætt til endurgjald </p>
<p>undir ognartøku. Ásett er, at miðað skal verða ímóti, at hvør arbeidsførur borgari í land-in</p>
<p>ávísan mun umframt rætt til frían fólkaskúla.</p>
<p>1 - Teksturin er tikin úr Áliti um stýrisskipanarviðurskifti Føroya frá 1994, s. 48–49, og endurgevur sjónarmiðini í álitinum.</p>
<p><em type="bold">2. Heimastýrislógin </em></p>
<p><em type="bold">Grundarlagið undir skipanini. </em>Heimastýrislógin er samtykt á Løgtingi 5. desember </p>
<p>1947 og staðfest og kunngjørd av amtmanninum sum „Kundgørelse nr. 11 af 31. marts 1948 af lov om Færøernes Hjemmestyre” í tvíteksti á føroyskum og donskum.</p>
<p>Í Danmark er sama lóg samtykt og staðfest av kongi og kunngjørd har sum lóg nr. 137 af 23. marts 1948 om Færøernes Hjemmestyre. Hendan lógin er ikki kunngjørd í Føroyumeftir reglunum í lóg nr. 51 af 1. april 1896 om kundgørelse af love og anordninger pa</p>
<p>Færøerne og hevur sostatt ikki gildi í Føroyum.</p>
<p>Ofta hevur verið frammi í kjakinum, um heimastýrislógin kann sigast at vera innan fyri teir karmar, grundlógin setur fyri valdsbýtið í ríkinum. Ígjøgnum tíðirnar hevur</p>
<p>dúgliga verið tjakast um, av hvørjum stýrisskipanarligum slagi heimastýrisskipanin er. Kendasta kjakið um henda spurning er millum dr. jur. Poul Meyer og Edvard Mitens,</p>
<p>landsrættarsakførara. Dr. Meyer førir fram, at heimastýrisskipanin er ein víðfevnd delegatión av lóggávuvaldi og fyrisitingarvaldi frá ríkisdegi og kongsvaldi av teim</p>
<p>heimildum, teir hava sbrt. grundlógini. Ímóti hesum førir Mitens landsrættarsakførari fram, at heimastýrislógin beinleiðis nevnir, at hin lóggevandi og fyrisitingarligi myndugleikin er</p>
<p>hjá heimastýrinum, og at ognartøka og skattaútskriving kann fara fram sbrt. løgtingslóg, hóast grundlógin ásetur, at hetta bert kann fara fram sbrt. lóg. Lóggáva, sum heimastýrið</p>
<p xml:lang="isl">útskrivar, má tí vera lóg í grundlógarinnar merking. Dr. jur. Alf Ross heldur í sínum stýrisskipanarlógarrætti, at heimastýrisskipanin er “en usædvanlig vidtgående delegation</p>
<p xml:lang="dan">af lovgivningsmagt”.</p>
<p>Heimastýrislógin, sum er galdandi í Føroyum, er ikki ein vanlig donsk ríkislóg, við tað at lóg nr. 137 af 23. marts 1948 om Færøernes Hjemmestyre ikki er kunngjørd her á</p>
<p>landi eftir reglunum í lóg nr. 51 af 1. april 1896 om kundgørelse af love og anordninger på Færøerne og sostatt ikki hevur gildi her á landi.</p>
<p>Hinvegin hevur lógin sæð dagsins ljós við bráðfeingis stýrisskipanarháttinum frá 1940 sum grundarlagi, har Løgtingið og amtmaðurin høvdu alt lóggávuvald í Føroyum. Henda stýrisskipan hevði við rættarsiðvenju grundlógarstyrki og gildi, við tað at hon veik frá</p>
<p>tágaldandi donsku grundlógini og virkaði í heili 5 ár, uttan at nakar ivaðist í, at hon hevði fult løgfrøðiligt gildi. Í 1945 verður henda rættarsiðvenja eisini viðurkend av donsku</p>
<p>stjórnini sbrt. telegrammi frá forsætismálaráðnum til amtmannin, sum var soljóðandi:</p>
<p xml:lang="dan">“<em type="italic">Regeringen takker Dem og Deres Medarbejdere for godt udført Arbejde under </em></p>
<p xml:lang="dan"><em type="italic">Adskillelsen. Regeringen godkender, at Amtmanden under Krigen sammen med Lagtinget har administreret Færøerne, og at Administrationen foreløbig videreføres paa samme </em></p>
<p xml:lang="dan"><em type="italic">maade. Haaber snart at se Dem hernede til Konference.</em>” </p>
<p>- Teksturin er tikin úr Áliti um stýrisskipanarviðurskifti Føroya frá 1994, s. 67–71, og endurgevur sjónarmiðini í álitinum.</p>
<p>Sostatt er støðan í 1948 tann, at Løgtingið og amtmaðurin skriva út eina lóg, kundgørelse nr. 11 af 31. marts 1948 af lov om Færøernes Hjemmestyre, har lóggávu- og fyrisitingarvaldið í einum parti av samfelagsins málsøkjum, nevniliga felagsmálsøkjunum, verða løgd til</p>
<p>danskar myndugleikar at lóggeva og fyrisita.</p>
<p>Rættast er tí helst at skilja heimastýrislógina sum eina lóg, sum hvílir á rættarsiðvenju, og at henda </p>
<p>Fólkatingið og kongur kunnu ikki taka heimastýrislógina av bert fyri sítt egna viðkomandi, við tað at lóggávuheimild Fólkatingsins í Føroyum byggir á kundgørelse nr. 11 af 31. marts 1948 af lov om Færøernes Hjemmestyre, sum býtir lóggávu- og fyrisitingarvaldið í</p>
<p>Føroyum sundur millum danskar og føroyskar myndugleikar. Bert tað forum, sum í 1948 førdi inn skipanina, Løgtingið við staðfesting amtmansins, ella teir myndugleikarnir,</p>
<p>sum hava fingið heimildirnar sambært heimastýrislógini, kunnu broyta hana. Av hesi niðurstøðu kemur eisini tann avleiðing, at ríkismyndugleikarnir onga eftirlitisheimild</p>
<p>hava við teim málsøkjum, sum yvirtikin eru; lóggávu- og fyrisitingarvaldið er endaliga latið Løgtingi og landsstýri.</p>
<p>Sostatt kann gildug broyting av heimastýrislógini bert fara fram, við at nýggj heimastýris- ella sjálvstýrislóg verður samtykt av Løgtinginum og staðfest av løgmanni og kunngjørd eftir føroysku kunngerðarreglunum, og at sama lóg verður samtykt og kunngjørd av</p>
<p>Fólkatinginum og staðfest av drotningini og kunngjørd eftir kunngerðarreglunum fyri ríkislógir o.a. í Føroyum.</p>
<p><em type="bold">Alment um innihaldið í skipanini </em></p>
<p>Í heimastýrislógini § 1 stendur, at</p>
<p>“<em type="italic">Føroyar eru sjálvstýrandi tjóð í danska ríkinum samsvarandi hesi lóg. Innan fyri ríkis-markið taka føroyingar við fólkavalda løgtingi sínum og einum av tinginum stovnaðum </em></p>
<p><em type="italic">landa stýri ræði yvir føroyskum sermálum sum í hesi</em> lóg ásett.” </p>
<p>Lógin ásetur í § 2, at tey mál, sum sett eru á lista A í lógini, kunnu føroyingar sjálvir gera av at taka yvir lóggávuvald og fyrisiting, sum føroysk sermál sbrt. § 4, stk. 1, og taka tá eis ini á seg tær útreiðslur, sum standast av hesum. Á sama hátt kunnu danir krevja, at</p>
<p>máls øki á lista A verða yvirtikin av føroyingum.</p>
<p>Í § 3 er ásett, at tey á lógarinnar lista B nevndu málsøki eftir nærri samráðing kunnu yvir takast soleiðis, at føroyingar taka yvir málsøki sum frammanfyri umrøtt. Mál, sum</p>
<p>ikki eru nevnd á lista A og B, taka danir sær av eftir donsku stýrisskipanarreglunum, tey so nevndu  felags málini  sbrt. heimastýrislógarinnar § 6, stk. 1, men kunnu eisini leggjast</p>
<p>føroy ingum at fyrisita sbrt. § 9.</p>
<p>Tað er heimastýrið, sum eru Løgting og landsstýri, sum føroyinga vegna gera av, um lista A mál skulu yvirtakast, og um samráðingar skulu verða um lista B mál.</p>
<p>Heimastýrislógin veitir ávís avmarkað tjóðskaparrættindi. Í § 10 er ásett, at í danska passi føroyinga kann setast afturat <span type="quote" xml:lang="nob">“Dansk”</span> og <span type="quote" xml:lang="nob">“Danmark”</span>, <span type="quote">“Føroyingur”</span> og <span type="quote">“Føroyar”</span>, og at munur kann vera gjørdur á føroyingum og dønum, tá ið veljast skal til føroyskar stovnar,</p>
<p>men at tað á annan hátt ikki kann gerast munur. Í § 11 verður føroyskt viðurkent sum høvuðsmál, men danskt kann á sama hátt verða nýtt í øllum almennum viðurskiftum. Í</p>
<p>§ 12 verður føroyska flaggið viðurkent sum alment flagg í Føroyum.</p>
<p><em type="bold">Avmarking í føroyska heimaræðinum. </em>Føroyska heimaræðið er avmarkað av teimum til eina og hvørja tíð verandi sáttmálaligu og øðrum millumtjóða rættindum og skyldum </p>
<p>sbrt. § 5, stk. 1, og eingin løgtingslóg má sostatt ganga ímóti einum millumtjóða sáttmála, sum bindandi er fyri Føroyar. Avleiðingin av, at gingið verður ímóti galdandi millumtjóða</p>
<p>sáttmála, er, at viðkomandi løgtingslóg er ógildug, við tað at farið er út um ta heimild, sum heimastýrislógin gevur at lóggeva, av tí at § 5 beinleiðis sigur, at lóggávurætturin</p>
<p>er avmarkaður orsakað av teimum til eina og hvørja tíð verandi sáttmálaligu og øðrum millumtjóða rættindu</p>
<p><em type="bold">Trætur um málsræði. </em>Eftir heimastýrislógarinnar § 6, stk. 2, verða trætur millum </p>
<p>ríkismyndugleikarnar og heimastýrið um, hvørt eitt mál er sermál ella felagsmál, loystar av eini serligari nevnd, skipað av tveimum limum, valdum av ríkisstjórnini, tveimum</p>
<p>valdum av landsstýrinum og trimum hægstarættardómarum. Eru limirnir, valdir av landsstýrinum og ríkisstjórnini, samdir, er málið loyst. Um ikki verður málið avgjørt av</p>
<p>hægstarættardómarunum.</p>
<p>Einki stendur um, hvør hevur heimild at leggja spurningar fyri nevndina; helst er tað bert landsstýrið og ríkisstýrið, sum kunnu tað (dómur í Føroya rætti um grindalógina).</p>
<p><em type="bold">2.1. Yvirtøkulógin </em></p>
<p>Yvirtøkulógin er lóg nr. 79 frá 12. mai 2005 um mál og málsøki føroyska myndugleika at yvirtaka. Henda lógin er eitt ískoyti til Heimastýrislógina. Í lógini verður staðfest</p>
<p>formliga, at føroyskir myndugleikar kunnu yvirtaka øll mál og málsøki, tó undantikin ávís nevnd málsøki.</p>
<p xml:lang="isl">Hesi eru: - Stjórnarskipan danska ríkisins.- Heimarættur danska ríkisins.</p>
<p xml:lang="isl">- Hægstirættur danska ríkisins.- Uttanríkis-, trygdar- og verjupolitikkur.</p>
<p>- Gjaldoyra- og peningapolitikkur.</p>
<p>- Teksturin er tikin úr viðmerkingunum til uppskotið til lóg nr. 79 frá 12. mai 2005 um mál og</p>
<p>málsøki føroyska myndugleika at yvirtaka og endurgevur sjónarmiðini í uppskotinum.</p>
<p>Við hesi lógini varð skipanin viðvend og víðkað í mun til heimastýrislógina, skilt á tann hátt, at meðan heimastýrislógin beinleiðis nevnir málsøki, ið kunnu verða yvirtikin, nevnir henda lógin nøkur fá málsøki, ið ikki kunnu verða yvirtikin eftir hesi lóg; tað</p>
<p>merkir, at lógin beinleiðis heimilar at yvirtaka øll onnur málsøki.</p>
<p>Í mun til heimastýrislógina fevnir Yvirtøkulógin um øll tey trý vøldini: lóggávuvaldið, útinnandi valdið og dómsvaldið. Harvið kann føroyska myndugleikaskipanin gerast</p>
<p xml:lang="swe">fullkomnari.</p>
<p><em type="bold">2.2. Ræðislógin  </em></p>
<p>Ræðislógin er løgtingslóg nr. 41 frá 10. mai 2006 um ræði á málum og málsøkjum, sum seinast broytt við løgtingslóg nr. 69 frá 29. mai 2017.</p>
<p>Endamálið við lógini er m.a. í eini løgtingslóg greidliga at seta upp, hvørji mál og málsøki eru á føroyskum hondum, og hvørji eru á donskum og at fáa størri greiðu á yvirtøku-ivamálum.</p>
<p>Síðan heimastýrislógin fekk gildi í 1948, hevur byrjunarstøðið verið, at øll mál hava verið á donskum hondum, hava føroyingar ikki serstakt yvirtikið økið. Hetta er broytt við Ræðislógini, sum vísir, um eitt málsøkið er á føroyskum hondum ella ikki. Framtíðar</p>
<p>yvirtøkur verða nú framdar við, at økið, sum ætlast yvirtikið, verður strikað av listanum við broytingarlóg.</p>
<p>Kjakmál um ivamál og um framtíðar málsøki, sum nú ikki eru kend, verða ikki í eins stóran mun. Er kjak, um ávíst málsøki er danskt ella føroyskt, so er byrjanarstøðið, at tað er føroyskt.</p>
<p>Ræðislógin ásetir, at tá ið yvirtikið er, stendur galdandi lóggáva við sbrt. heimastýrislógini § 13, men lógaheimildirnar liggja tá hjá føroyingum. Er heimild ella skylda á yvirtiknummálsøki løgd til danskan myndugleika sambært lóg, liggja tær aftan á eina yvirtøku hjá</p>
<p>avvarðandi føroyskum myndugleika.</p>
<p>Yvirtøka av einum málsøki krevur tí í grundregluni ongar lógarbroytingar, men føroyska fyrisitingin má sjálvsagt lagast til broytingina. Yvirtøkurnar kunnu sostatt frá einum</p>
<p>politiskum sjónarmiði einans vera ein spurningur um, hvør lóggeva og fyrisita skal – føroyingar ella danir – og ikki til ein spurning um, hvør rættarstandur skal verða á</p>
<p>økinum. Tað ber tí til at yvirtaka eitt málsøki við bert at strika eitt av teimum tølum,sum standa í § 1, stk. 2 og onga fylgilóggávu gera </p>
<p>hevur verið frammanundan í teimum førum, yvirtøkulógin krevur tað.</p>
<p>- Teksturin er tikin úr viðmerkingunum til uppskotið til løgtingslóg nr. 41 frá 10. mai 2006</p>
<p>um ræði á málum og málsøkjum og endurgevur sjónarmiðini í uppskotinum.</p>
<p><em type="bold">2.3. Uttanríkispolitiska heimildarlógin (DFG) </em></p>
<p>Uttanríkispolitiska heimildarlógin er løgtingslóg nr. 80 frá 14. mai 2005 um altjóðarættarligu sáttmálar Føroya landsstýris at gera. Henda lógin er eisini eitt ískoyti til Heimastýrislógina.</p>
<p>Í heimastýrislógini § 5, stk. 2 er ásett, at Danmarkar kongsríki situr fyri uttanríkismálum Føroya. Í § 5, stk. 1 er ásett, at Føroyar skulu virða altjóðarætt, ið er virkin í landinum. Aftur at nevndu reglum í § 5 í heimastýrislógini koma reglurnar í § 8. Sambært § 8, stk.</p>
<p>4 er ásett, at har um serlig føroysk mál er at røða, kann danski uttanríkisráðharrin, tá ið tað verður ikki hildið vera ósambæriligt við áhugamál Danmarkar kongsríkis, heimila</p>
<p>føroyskum sendimonnum at samráðast beinleiðis saman við donsku uttanríkistænastuna, um ynski verður sett fram um tað.</p>
<p>Í mun til § 8 í heimastýrislógini gevur Uttanríkispolitiska heimildarlógin hesar víðkaðu heimildir:</p>
<p>1) Føroyar hava av sínum eintingum myndugleika at samráðast við fremmand ríki ogmillumtjóðafelagsskapir, gera sáttmálar og siga úr gildi sáttmálar við tey við víkjandi øllum</p>
<p>málsøkjum, ið eru yvirtikin til fulnar, uttan at biðja Danmarkar kongs ríki um heimild.Løgmaður undirritar einsamallur altjóðarættarligar sáttmálar ella tann, ið løgmaður</p>
<p>gevur fulltrú at undirrita.2) Føroyar hava av sínum eintingum beinleiðis diplomatiskt samskifti við fremmand</p>
<p>ríki og millum tjóðafelagsskapir viðvíkjandi øllum málsøkjum, ið eru yvirtikin til fulnar.3) Føroyar kunnu hava sendimenn í øllum fremmandum ríkjum og millum tjóða felagsskapum</p>
<p>viðvíkjandi øllum málsøkjum, ið eru yvirtikin til fulnar.4) Føroyar kunnu í ávísum førum í egnum navni fáa limaskap og atlimaskap í millum</p>
<p>tjóðafelagsskapum, tá ið slíkir felagsskapir eftir egnum samtyktum loyva tí, og tá ið taðer í samsvari við stjórnarskipanarligu støðu Føroya.</p>
<p><em type="bold">3. Stýrisskipanarlógin </em></p>
<p>Stýrisskipanarlógin er løgtingslóg nr. 103 frá 26. juli 1994 um stýrisskipan Føroya, sum broytt við løgtingslóg nr. 75 frá 25. mai 2009. Karmurin og heimildin fyri lógina er heimastýrislógin.</p>
<p>Í Stýrisskipanarlógini er politiskt tríbýti í Føroyum skipað eftir tí mynstri, sum er í øllum fólkaræðiligum londum á okkara leiðum. Sambært § 1 er lóggávuvaldið hjá Løgtingi og løgmanni. Hetta merkir, at ikki er heimilað við løgtingslóg at leggja lóggávuvald til</p>
<p>annan myndugleika ella stovn. Útinnandi valdið er landsstýrið, sum hevur politisku og rættarligu ábyrgdina av hesi fyrisiting. Dømandi valdið er hjá dómstólunum.</p>
<p>- Teksturin er tikin úr viðmerkingunum til uppskotið til løgtingslóg nr. 80 frá 14. mai 2005 um altjóða</p>
<p>rættarligu sáttmálar Føroya landsstýris at gera og endurgevur sjónarmiðini í uppskotinum.</p>
<p>- Teksturin er tikin úr Áliti um stýrisskipanarviðurskifti Føroya frá 1994, s. 170-171, og endurgevur sjónarmiðini í álitinum.</p>
<p>Í lógini eru reglur um, hvussu lóggávuvaldið, útinnandi valdið og dómsvaldið virka. Eisini eru reglur í fíggjarviðurskiftum landsins, felagsmál, millumtjóðasáttmálar og kommunurnar.</p>
<p>Lógin ásetir, at Løgtingið eftir 3 viðgerðir samtykkir løgtingslógir, sum løgmaður staðfestir og kunnger. Løgtingsmenn og landsstýrið hava rætt at leggja lógaruppskot fyri Løgtingið.</p>
<p>Sambært § 57 í Stýrisskipanarlógini kann broyting í løgtingslógini bert gerast við, at Løgtingið fyrst samtykkir uppskot til broyting av løgtingslógini, men samtykta</p>
<p>løgtingslógaruppskotið verður ikki beinanvegin staðfest av løgmanni. Tað soleiðis samtykta løgtingslógaruppskotið skal eftir næsta val verða samtykt óbroytt í fyrstu</p>
<p>setu nývalda tingsins og kann síðan verða staðfest á vanligan hátt av løgmanni. Verður heimastýrislógin broytt, kunnu uppskot um at broyta hesa løgtingslóg orsakað av broytingini</p>
<p>í heimastýrislógini verða samtykt og staðfest eftir vanligum reglum.</p>
<p xml:lang="isl"><em type="bold">4. Evropeiski Mannarættindasáttmálin</em> </p>
<p xml:lang="dan">Mannarættindasáttmálin er settur í gildi fyri Føroyar við Anordning nr. 136 af 25. februar 2000 om ikrafttræden for Færøerne af lov om Den Europæiske Menneskerettighedskonvention.</p>
<p>Mannarættindasáttmálin hevur til endamáls at verja borgarar í teimum evropeisku londunum ímóti mannarættindabrotum. Sáttmálin varð samtyktur í Evroparáðnum í 1950 við íblástri frá heimsyvirlýsingini hjá ST.</p>
<p>Mannarættindasáttmálin er settur í gildi í Føroyum við lóg hin 1. mai 2000, og tí kunnu dómstólar í Føroyum døma eftir sáttmálanum.</p>
<p>Ein røð av ískoytissáttmálum er løgd aftur at sáttmálanum gjøgnum árini. Ískoytissáttmáli nr. 1, 4, 6 og 7 eru settir í gildi við lóg í Føroyum. Hinir eru ikki settir í gildi við lóg, men</p>
<p>føroysk lóggáva er broytt samsvarandi, har tað hevur verið neyðugt, so hon er í samsvari við ásetingarnar í ískoytissáttmálunum.</p>
<p><em type="bold">Evropeiski Mannarættindadómstólurin </em>var stovnaður í 1959. Endamálið við dómstólinum </p>
<p>er at tryggja, at limalondini halda ásetingarnar í sáttmálanum. Borgarar og stjórnir kunnu tí klaga, um tey halda seg hava verið fyri mannarættindabrotum. Hetta er størsti munurin</p>
<p>á evropeiska Mannarættindasáttmálanum og ST-Mannarættindasáttmálunum, tí teir hava bert nevndir, ið hava eftirlit við, um limalondini halda ásetingarnar í sáttmálunum.</p>
<p>Til ber eisini at leggja mál fyri evropeiska mannarættindadómstólin, men hetta kann ikki gerast, fyrr enn allir møguleikar eru troyttir í heimlandinum.</p>
<p>- Teksturin er tikin av heimasíðuni hjá Uttanríkis- og vinnumálaráðnum.</p>
</body></document>