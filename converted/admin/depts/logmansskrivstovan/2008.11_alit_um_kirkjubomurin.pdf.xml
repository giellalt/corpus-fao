<document xml:lang="fao" id="no_id"><header><title/><genre code="admin"/><author><unknown/></author><wordcount>4630</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2008.11 Álit um Kirkjubømúrin.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p><em type="bold">ÁLIT UM </em></p>
<p><em type="bold">KIRKJUBØMURIN </em></p>
<p><em type="bold">ÁLIT UM </em></p>
<p><em type="bold">KIRKJUBØMURIN </em>´´ </p>
<p xml:lang="dan"><em type="bold">MÚRNEVNDIN 2001 </em></p>
<p><em type="bold">FØROYA FORNMINNISSAVN </em></p>
<p xml:lang="dan">NOVEMBER 2008</p>
<p>ÁLIT UM KIRKJUBØMÚRIN 1</p>
<p>Álit um Kirkjubømúrin</p>
<p><em type="bold">Tilmæli um varðveitingartiltøk </em>Vísandi til heimild, latin í skrivi Mentamálaráðsins, dagf. 14. juni 2001, letur Múrnevndin saman við Føroya Fornminnissavni hervið landsstýriskvinnuni við mentamálum tilráðing um, hvussu Múrurin í Kirkjubø kann verjast og varðveitast í framtíðini, hetta við teirri settu fyritreyt, at Múrurin skal varðveitast óbroyttur soleiðis, at hann til eina og hvørja tíð aftur kann verða til tað fornminnaskjal, sum vit kenna í dag. Arbeiðssetningurin hjá Múrnevndini frá 2001 er soljóðandi: Nevndin ger lands‐ stýrismanninum álit, sum m.a. skal fevna um: <em type="bold">1. </em></p>
<p>Søguligan inngang <em type="bold">2. </em></p>
<p>Mentanarsøguliga týdning Múrsins, har altjóða antikvarisk høvuðssjónarmið fyrr og nú eru lýst <em type="bold">3. </em></p>
<p>Mentanarsøguliga týdning Múrsins í sambandi við byggisøgu í øðrum londum, sum t.d. Noregi <em type="bold">4. </em></p>
<p>Lýsing av treytunum fyri, at Múrurin kann verða skrásettur á World Heritage listanum <em type="bold">5. </em></p>
<p>Neyva lýsing av varðveitingartiltøkum at tryggja Múrin móti vindi, regni o.s.fr. <em type="bold">6. </em></p>
<p>Neyva lýsing av arbeiðsgongdini. Í hesum sambandi trygging av múrkrúnuni, skulpturi og øðrum, sum neyðugt er at geva serligan ans undir varðveitingar‐ arbeiðinum <em type="bold">7. </em></p>
<p>Lýsing og tilráðing í sambandi við framhaldandi varðveiting av Múrinum <em type="bold">8. </em></p>
<p>Tilráðing og fyrireiking av arkitektakapping, sum í minsta lagi skal fevna um Norðurlond <em type="bold">9. </em></p>
<p>Uppskot, við støði í omanfyri standandi, til landsstýrismannin um endaliga loysn av verju‐, tryggingar‐ og varðveitingarspurningum í sambandi við Kirkjubømúrin.</p>
<p>Í arbeiðssetninginum verður tilskilað, at ítøkiliga arbeiðið viðvíkjandi verju og varðveiting av Múrinum fer fram undir eftirliti og ábyrgd Fornminnissavnsins, og at nevndin samstarvar við Fornminnissavnið. Hetta verður útgreinað soleiðis: Í fakligum spurningum fer samstarvið fram undir leiðslu Fornminnissavnins.</p>
<p>ÁLIT UM KIRKJUBØMÚRIN 2</p>
<p><em type="bold">Tilráðingin samanumtikin </em>Í stuttum verður mælt til, at greiðir karmar verða fingnir til vega kring verndar‐ arbeiðið í sambandi við fornminnini í Kirkjubø, og </p>
<p><em type="bold">A. </em>at verndararbeiðið framhaldandi fer fram eftir altjóða leiðreglum, og at arbeitt verður miðvíst fram ímóti, at mentanarminnini í Kirkjubø sum ein heild, t.e. eisini aðrar leivdir av biskupssetrinum, verða góðkend av alheimssamfelagnum sum heimsarvur. </p>
<p><em type="bold">B. </em>at varðveitingar‐ og verndararbeiðið í sambandi við Kirkjubømúrin verður skipað sum ein verkætlan, sum hevur til endamáls at tryggja støðugt viðlíkahald av múrverkinum uttan at inniloka Múrin. </p>
<p><em type="bold">C. </em>at varðveitingar‐ og verndartiltøk verða kjølfest í kommunalari byggisamtykt fyri bygdina í Kirkjubø, og at norðurlendsk arkitektakapping verður fyriskipað fyri fornminnaumhvørvið í Kirkjubø sum heild. </p>
<p><em type="bold">Múrnevndin 2001 </em></p>
<p><em type="bold">Føroya Fornminnissavn </em></p>
<p><em type="italic">Petur Zachariassen </em>, lektari </p>
<p><em type="italic">Andras Mortensen </em>formaður landsantikvarur </p>
<p><em type="italic">Símun V. Arge </em>, savnvørður næstformaður </p>
<p><em type="italic">Kirstin Eliasen </em>, fornfrøðingur </p>
<p><em type="italic">Jóannes Patursson </em>, kongsbóndi </p>
<p>Tórshavn November 2008</p>
<p>ÁLIT UM KIRKJUBØMÚRIN 3</p>
<p><em type="bold">Yvirlit </em>Tilmæli um varðveitingartiltøk 1 </p>
<p>Tilráðingin samanumtikin 2</p>
<p>Yvirlit 3</p>
<p>Fylgiskjøl 4</p>
<p xml:lang="dan">Útgreining 5 </p>
<p>Viðv. 1: Søguligt yvirlit 5 </p>
<p>Viðv. 2: Mentanarsøguligur týdningur og antikvarisk høvuðssjónarmið 6 </p>
<p>Viðv. 3: Múrurin í byggisøguligum høpi 8 </p>
<p>Viðv. 4: Múrurin og heimsarvslistin hjá UNESCO 8 </p>
<p>Viðv. 5‐7: Varðveitingartiltøk og framhald 9</p>
<p>Veðurkanningar 10</p>
<p>Mørtilkanningar 11</p>
<p>Arbeiðsgongd í konserverings‐ og restaureringsfasuni 11</p>
<p>Tíðar‐ og kostnaðarætlan fyri umvæling 13 </p>
<p>Viðv. 8: Formgeving, umhvørvi og vernd 13 </p>
<p>Viðv. 9: Tilmæli 15</p>
<p>ÁLIT UM KIRKJUBØMÚRIN 4</p>
<p><em type="bold">Fylgiskjøl </em>Tilráðingin er grundað á hesi fylgiskjøl: </p>
<p>Fylgiskjal 1</p>
<p><em type="italic">Útgreining av kostnaðarætlan 2008‐2014. </em></p>
<p>Fylgiskjal 2</p>
<p><em type="italic">Rapport vedrørende Magnuskathedralens bevaringsforhold. </em>Poul Klenz Larsen, Nationalmuseets Bevaringsafdeling, Brede. 2008. </p>
<p>Fylgiskjal 3</p>
<p><em type="italic">Nordisk Ruinseminar, Færøerne 18‐20 september 2007. </em>Símun V. Arge og Andras Mortensen (red.), 2008, Tórshavn (ISBN 978‐99918‐3‐262‐3). </p>
<p>Fylgiskjal 4</p>
<p xml:lang="dan"><em type="italic">Sammenlignende undersøgelse af hydrauliske bindemidler. </em>Bachelorprojekt DTU, Januar 2008. Mette Tranberg Werchmeister &amp; Trine Maaholm Kræmer. </p>
<p>Fylgiskjal 5</p>
<p xml:lang="dan"><em type="italic">De gamle bruken i Domkyrkoruinen i Kirkjubøur m.fl. medeltida byggnadar på Färöarna. Resultat af bruksundersøkning. </em>Rapport, maj 2008. Byggkonsult Sölve Johansson AB. </p>
<p>Fylgiskjal 6</p>
<p xml:lang="dan"><em type="italic">Domruinen i Kirkjubøur – restaureringsmørtel. </em>Rapport, maj 2008. Thorborg von Konow, Tureida. </p>
<p>Fylgiskjal 7</p>
<p xml:lang="dan"><em type="italic">Undersøgelse af saltes nedbrydning af natursten </em>. Bachelorprojekt DTU, Juni 2008. Ricardo Antonio Barbosa og Sidsel Juhlin. </p>
<p>Fylgiskjal 8</p>
<p xml:lang="dan"><em type="italic">Hydrauliske kalktyper i medeltida byggnader. </em>Foredrag, juni 2007. Sølve Johansson. </p>
<p>Fylgiskjal 9</p>
<p><em type="italic">Fugt og saltmåling i Kirkjubøur – status. </em>Notat, august 2005, Poul Klenz Larsen, Nationalmuseets Bevaringsafdeling. </p>
<p>Fylgiskjal 10</p>
<p xml:lang="dan"><em type="italic">Undersøgelse af mørtelprøve. </em>Notat, marts 1998. Jørn Bredal‐Jørgensen. </p>
<p xml:lang="dan">Konservatorskolen i København.</p>
<p>Fylgiskjal 11</p>
<p xml:lang="dan"><em type="italic">Kirkjubøur Múrurin. Rapport over udførte arbejder </em>, 1992. Bent Eshøj og Tim </p>
<p xml:lang="dan">Padfield. Konservatorskolen i København.</p>
<p>Fylgiskjal 12</p>
<p xml:lang="dan"><em type="italic">Foreløbig rapport over undersøgelse af bevaringstilstanden af flade kvadre på Kirkjubøur Domkirkeruin, Vestvæggen og Nordvæggen. </em>Rapport Teknologisk Institut 26.03 1991. Helge Brinch Madsen. </p>
<p>Fylgiskjal 13</p>
<p xml:lang="dan"><em type="italic">Kirkjubøur Múrurin. Foreløbig rapport over sommerens arbejder </em>, 10. juli 1991. Bent Eshøj og Helge Brinch Madsen. Konservatorskolen i København. </p>
<p>Fylgiskjal 14</p>
<p xml:lang="dan"><em type="italic">Domkirkeruinen i Kirkjubøur </em>, Notat 12.09.1990. Søren Abrahamsen. </p>
<p>Fylgiskjal 15</p>
<p xml:lang="dan"><em type="italic">Foreløbig rapport over undersøgelse af bevaringstilstanden af flade kvadre på Kirkjubøur Domkirkeruin, sydvæggen. </em>Rapport Teknologisk Institut september 1989. M. Brandt Petersen, Damsager Madsen, Helge Brinch Madsen. </p>
<p>Fylgiskjal 16</p>
<p xml:lang="dan"><em type="italic">Vedrørende Domkirkeruinen i Kirkjubø, Færøerne. </em>Notat 1985, Sverri Dahl, forhv. landsantikvar. </p>
<p>Fylgiskjal 17</p>
<p xml:lang="dan"><em type="italic">Domkirkeruinen i Kirkjubøur. Tidligere restaureringer, nuværende tilstand og almen beskrivelse af kommende istandsættelsesarbejder. </em>1985. Curt v. Jessen. </p>
<p>ÁLIT UM KIRKJUBØMÚRIN 5</p>
<p xml:lang="dan"><em type="bold">Útgreining </em> </p>
<p>Viðv. 1: Søguligt yvirlit</p>
<p>Biskupssetrið í Kirkjubø varð eftir øllum at døma sett á stovn í fyrru helvt av 12. øld, meðan Sigurð Jorsalafari var kongur í Noregi (1103‐1130). Fyrstu tíðina hoyrdi tað til erkibiskupssetrið í Lund í Skåne, sum tá hoyrdi til ríki danakongs. Í 1153 var erkibiskupssetur stovnað í Niðarósa í Noregi, og Føroya biskupsdømi varð eins og hini biskupsdømini fyri vestan, ið hoyrdu til ríki Noregs kongs, lagt undir hetta. Vísindaliga er staðfest, at elstu kirkjuleivdir, ið enn eru at síggja í Kirkjubø, stava úr miðjari 13. øld. Staðfest er eisini, at undir núverandi sóknarkirkju, eru eldri kirkju‐ leivdir. Tað stóra byggivirksemið á biskupssetrinum í Kirkjubø byrjaði, meðan Erlendur var biskupur (1269‐1308). Sambært skjali frá 1420 tók hann stig til nýggja dómkirkju, t.e. Múrin, lat byggja múrveggirnar og fekk í lag, at biskupsgarðurin varð bygdur úr gróti. Byggivirksemið helt helst fram eftir at hann var deyður og tykist vera komið í hæddina og endað, meðan Jóhannes Teutonicus var biskupur (1408–o.u.1430). Í áðurnevnda skjali sigur Jóhannes biskupur frá, at hann hevði tikið stig til bygging av eini kirkju, vígd Sankta Brandani og einum kapelli til heiðurs fyri Erlendi biskupi, sum hann ætlaði at fáa gjørdan til halgimenni. Eisini sigur hann seg hava ætlanir um at fáa gjørt liðugt tað, ið ikki var liðugt úr eldri tíð og sipar her kanska til Múrin. Sambært høvundum, sum skrivaðu í 1600‐árunum, visti kortini eingin í Føroyum tá nakað um, at Múrurin hevði verið liðugur, men harafturímóti, at hann altíð hevði staðið sum toft. Heldur ikki biskupsgarðurin úr gróti, sum Erlendur sigst hava tikið stig til, tykist nakrantíð at hava verið liðugt bygdur; men grundirnar síggjast enn í túnunum í Kirkjubø. Ístaðin vórðu timburbygningar bygdir. Staðfestast kann, at stokkastovurnar, sum standa oman á múraðu kjallaraveggjunum av biskups‐ garðinum úr miðøld, ikki eru bygdar til fundamentini, tær standa á, t.e. eru sekunderar. Líkt er kortini til, at tær stava úr miðøld. Biskupssetrið í Kirkjubø varð niðurlagt í sambandi við trúbótina, og ognirnar lagdar undir kong. Longu í 1819 vórðu stig tikin til at friða Kirkjubømúrin sum fornminni. Stutt eftir hetta vóru ymiskar list‐ og bygningasøguligar kanningar framdar, ið eisini høvdu við sær tey fyrstu varðveitingartiltøkini. Summi av hesum hava vit kunnleika um, onnur ikki, og ein grundleggjandi uppgáva, ið liggur fyri framman, er at kanna, hvat er gjørt í nýggjari tíð. Tey varðveitingartiltøk, ið nú eru í gongd, byrjaðu í 1985 við eini gjøgnumgongd av tí standi, Múrurin var í. Kanningar av Múrinum síðani hava sýnt, at hann helst einaferð hevur staðið so liðugur, at hann hevur verið taktur. Múrarnir í dómkirkjutoftini hava nú í fleiri hundrað ár staðið ótaktir, og hava tí verið ávirkaðir av veðri og vindi.</p>
<p>ÁLIT UM KIRKJUBØMÚRIN 6</p>
<p>Í 1988 legði arbeiðsbólkur hjá Føroya Fornminnisavni við umboðum úr Norður‐ londum fram hugsjón sína um endamálið við varðveitingararbeiðinum, sum var grundað á altjóða leiðreglur um varðveiting av fornum toftum. Eisini varð gjørd ítøkilig arbeiðsætlan um forkanningar og bráðfeingis verndartiltøk, sum varð góðkend av landsstýrismanninum við mentamálum. Í hesum varð serligur dentur lagdur á, at Múrurin eigur at verða varðveittur, sum hann er. Við landsstýrismansins góðkenning vórðu forkanningarnar settar í verk. Í januar 1997 lat Føroya Fornminnissavn úr hondum rit at upplýsa um støðið undir tí stóra arbeiði, ið varð stungin út í kortið. Smáritið <span type="quote">“Varðveiting av Múrinum í Kirkjubø”</span> lýsti hugsjónarliga grundstøðið og málsetningar fyri verndar‐ og varð‐ veitingararbeiðunum, ið nú vóru avklárað, við uppskoti um, hvussu fyrsti partur av arbeiðunum skuldu fremjast. Hóast nógvar forðingar eru týdningarmestu uppskot‐ ini, sum løgd vórðu fram í hesum riti, síðani sett í verk og framd. Greitt verður frá niðurstøðunum úr hesum kanningum undir pkt 5‐7. Ábyrgdarbýtið í sambandi við fornminnini í Kirkjubø hevur seinastu mongu árini verið ógreitt. Í 1999 fekk Føroya Jarðarráð, nú Búnaðarstovan, í lag, at Múrurin varð skrivaður í festibrævið hjá festaranum á Kirkjubøgarði, og við tí varð ført fram, at Múrurin er at meta sum ein bygningur, ið er friðaður eftir § 2 í Ll. 16/1948. Við atliti at hesum staðfesti virkandi landsstýrismaður við mentamálum í 2000, at Múrurin er at meta sum toft og jarðfest fornminni sambært § 1 í somu lóg og ikki sum ein friðaður bygningur, sum ánarin hevur viðlíkahaldsskyldu av. Í 2001 setti landsstýris‐ maðurin við mentamálum Múrnevndina at greina arbeiðssetningin omanfyri. Ávegis álit varð latið landsstýriskvinnuni í september 2002, og sambært hesum varð í 2002‐ 2004 fyribils veðurverja gjørd. Viðvíkjandi søguligum viðurskiftum hjá Múrinum og mentanarminnunum í Kirkjubø annars verður víst til greinar í fylgiskjali 3. </p>
<p><em type="bold">Viðv. 2: Mentanarsøguligur týdningur og antikvarisk høvuðssjónarmið </em></p>
<p>Mentanarsøguligi týdningurin hjá Múrinum er lýstur úr ymsum vísindaligum sjónarhornum í fylgiskjali 3. Meira enn nakað annað fornminni í Føroyum útstrálar hann fortíðar stórleika og vald. Við síni monumentalu framtónan verður hann ofta sagdur at vera Føroya mætasta fornminni. Í hesum sambandi eigur kortini at verða hugsað um, at hann inngongur í eina fornminnaheild, ið umfatar miðaldar biskupssetrið í Føroyum. Í antikvariskum høpi eiga fyrilit tí at verða sýnd heildini, sum Múrurin er partur í. Tá ið tað snýr seg um antikvarisk høvuðssjónarmið er at nevna, at viðurskiftini millum restaurering, konservering og varðveiting av søguligum toftum í mong ár hevur verið kjakast um í Evropa.</p>
<p>ÁLIT UM KIRKJUBØMÚRIN 7</p>
<p>Eitt kjarnupunkt í kjakinum er, um okkara ættarlið hevur rætt til at broyta minnismerkini sum søgulig skjøl við at gera inntriv í tey. Vit, sum eru mitt ímillum fortíð og framtíð, hava bara eitt eyðmjúkt pláss í søguni. Høvuðsuppgáva okkara er at varðveita brotini úr fortíðini og ansa eftir teimum við umsorgan. <em type="bold"></em>Vanlig antikvarisk fatan í dag er, at endamálið við konserveringstiltøkum er at varðveita og seinka niðurbróting av toftunum. Málið fyri konserveringstilgongdini er at umvæla og styrkja á staðnum við so lítlum vanskili og sporum eftir tiltøkum sum gjørligt. Tað støðuga viðlíkahaldið skal tryggja toftini framhaldandi varðveiting. Tiltøkini skulu fysiskt og visuelt vera so minimal og inntrivini so smá sum gjørligt, og virðing skal sýnast øllum upprunaligum tilfari. Hetta merkir, at tað í varðveitingartiltøkunum ikki skal takast burtur upprunaligt tilfar úr toftini, og fyrimyndin eigur at vera, at einki nýtt skal leggjast til. Er neyðugt at leggja <span type="quote">“afturat”</span>, skal hetta tilfar vera reversibult og væl dokumenterað. Fyri at fáa til vega góðar varðveitingartilgongdir og loysnir, er tað neyðugt at skilja, hvussu tey bygdu í miðøld. Tað endaliga málið fyri tiltøkunum er at varðveita toftirnar sum ítøkilig prógv um tíðina, mentanina, menniskjuni og samfelagið, sum skaptu bygningarnar, bæði fyri nútíðina og framtíðina. <em type="bold"></em>Gjøgnum árini hevur altjóða samfelagið samtykt fleiri skipanir, millumtjóða sáttmálar, leiðbeiningar og tilráðingar við atliti at varðveiting av heimsins mentanar‐ minnum. Tann fyrsta altjóða skipanin var Venezia‐charterið frá 1964, sí <em type="italic">http://www.international.icomos.org/e_venice.htm </em>. Í Venezia‐charterinum verður útgreinað, hvussu toftir eiga at verða konserveraðar og restaureraðar. Høvuðsboðskapurin er hesin: <em type="italic">Av tí at mentanarminni metast at umboða ein felags mentanararv, er tað ein felags skylda og ábyrgd at varðveita tey til framtíðar ættarlið við øllum teirra upprunaliga kelduliga og listarliga fjølbroytni. Fyri at náa hesum hevur hvørt land ábyrgd av at nýta altjóða grundreglur fyri vernd og varðveiting innan egnar mentanarligar og traditiónsgrundaðar karmar. </em>Síðani er gjørdur ein hópur av altjóða skjølum, sum taka upp spurningar um t.d. konserveringsgrundreglur, varðveitingartøkni, tilfarsnýtslu, etikk og ferðavinnu, ið knýtt eru at mentanarminnum. Í Føroyum eins og øðrum londum royna vit at virka sambært felags grundreglunum fyri vernd, varðveiting og góðari fyrisiting av okkara mentanarminnum, hetta til frama fyri mentanarminnini sjálvi, samfelagið, føroyingar allar og vitjandi. </p>
<p>ÁLIT UM KIRKJUBØMÚRIN 8</p>
<p>Skal verða tikið samanum altjóða varðveitingargrundreglurnar í einum setningi, kann hann ljóða nakað soleiðis: <em type="italic">Mentanarminni hoyra til og viðkoma allari mannaættini og eiga at verða varðveitt við virðing, umhugsni og tí besta, sum til einhvørja tíð finst av royndum, kunnleika og tøkni. </em> </p>
<p><em type="bold">Viðv. 3: Múrurin í byggisøguligum høpi </em></p>
<p>Umframt at vera Føroya mætasta fornminni, tá ið tað snýr seg um byggikynstur og bygningadekoratiónir, hevur Kirkjubømúrurin eisini stóran byggisøguligan týdning í norðurlendskum høpi. Hann er ein <span type="quote">“norskur”</span> bygningur, bygdur við ávirkan av tí, sum um somu tíð varð bygt serliga í Vesturnoregi og helst eisini við handverkarum haðani, men eisini við stórari ávirkan uttanífrá, m.a. úr bretsku oyggjunum. Norsku bygningarnir, sum hava verið fyrimyndir fyri Kirkjubømúrinum, eru í flestu førum nú burtur ella eru fullkomiliga umbygdir. Vit vita mangan frá søguligum keldum, nær fleiri av hesum eru bygdir og mangan eisini nær teir eru umbygdir. Nógvar av detaljunum eru sostatt burtur. Í einstøkum førum finna vit tó byggitilfar endurnýtt aðrastaðni, sum t.d. tað frá Apostulkirkju Magnus Lógbøtara í Bergen, sum vit vita er endurnýtt til at byggja Månstorp í Skåne av. Samanberingar av endurnýtta tilfarinum í Månstorp, og sumt av byggitilfarinum, sum er í grót‐ savninum á Bergenhus, ger, at hetta kann verða staðfest at stava frá Apostul‐ kirkjuni. Av tí, at flestu norsku bygningarnir eru burtur ella so umbygdir í seinni tíð, hevur tað stóran týdning at finna tilfar, sum kann lýsa hetta. Kirkjubømúrurin stendur so at siga órørdur frá tí, hann var bygdur. Hóast onkrar smávegis broytingar helst eru farnar fram, stendur hann sum eitt skjal, sum møguligt er at kanna. Einki er lagt aftur at ella umbygt í seinni tíð. Hann er tí eitt sera týdningarmikið skjal til at greina smálutir í t.d. teimum norsku bygningunum, sum bygdir vóru um somu tíð, og soleiðis eisini til at greina, hvaðani ávirkanin til hesa bygging kom. </p>
<p><em type="bold">Viðv. 4: Múrurin og heimsarvslistin hjá UNESCO </em></p>
<p>Endamálið við Heimsarvssáttmálanum hjá UNESCO frá 1972 er at verja mentanar‐ og náttúruarv, sum hevur einastandandi alheims virði fyri mannaættina við at verða settur upp á heimsarvslistan. Mentanar‐ og náttúruarvur kunnu umfata minnis‐ merki, bygningar, bygningaverk, mentanarlandsløg og náttúruøki. Hann kann vera náttúruskaptur, skaptur av fólki ella skaptur av náttúru og fólki í felag. Hann kann vera eitt bygningaverk, sum umboðar eitt týdningarmikið søguligt menningarstig, ella eitt náttúrufyribrigdi við einastandandi estetiskum ella vísindaligum týdningi. Heimsarvssáttmálin er góðkendur av 185 londum og harvið tann UNESCO‐sáttmálin, ið flestir statir hava undirskrivað.</p>
<p>ÁLIT UM KIRKJUBØMÚRIN 9</p>
<p>Danmark umboðar sjálvstýrandi økini í UNESCO. Um Føroyar ynskja, at t.d. Múrurin og leivdirnar av biskupssetrinum í Kirkjubø fáa støðu sum heimsarvur, skal hetta so statt miðlast gjøgnum danskar myndugleikar. Heimsarvsnevndin hjá UNESCO tekur avgerð um upptøku av nýggjum støðum á heimsarvslistan. Limalondini skulu sum grundarlag fyri avgerðunum hjá nevndini gera uppskot um møgulig evni til heimsarvsstøð innan fyri teirra umdømi, sum uppfylla nevndarinnar krøv um einastandandi alheims virði fyri mannaættina. Hetta yvirlit verður nevnt <em type="italic"></em>. Tað verður sett sum krav, at eitt stað skal vera upptikið á tentativlistan, áðrenn tað kann tilnevnast sum heimsarvsstað. Øll kunnu senda inn uppskot til evni á danska tentativlistan, í Føroyum gjøgnum fornminnamyndugleikar heimastýrisins. Uppskotini skulu uppfylla fleiri krøv, m.a. stutt lýsing av evninum og ein samanfatandi lýsing av møguligum broytingum yvir tíð. Uppskotið skal vera grundað við støði í nevndarinnar allýsingum av ávikavist mentanar‐ og náttúruarvi, sbr. nevndarinnar grein 1, og í einastandandi alheims virðinum, sí <em type="italic">http://www.kulturarv.dk/tjenester/publikationer/emneopdelt/bygninger/retningsli nier_verdensarv/retningslinjer_verdensarven.pdf </em></p>
<p>Tentativlistin, sum danska Kulturarvstýrið ger fyri danska ríkið, verður latin kulturministaranum, sum tekur avgerð um, hvørji støð skulu við í tann nýggja tentativlistan, sum í løtuni (endurskoðaður 2002) hevur hesi støð: <em type="italic">Aasivissuit, Arnangarnup Qoorua – Greenlandic inland and coastal hunting area </em>(2003), <em type="italic">Amalienborg and its district </em>(2003), <em type="italic">Christiansfeld </em>(1993), <em type="italic">Church ruin at Hvalsø, epsicopal residence at Gardar, and Brattahlid. </em>(2003), <em type="italic">The Danish‐German‐Dutch Wadden Sea </em>(2003). Listin verður endurskoðaður aftur í 2008. Upplýsingar um globalu strategiina á økinum og tentativlistar hjá limalondunum annars finnast á hesum slóðum: <em type="italic">http://whc.unesco.org/en/globalstrategy http://whc.unesco.org/en/tentativelists </em> </p>
<p><em type="bold">Viðv. 57: Varðveitingartiltøk og framhald </em></p>
<p>At varðveita fyri allar ævir er ein illusión. Tað realistiska endamálið við varð‐ veitingartiltøkum er at seinka niðurbróting. Tilvitska um hetta er tí útgangsstøðið at meta um markið millum tiltøk, ið eiga at verða gjørd til tess at varðveita toftina sum søguliga heimild, og tiltøk, sum <span type="quote">“oyðileggja”</span> upplivingina av toftini sum toft. Besta leiðreglan er tí bara at gera tað, sum er neyðugt og nóg mikið at verja toftirnar. Inntriv ávirka, hvørji konserveringstiltøk verða sett í verk. Tað kann vera torført at koma fram til algildar leiðreglur um, hvussu hetta skal verða gjørt. Føroya Fornminnissavn hevur síðan 2004 gjørt vísindaliga grundaðar klima‐ kanningar í sambandi við Kirkjubømúrin. Kanningarnar eru gjørdar eftir avtalu við Mentamálaráðið og Múrnevndina 2001, sí annars skipan fyri Múrnevndina, dagf. 14.6.2001 (MMR máltal 53301/010370/13).</p>
<p>ÁLIT UM KIRKJUBØMÚRIN 10</p>
<p>Síðan juni 2007 hevur Fornminnissavnið eftir avtalu við Mentamálaráðið eisini gjørt vísindaligar kanningar av mørtli í Kirkjubømúrinum og øðrum bygningum úr miðøld. Sum liður í hesum varð eisini sett í verk ein pilotverkætlan um umvæling av fugum. Yvirskipaða endamálið við teimum vísindaligu kanningunum hevur verið at fáa eitt trygt grundarlag at taka støðu til, hvussu varðveiting og vernd av Kirkjubømúrinum skal skipast í framtíðini.</p>
<p><em type="italic"></em>Serliga endamálið við veðurkanningunum hevur verið at fáa til vega skjalprógv um varðveitingarumstøður hjá múrverkinum og tilhøgdum dekoratiónum í Kirkjubø‐ múrinum. Endamálið hevur eisini verið at skjalprógva tey árin, veðurverjan, sum varð uppsett í 2002‐2004, hevur havt fyri varðveitingarumstøðurnar, hetta fyri at finna útav, um og í hvønn mun innilokan av Múrinum er neyðug, og um so er, hvørji antikvarisk krøv eiga at verða sett til konstruktión v.m. Í fylgiskjali 2 er tikið saman um tey úrslit, sum hesar kanningar hava sýnt. Høvuðs‐ niðurstøðurnar eru <em type="bold">a. </em>at yvirflatan á laðingarsteinum skal tryggjast móti framhaldandi eksfoliering. Kanningarnar sýna, at í uml. 25% av laðingarsteinunum flusnar yvirflatan í upp til 1 cm tjúkkar flísar. Mett verður, at talan er um eina natúrliga tilgongd, sum stendst av innbygdum spenningum í basaltgróti, sum ikki letur seg steðga. <em type="bold">b. </em>at tilhøgdar dekoratiónir skulu verjast og skrásetast soleiðis, at natúrliga niðurbrótingin verður darvað, og at fylgjast kann við, hvørja ávirkan verjan hevur. Staðfest er, at natúrliga niðurbrótingin av teimum tilhøgdu dekora‐ tiónunum er komin so mikið langt ávegis, at tað ikki letur seg gera at endur‐ skapa tær, og eisini, at tað ikki loysir seg at konservera. <em type="bold">c. </em>at hvørki afturlatin veðurverja ella perforerað veðurverja, ið hava verið royndar, steðga framhaldandi niðurbróting av yvirflatunum á laðingarsteinum ella fugum. <em type="bold">d. </em>at tað ikki ber til at skjalprógva, at ferðin á teirri natúrligu niðurbrótingini er økt síðstu 50‐100 árini. <em type="bold">e. </em>at orsøk er ikki at seta í verk serligar bygningakonstruktiónir fyri at tryggja varðveiting av Kirkjubømúrinum. <em type="bold">f. </em>at varðveitingin ístaðin verður tryggjað við fyriskipan av støðugum viðlíkahaldi av múrverkinum. <em type="bold">g. </em>at múrkrúnan, hválvlummar og aðrir vatnrættir bygningapartar verða vardir móti vatni úr erva við sonevndari <span type="quote" xml:lang="dan">“soft capping”</span>, t.e. eini bleytari tildekking, gjørd úr einum vatntættum lagi av leiri (bentonit), har flag kann verða lagt oman á fyri at verja. <em type="bold">h. </em>fyribils veðurverjan verður tikin burtur, so hvørt sum konserveringsarbeiðini loyva tí. </p>
<p>ÁLIT UM KIRKJUBØMÚRIN 11</p>
<p><em type="italic"></em>Serliga endamálið við mørtilkanningunum hevur verið at staðfesta varðveitingar‐ støðuna í fugunum í múrverkinum, at finna út av samansetingini í upprunaliga fugu‐ mørtlinum, at meta um haldførið í upprunaliga fugumørtlinum og at finna fram til ein hóskandi restaureringsmørtil. Mørtilkanningarnar eru lýstar í fylgiskjølunum 4, 5, 6 og 8, og í fylgiskjali 2 er tikið saman um úrslitini. Høvuðsniðurstøðurnar eru: <em type="bold">a. </em>at stórur munur er á støðuni í fugunum. Í nøkrum støðum er umvælt í nýggjari tíð, og har er einans í avmarkaðan mun neyðugt at restaurera. Í øðrum støðum eru fugurnar burtur og stór hol í múrverkinum. Í hesum støðum er neyðugt at restaurera. <em type="bold">b. </em>at tað ikki er gjørligt at koma til niðurstøður um dygd og veðurhaldføri hjá upprunaliga mørtlinum. <em type="bold">c. </em>at upprunaligi fugumørtilin er framleiddur úr brendum skeljum blandaðar við strandarsand, sum bæði inniheldur basaltpartiklar, kvartskorn og leivdir av skeljum. <em type="bold">d. </em>at restaureringsmørtilin eigur at vera eitt hydrauliskt mørtilslag, sum hongur væl uppi í basalti, hevur góð mótstøðuevni móti salti og hóskandi evni at leiða vætu. </p>
<p><em type="italic"></em>Varðveitingartiltøkini í sambandi við Kirkjubømúrin komandi árini eiga at verða skipað sum ein verkætlan hjá landsantikvarinum. Ein verkætlanarleiðari verður settur. Verkætlanin verður skipað í fleiri undir‐ verkætlanir, sum verkætlanarleiðarin samskipar. Áðrenn sjálv varðveitingarverkætlanin kann setast í verk, er neyðugt at hava gjørt hesar forkanningar : <em type="bold">a. </em>Pilotverkætlanin um umvæling av fugum, sum varð sett í verk í 2007, heldur fram og verður endað við eini neyvari arbeiðs‐ og tilfarslýsing. Fyritøkan Nordisk Konservering veitir konsulenttænastu. <em type="bold">b. </em>Verkætlan um bygningafornfrøðiliga skráseting av øllum yvirflatum, bæði við fotogrammetriskum 3D‐arbeiðshátti og vanligari uppmáting. Verkætlanin kann gerast í samstarvi við Nidaros Domkirkes Restaureringsarbeider, sum hevur givið tilsøgn um at veita konsulenttænastu. Fotogrammetrisk skráseting krevur burturtøku av fyribilsverju og hevur tí við sær, at finnast skulu loysnir at verja múrkrúnu og múrverk móti veðri í tíðini frá, at tær bygningafornfrøðiligu kanningarnar byrja til farið kann verða undir sjálva umvælingina. Hesin spurningur er ikki loystur í løtuni. <em type="bold">c. </em>Verkætlan um savnan av skjølum, myndum og øðrum upplýsingum í sambandi við nýggjari søgu Kirkjubømúrsins. Verkætlanin er ein liður í teimum bygninga‐ fornfrøðiligu kanningunum og hava týdning fyri tulking av teimum. </p>
<p>ÁLIT UM KIRKJUBØMÚRIN 12 <em type="bold">d. </em>Verkætlan um skráseting av savni av tilhøgdum steinum, sum finst í Kirkjubø og stava úr bygningum á biskupssetrinum, m.a. Múrinum. Endamálið er m.a. at finna fram til tilhøgdar steinar, ið hoyra til Múrin. Arbeiðið er byrjað heystið 2008 og verður gjørt í samstarvi við konsulent frá Slots‐ og Ejendomsstyrelsen í Keypmannahavn. <em type="bold">e. </em>Verkætlan um útstoyping av formum av bygningapørtum, høggmyndum og dekoratiónum í Múrinum. Verkætlanin er ein liður í bygningafornfrøðiligu kanningunum. Endamálið er at dokumentera dekoratiónirnar og kanna, í hvønn mun dekoratiónir eru broyttar síðan tær vórðu avstoyptar, fyri á tann hátt at staðfesta niðurbrótingarferð. Arbeiðið er byrjað í 2008 og verður gjørt í samstarvi við konsulent frá Slots‐ og Ejendomsstyrelsen í Keypmannahavn. <em type="bold">f. </em></p>
<p>Verkætlan at menna, testa og lýsa arbeiðshættir til festing av eksfolieraðum yvirflatum á laðingarsteinunum. <em type="bold">g. </em>Eftirútbúgving av lokalum handverkarum, sum skulu luttaka í umvælingar‐arbeiðinum og gera framtíðar viðlíkahald. </p>
<p>Farið verður undir sjálv umvælingararbeiðini so hvørt forkanningar loyva tí. Umvælingararbeiðini verða gjørd í stigum og fara fram í summarhálvuni. Væntast má, at arbeiðini fara at fevna um fleiri ár. Meðan umvælingin fer fram, verður arbeiðsøkið avbyrgt við tjaldaðum arbeiðspallum. <em type="italic"></em>skal hava til uppgávu: <em type="bold">a. </em>at orða, samskipa og hava fakligt og fíggjarligt eftirlit við verkætlanini sum heild vegna landsantikvarin, harundir gerð av yvirliti yvir konserveringstørv á teimum einstøku pørtunum á Kirkjubømúrinum og realistiskum tíðar‐ og kostnaðar‐ ætlanum. <em type="bold">b. </em>at standa fyri undirverkætlanini um skjalakanningar. <em type="bold">c. </em>at skipa fyri almennari kunning um verkætlanina, harundir skelting á staðnum og heimasíðu. <em type="bold">d. </em>at arbeiða við og taka stig til økisplanlegging og altjóða verndartiltøk í samstarvi við viðkomandi almennar myndugleikar. <em type="bold">e. </em>at røkja altjóða netverk í sambandi við umvælingar‐ og verndararbeiðið. </p>
<p>ÁLIT UM KIRKJUBØMÚRIN 13</p>
<p>Tíðar og kostnaðarætlan fyri umvæling Henda tíðarnýtsla verður mett fyri varðveitingararbeiðini:</p>
<p>Leysliga mett verða kostnaðir fyri umvælingararbeiði og tiltøk hesir:</p>
<p>Sí annars fylgiskjal 1, útgreining av kostnaðarætlan. Við atliti at kostnaðarætlanini verða fyrivarni tikin fyri broytingum, sum stinga seg upp í arbeiðsætlanini. Í kostnaðarætlanini er eisini mett um kostnað fyri tiltøk, ið Múrnevndin 2001 skjýtur upp í hesum tilmæli, m.a. viðvíkjandi varðveiting av fornminnunum í Kirkjubø sum heild og økisskipanarlig tiltøkum. </p>
<p><em type="bold">Viðv. 8: Formgeving, umhvørvi og vernd </em></p>
<p>Omanfyri (pkt 5‐7) er komið fram til niðurstøður um, hvussu fysisk verndartiltøk í sambandi við Múrin eiga at verða fyriskipað. Niðurstøðurnar taka støðið undan ætlanini at útskriva eina arkitektakapping um formgeving av fysiskum verndar‐ tiltøkum í sambandi við Múrin. Sambært etisku leiðreglunum hjá altjóða samfelagnum, t.d. Venezia‐charterinum, eiga verndartiltøkini í sambandi við Múrin ikki at verða sæð isolerað. Tey eiga at verða gjørd við atliti at heildini. 2014</p>
<p>Fotogrammetrisk skráseting Bygningafornfrøðilig skráseting Skjalakanningar Steinasavn, skráseting v.m.</p>
<p xml:lang="dan">Mørtil og royndarkonservering</p>
<p>Verkætlanarumsiting200820092010</p>
<p>Økisskipanarlig tiltøk201120122013</p>
<p>Eftirútbúgving av handverkarum Kirkjubømúrurin, umvæling Líkhús, skráseting og umvæling Bispagarðurin, skrásting og umvæling</p>
<p>Útstoyping av formum Menning av konserveringstøkni <em type="bold">2008200920102011201220132014t‐kr </em></p>
<p>Verkætlanarumsiting312793712657702642518 <em type="bold">4.336 </em></p>
<p xml:lang="dan">Mørtil og royndarkonservering13150‐‐‐‐‐ <em type="bold">163 </em></p>
<p xml:lang="dan">Fotogrammetrisk skráseting‐207207‐‐‐‐ <em type="bold">414 </em></p>
<p xml:lang="dan">Bygningafornfrøðilig skráseting15295375295‐‐‐ <em type="bold">980 </em></p>
<p>Skjalakanningar7815‐‐‐‐‐ <em type="bold">93 </em></p>
<p>Steinasavn, skráseting v.m.140891212121212 <em type="bold">289 </em></p>
<p>Útstoyping av formum7862‐‐‐‐‐ <em type="bold">140 </em></p>
<p>Menning av konserveringstøkni‐200‐‐‐‐‐ <em type="bold">200 </em></p>
<p>Eftirútbúgving av handverkarum‐75‐‐‐‐‐ <em type="bold">75 </em></p>
<p>Kirkjubømúrurin, umvæling‐160525525525525525 <em type="bold">2.785 </em></p>
<p>Líkhús, skráseting og umvæling‐3013970‐‐‐ <em type="bold">239 </em></p>
<p>Bispagarðurin, skrásting og umvæling‐30104‐‐‐‐ <em type="bold">134 </em></p>
<p xml:lang="dan">Økisskipanarlig tiltøk‐‐‐1.100‐‐‐ <em type="bold">1.100 </em></p>
<p><em type="bold">Tilsamans6362.105 2.074 2.659 1.239 1.1791.05510.947 </em></p>
<p>ÁLIT UM KIRKJUBØMÚRIN 14</p>
<p><em type="italic"></em>, sum fevnir um stóran part av tí gomlu bygdini í Kirkjubø. Har eru toftir av miðaldarliga biskupsgarðinum, leivdir av gomlu kirkjuni, sum varð bygd áðrenn Múrurin, t.e. í núverandi sóknarkirkjuni, leivdir av kirkju, allarhelst frá 15. øld, sum nú nevnist <em type="italic">Líkhús </em>, bara fyri at nevna nakrar av toftunum, sum eru kendar í dag. Eisini vita vit um leivdir, ið helst stava úr víkingatíð, áðrenn biskupssetrið varð stovnað. Umframt allar hesar sjónligu leivdir vita vit, at tað undir svørðinum fjala seg aðrar leivdir, ið eisini stava frá virkseminum á biskupssetrinum. Støða eigur at verða tikin til framtíðar nýtslu av hesum søguliga umhvørvi. Fornminnaumhvørvið í Kirkjubø er ogn Landsins og at meta sum eitt tilfeingi hjá Føroya fólki. Í Løgtingslóg 45/2007 um landsjørð, § 6, verður givin Búnaðarstovuni heimild at selja festara innistøðu, sethús, fjós og aðrar bygningar við hóskandi undirlendi, sum hoyra til festið. Undantiknir keypsrættinum eru bygningar o.a., sum hava serligan fornfrøðiligan ella annan týdning fyri landið at eiga. Sambært lógini ásetir landsstýrismaðurin í kunngerð nærri reglur viðvíkjandi sølu til festara, uppi í hesum, hvat er undantikið at kunna seljast. Múrnevndin metir, at við verandi ognarviðurskiftum hava festarin á Kirkjubøgarði og Búnaðarstovan sjálvsagdan leiklut í planleggingini og brúkinum av fornminna‐ umhvørvinum í Kirkjubø. Í hesum sambandi verður mælt til, at landsantikvarurin skipar ein kunningarbólk, har festið/Búnaðarstovan er umboðað. Byggisamtykt er fyri bygdina í Kirkjubø. Hon er heimildargrundarlagið fyri plan‐ legging av nútíðar og framtíðar útbygging, eitt nú við atliti at útstykking, vegagerð og økisnýtslu. Umráðandi er, at tað í sambandi við varðveitingararbeiðini verður sett í verk ein <em type="italic">økisskipan </em>, t.e. kanningar og tiltøk, har gerandisdagurin hjá bygda‐ fólkinum, virksemið hjá ferðavinnuni og landbúnaðurin í framtíðini verða samskipað við atliti at fornminnunum á ein so væl skipaðan hátt sum yvirhøvur til ber. Føroya Fornminnissavn hevur arbeitt við hesum spurningi, og mælt verður til, at hildið verður fram við hesum í samráð við kommunalar myndugleikar og bygdarfólkið. Úrslitið, ið spyrst burtur úr, eigur at verða innbygt í galdandi byggisamtykt. Ein norðurlendsk arkitektakapping eigur tí at fevna um fornminnaumhvørvið í Kirkjubø sum heild. Ein tílík kapping kundi fevnt um, hvussu økið verður skipað, bæði viðvíkjandi bygningum, tænastum og samskifti. </p>
<p>ÁLIT UM KIRKJUBØMÚRIN 15</p>
<p><em type="bold">Viðv. 9: Tilmæli </em></p>
<p>Verndararbeiðið í sambandi við fornminnini í Kirkjubø verður fyriskipað undir antikvariska myndugleika landsins. Grundað á tey viðurskifti og tær umstøður, ið nevndar eru omanfyri, verður mælt til: 1. at verndararbeiðið framhaldandi fer fram eftir <em type="italic"></em><em type="bold"></em>viðvíkjandi varðveiting av mentanarminnum, serliga Venezia‐ charterinum frá 1964. 2. at arbeitt verður miðvíst fram ímóti, at mentanarminnini í Kirkjubø sum ein heild verða góðkend av alheimssamfelagnum sum heimsarvur . 3. at varðveitingar‐ og verndararbeiðið í sambandi við Kirkjubømúrin verður skipað sum ein verkætlan undir landsantikvarinum <em type="bold"></em>eins og nærri lýst í útgreiningini omanfyri. 4. at varðveitingin av Kirkjubømúrinum verður tryggjað við fyriskipan av støðugum viðlíkahaldi av múrverkinum. 5. at múrkrúnan, hválvlummar og aðrir vatnrættir bygningapartar í Kirkjubø‐ múrinum verða vardir móti vatni úr erva uttan at Múrurin verður innilokaður. 6. at varðveitingar‐ og verndararbeiðið verður víðkað til eisini at umfata aðrar leivdir av biskupssetrinum í Kirkjubø. 7. at varðveitingar‐ og verndartiltøk verða kjølfest í kommunalari byggisamtykt fyri bygdina í Kirkjubø. 8. at norðurlendsk arkitektakapping verður fyriskipað fyri fornminnaumhvørvið í Kirkjubø sum heild. 9. at landsantikvarurin skipar ein kunningarbólk viðv. framtíðar planlegging og brúki av fornminnaumhvørvinum í Kirkjubø, har festarin/Búnaðarstovan og aðrir áhugarar eru umboðaðir. 10. at skipað verður fyri almennum kunningarátøkum í sambandi við varð‐ veitingartiltøkini. </p>
</body></document>
