<document xml:lang="fao" id="no_id"><header><title/><genre code="admin"/><author><unknown/></author><wordcount>11990</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2018.06 Álit við tilmæli um samsýning og eftirløn til løgtingslimir.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">Álit við tilmæli um samsýning og eftirløn til løgtingslimir </em></p>
<p><em type="italic">Álit við tilmæli um samsýning og eftirløn løgtingsmanna juni 2018 </em>1 </p>
<p><em type="bold">INNIHALDSYVIRLIT </em></p>
<p>Inngangur 2</p>
<p>Samandráttur 4</p>
<p>Verandi skipan í Føroyum 6 3.1</p>
<p>Løgtingslimir 6</p>
<p>Skipanin í grannalondum okkara 12 4.1</p>
<p>Grønland 124.2</p>
<p>Ísland 144.3</p>
<p>Danmark 164.4</p>
<p xml:lang="dan">Noreg 205</p>
<p>Lønarlagið í føroyska samfelagnum 25</p>
<p>Viðgerð og tilmæli 28</p>
<p>Keldulisti 38</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>2 </p>
<p><em type="bold">Inngangur </em></p>
<p>Løgtingsformaðurin hevur í skrivi, dagfest 14. november 2017, tilnevnt Jógvan Amonsson, statsaut. revisor, Gunn Ellefsen, advokat, og Mariu á Dul, HR-leiðara, at manna nevnd at endurskoða løgtingslóg um samsýning og eftirløn løgtingsmanna.</p>
<p>Nevndin skipaði seg á fyrsta fundi við Jógvani Amonsson sum formanni. <em type="bold">1.1 </em></p>
<p><em type="bold">Arbeiðssetningur </em></p>
<p type="listitem">Endamálið við arbeiðnum er at tryggja formansskapinum í Løgtinginum eitt dygt og væl grundað  tilmæli um samsýningar og eftirløn løgtingsmanna, og skal nevndin sambært arbeiðssetninginum í  sínum tilmæli taka atlit at:</p>
<p type="listitem">Lønarlagnum í landinum yvirhøvur</p>
<p type="listitem">Tí tign og ábyrgd, sum liggur í tingsessinum</p>
<p type="listitem">Hvussu tingmenn í grannalondum okkara verða løntir</p>
<p type="listitem">Øðrum viðkomandi viðurskiftum 1.2</p>
<p><em type="bold">Innsavning av upplýsingum og allýsingar </em></p>
<p>Vit hava valt at brúka nøkulunda sama leist, sum hevur verið brúktur av teim nevndum, sum hava viðgjørt samsýningar og eftirlønir hjá landsstýrismonnum v.m.</p>
<p>Vit hava savnað upplýsingar frá teim norðurlondum, sum sammetingar fyrr hava verið gjørdar við, tá viðurskifti hjá m.ø. landstýrismonnum v.m. hava verið viðgjørd.</p>
<p>Viðurskiftini hjá løgtingslimum eru lýst og verða samanlíknað við viðurskiftini í teim norðurlondum, sum vit hava valt at heinta upplýsingar frá, og harumframt eru upplýsingar fingnar til vega um lønarlagið í landinum yvirhøvur.</p>
<p>Vit hava harumframt verið á vitjan í Løgtinginum og kunnað okkum um arbeiðsviðurskiftini hjá løgtingslimum umframt, at vit frá løgtingsumsitingini hava fingið svarað ymiskum ivamálum.</p>
<p>Í innsavningini er komið fram, at hugtakið eftirløn, sum vanliga verður brúkt í Føroyum um uppsparing til ellisár, í teimum londunum vit samanlíkna okkum við, verður kallað pensjón, og at eftirlønarhugtakið, har tað finst, er ein styttri varandi veiting. Havandi í huga, at pensjónsnýskipanin nýtir hugtakið <span type="quote" xml:lang="dan">“pensjón”</span> og ikki <span type="quote">“eftirløn”</span>, hava vit valt at brúka orðið <span type="quote" xml:lang="dan">“pensjón”</span> allastaðni, har talan er um uppsparing ella innvinning til ellisár, eisini um tey føroysku viðurskiftini, har lógin um samsýning og eftirløn ikki beinleiðis er endurgivin. <em type="bold">1.3 </em></p>
<p><em type="bold">Bygnaðurin í álitinum </em></p>
<p>Í parti 2 verða nevnd tey høvuðsatlit, sum vit hava lagt dent á í okkara arbeiði, og síðani verður tikið samanum tilmælini. Somuleiðis nema vit heilt stutt við fíggjarligu avleiðingarnar av at seta tilmælini í verk.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>3 </p>
<p>Í pa rti 3 lýsa vit verandi samsýningarskipan v.m. fyri løgtingslimir og varalimir, sundurgreinað í lønarsamsýning, kostnaðarískoyti og kostnaðarendurgjald, ferðaútreiðslur, samskiftisútreiðslur, fráfaringarsamsýning (bíðiløn), pensjónsviðurskifti og viðurskifti við deyða og aðrar starvsreglur.</p>
<p>Í pa rti 4 lýsa vit skipanir í grannalondunum Grønlandi, Íslandi, Danmark og Noregi.</p>
<p>Í parti 5 lýsa vit lønarlagið í Føroyum fyri størv, sum frægast kunnu samanberast í tign og ábyrgd.</p>
<p>Í parti 6 verða tær einstøku ásetingarnar í verandi samsýningarskipan viðgjørd. Fyrst verður tikið samanum, hvussu skipanin er í dag, síðani verða fyrimunir og vansar viðgjørdir og samanbornir við aðrar samanberiligar skipanir bæði í Føroyum og í grannalondunum, sum vit hava valt at samanbera við, við tí endamáli at koma við tilmælum um, hvussu samsýningarskipanin eftir okkara tykki í framtíðini eigur at verða sett saman.</p>
<p>Tórshavn, tann 8. juni 2018</p>
<p>Jógvan Amonsson</p>
<p>Maria á Dul</p>
<p xml:lang="dan">Gunn Ellefsen</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>4 </p>
<p><em type="bold">Samandráttur 2.1 </em></p>
<p><em type="bold">Høvuðsatlit </em></p>
<p>Nevndin hevur í arbeiði sínum lagt dent á at koma við einum áliti, har tað gjøgnumgangandi er tilráðing um meira gjøgnumskygni í skipanini, ið er berandi og afturvendandi atlitið. Við støði í teimum skipanum, ið eru galdandi í samfelagnum annars og í grannalondum okkara, mælir nevndin til, at skipanin við samsýning og eftirløn/pensjón til løgtingslimir verður tillagað nútíðarsamfelagnum.</p>
<p>Miðað er eftir at fáa eina einfalda samsýningarskipan, sum í bygnaði og støði kann samanberast við líknandi setanarviðurskifti hjá øðrum viðkomandi fakbólkum. Hendan skal eisini, so vítt gjørligt, vera í tráð við gongdina í hinum Norðurlondunum, ið nevndin hevur samanborið við, hvat viðvíkur samsýningum til tinglimir. <em type="bold">2.2 </em></p>
<p><em type="bold">Tilmæli </em></p>
<p type="listitem">Í høvuðsheitum mælir nevndin til, at hesar broytingar verða gjørdar viðvíkjandi  samsýningini og  pensjónini hjá løgtingslimum:</p>
<p type="listitem">Lønartalvan  hjá  tænastumonnum  landsins  skal  framvegis  vera  grundarlagið  undir lønarsamsýningini.</p>
<p type="listitem">Lønarsamsýningin hjá løgtingslimum verða hækkað úr lønarflokki 34 (kr. 38.585 um mánaðin) til lønarflokk 36  (kr. 44.147 um mánaðin) hjá tænastumonnum landsins.</p>
<p type="listitem">Skattafría kostnaðarískoytið (kr. 2.000 um mánaðin) verður strikað.</p>
<p type="listitem">Tinglimir  fáa,  í  staðin  fyri  at  fáa  útflýggjað  ein  teldil,  útflýggjað  eina  hóskandi  farteldu  til løgtingsarbeiðið og fáa goldið telefonnýtslu sína, meðan teir hava sæti á tingi.</p>
<p type="listitem">Fráfaringarsamsýningartíðarskeiðið verður broytt frá at verða í minsta lagi 4 mðr. og í mesta lagi 6 mðr. til at verða í minsta lagi 3 mðr. og í mesta lagi 6 mðr.</p>
<p type="listitem">Tað  verður  farið  frá  einari  skipan  við  ongari  mótrokning  í  fráfaringarsamsýningini  til,  at mótroknað  verður  í  fráfaringarsamsýningini  í  teimum  førum,  har  tinglimur  hevur  aðra  lønarinntøku í fráfaringartíðarskeiðinum, soleiðis at tað almenna tá bert skal gjalda møguliga  munin upp til ásettu fráfaringarsamsýningina.</p>
<p type="listitem">Verandi  pensjónsskipan  verður  broytt,  soleiðis  at  farið  verður  frá  verandi  skipan  við tænastumannapensjón  til  eina  skipan,  har  landið  rindar  15%  av  lønarsamsýningini  hjá  tinglimum í eina góðkenda pensjónsskipan. Í hesum sambandi verður sama skiftisskipan nýtt,  sum  verður  nýtt  fyri  landsstýrisfólkini  í  sambandi  við,  at  tey  eru  farin  frá  at  vinna  sær  tænastumannapensjón  til,  at  landið  rindar  15%  av  lønarsamsýning  teirra  í  eina  góðkenda  pensjónsskipan.</p>
<p type="listitem">Lønarsamsýningar og fráfaringarsamsýningar fara frá at verða goldnar forút til at verða goldnar afturút frá næsta løgtingsvali.</p>
<p type="listitem">Allir varalimir, sum hava havt sæti á løgtingi í meira enn tríggjar mánaðar samanlagt í einum valskeiði,  og  framvegis  sita  á  tingið  ein  mánaða  áðrenn  val  verður  útskrivað,  fáa  fráfaringarsamsýning í mun til tíðarskeiðið, viðkomandi hevur havt sæti á løgtingi. Varalimir</p>
<p type="listitem">Álit við tilmæli um samsýning og  eftirløn løgtingsmanna juni 20185 fáa fráfaringarløn í 1 dag fyri hvørjar 16 dagar, viðkomandi hevur tikið sæti á tingi, tó í mesta  lagi í 6 mánaðir.</p>
<p type="listitem">Treytirnar viðvíkjandi fráfaringarsamsýningini hjá løgtingsformanninum verða tær somu sum tær viðvíkjandi fráfaringarsamsýningini hjá løgmanni.</p>
<p type="listitem">Lógin  um  samsýning  og  eftirløn  landsstýrismanna  v.m.  verður  broytt,  soleiðis  at løgtingsformaðurin í øllum lutum er javnsettur við løgmann og ikki bara í mun til samsýning.</p>
<p type="listitem">Lógin frá 2003 um nevnd at geva løgmanni tilmæli um samsýning og eftirløn landsstýrismanna v.m. verður víðkað til eisini at umfata at geva løgtingsformanninum tilmæli um samsýning og  eftirløn løgtingsmanna.</p>
<p>Nevndin mælir til, at allar broytingar verða settar í verk í einum aftaná næsta val, sum ein samlað loysn.</p>
<p>Hetta merkir samstundis, at nevndin mælir frá, at ávís tilmæli verða fylgd og onnur ikki, tí tá er vandi fyri, at ótilætlaðir skeivleikar koma í.</p>
<p><em type="bold">Avleiðingar av at seta tilmælini í verk </em></p>
<p>Neyðugar tillagingar mugu gerast í viðkomandi lóggávu.</p>
<p>Skiftisskipan má gerast fyri tinglimir, sum hava vunnið sær rættindi eftir verandi pensjónsskipan.</p>
<p>Samlaðu broytingarnar fara at hava við sær, at skipanin viðvíkjandi samsýning og eftirløn løgtingsmanna verður greiðari, at meira gjøgnumskygni verður viðvíkjandi lønarútreiðslunum til løgtingslimirnar, og at tað verður lættari at rokna út, hvussu stórar útreiðslur landið hevur til fyrrverandi løgtingslimir.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>6 </p>
<p><em type="bold">Verandi skipan í Føroyum 3.1 </em></p>
<p><em type="bold">Løgtingslimir </em></p>
<p>Løgtingslimir verða sambært stýrisskipanarlógini valdir fyri 4 ár í senn. Løgtingið kann tó, eins og løgmaður, nær tað skal verða, skriva út nýval, sum hevur við sær, at tey løgtingsumboð, sum hava verið, falla burtur, tá nýggja løgtingið er sett.</p>
<p>Samsýning og eftirløn løgtingsmanna er skipað sambært løgtingslóg nr. 12 frá 18. februar 1999. Eingin broyting er gjørd í lógini, síðani hon varð samtykt í 1999.</p>
<p>Niðanfyri eru mest týðandi liðini í lógini lýst. <em type="bold">3.1.1 </em></p>
<p xml:lang="dan"><em type="bold">Lønarsamsýning </em></p>
<p>Eftir galdandi lóg verða løgtingslimir samsýntir samsvarandi 34. lønarflokki hjá tænastumonnum landsins, sum sambært núgaldandi lønartalvuni hjá tænastumonnunum svarar til eina mánaðarløn á kr. 38.585, meðan løgtingsformaðurin verður samsýntur eftir somu reglum, sum eru galdandi fyri løgmann.</p>
<p>Sambært løgtingslóg nr. 10 um samsýning og og eftirløn landsstýrismanna v.m.1, fær løgmaður eina samsýning, sum er 130% av 40. lønarflokki í tænastumannalógini. 40. lønarflokkur svarar sambært núgaldandi lønartalvuni hjá tænastumonnunum til eina mánaðarløn á kr. 62.139.</p>
<p>Næstformonnum tingsins og nevndarformonnum verða afturat mánaðarlønini veitt serlig samsýning, sum er kr. 30.000 árliga.</p>
<p>Løgtingsformaðurin og næstformenn sita alt valskeiðið uttan so, at teir sjálvbodnir leggja frá sær ella fýra fimtingar av øllum tinglimum skrivliga krevja nýval av formansskapi2.</p>
<p>Lønartalvan hjá tænastumonnunum er seinast javnað tann 1. oktober 2016, og vóru samsýningarnar hjá løgtingslimum tá3: 1 sum seinast broytt við kunngerð nr. 108 frá 15. september 2015 2 jf. §9, stk. 3, í lóg um stýrisskipan Føroya. 3 Sambært Lønardeildini í Fíggjarmálaráðnum er óvist, nær næsta javning verður , sum kemur at ávirka allar omanfyri nevndu upphæddir, men tá ið hon kemur, verður hon afturvirkandi til 1. oktober 2017. Vísandi til samráðingarúrslitini annars á almenna arbeiðsmarknaðinum, verður javningin mest sannlíkt á leið 2,3% 1.oktober 2017 og áleið 2,5% 1. oktober 2018.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>7 </p>
<p>Lønarsamsýning, kr.</p>
<p>Mánaðarlig</p>
<p xml:lang="dan">Árlig</p>
<p>Løgtingsformaður80.780969.368</p>
<p>Næstformenn í tinginum41.085493.020</p>
<p>Løgtingslimir, sum eru nevndarformenn41.085493.020</p>
<p>Løgtingslimir38.585463.020</p>
<p>Samsýningin verður útgoldin mánaðarliga frammanundan frá 1. degi í mánaðinum aftaná, at løgtingið hevur góðkent valbrævið hjá viðkomandi løgtingslimi, til endan á tí mánaði, løgtingslimurin leggur tingsessin frá sær.</p>
<p>Løgtingslimir fáa ikki frítíðarískoyti/frítíðarløn. <em type="bold">3.1.2 </em></p>
<p><em type="bold">Kostnaðarískoyti </em></p>
<p>Umframt føstu samsýningina, sum er nevnd omanfyri, fáa allir løgtingslimir eitt skattafrítt endurgjald upp á kr. 2.000 um mánaðin fyri t.d. samskiftisútreiðslur v.m. <em type="bold">3.1.3 </em></p>
<p><em type="bold">Kostnaðarendurgjald </em></p>
<p>Løgtingslimir, sum búgva uttanfyri Suðurstreymoy4, fáa afturat lønini og kostnaðarískoytinum eitt árligt skattafrítt kostnaðarendurgjald grundað á reglurnar um endurgjald til tænastu- og starvsmenn. Kostnaðarendurgjaldið er roknað út eftir, at løgtingslimir møta 100 dagar í Løgtinginum um árið.</p>
<p>Kostnaðarendurgjaldið verður latið soleiðis: a. Flutningskostnað við egnum bili við Strandsfaraskipum Landsins 100 ferðir aftur og fram árliga. b. Koyripeningur millum heimstað og Tórshavn 100 ferðir aftur og fram árliga. c. Tímapeningur fyri 10 tímar dagliga (kr. 150 pr. dag) í 100 dagar, tó fáa suðuroyartinglimir fullan dagpening (kr. 250 pr. dag) í 100 dagar.</p>
<p>Sambært §1, stk. 3 í løgtingslóg um samsýning og eftirløn løgtingsmanna fær løgtingslimur, sum er valdur í øðrum valdømi enn Suðurstreymoy, men býr ella kann haldast at hava fast tilhald í Tórshavnar kommunu, endurgjald fyri eykaútreiðslur í hesum sambandi sambært §1, stk. 2, pkt. a, b og c 50 ferðir árliga, samsýning roknað eftir miðaltalinum millum Tórshavn og stytstu og longstu farleið til pláss í valdøminum, har hann er valdur.</p>
<p>Tað skal í hesum sambandi viðmerkjast, at teksturin í §1, stk. 3, í lógini er ikki rættaður, síðani Føroyar blivu eitt valdømi.</p>
<p>Skipanin verður sambært Løgtingsskrivstovuni praktiserað soleiðis í dag, at tinglimur, sum áðrenn valið búði uttanfyri Suðurstreymoy, men sum velur at flyta til Havnar, í sambandi við at hann verður valdur á løgting, fær endurgjald fyri eykaútreiðslur svarandi til 50 ferðir árliga <em type="bold">. </em>4Tað vil í hesum føri siga uttanfyri Tórshavn, Hoyvík, Argir og Hvítanes. </p>
<p><em type="italic">Álit við tilmæli um samsýning og eftirløn løgtingsmanna juni 2018 </em>8 </p>
<p>Fyri hvønn tingdag, tinglimur ikki møtir á løgtingsfundi, verður gjørdur frádráttur í kostnaðarendurgjaldinum, sum er 1/100 av kostnaðarendurgjaldinum.</p>
<p>Niðanfyri eru nøkur dømi um, hvat tinglimur, ið býr uttanfyri høvuðsstaðarøkið, og sum møtir til allar tingfundir í árinum, hevur rætt til í skattafríum kostnaðarendurgjaldi.</p>
<p>Árligt skattafrítt endurgjald, kr.</p>
<p xml:lang="dan">Árligt</p>
<p>Norðstreymoy (Vestmanna)40.600</p>
<p>Eysturoy (Runavík)56.600</p>
<p>Norðoyggjar (Klaksvík)63.000</p>
<p>Vágar (Miðvágur)39.960</p>
<p>Sandoy (Sandur)45.080</p>
<p>Suðuroy (Tvøroyri)37.500</p>
<p>Samsýningarnar og kostnaðarendurgjaldið verða sambært §2, stk. 1, í lógini útgoldin við 1/12 mánaðarliga frammanundan frá 1. degi í mánaðinum, aftaná at Løgtingið hevur góðkent valbrævið hjá viðkomandi løgtingslimi, til endan á tí mánaði, løgtingslimur leggur tingsessin frá sær. <em type="bold">3.1.4 </em></p>
<p><em type="bold">Ferðaútreiðslur </em></p>
<p>Í sambandi við ferðing uttanlands í løgtingsørindum verður sambært §1, stk. 6, í løgtingslóg um samsýning og eftirløn løgtingsmanna veitt ferðaendurgjald og dag- og tímapeningur eftir somu reglum, sum eru galdandi fyri tænastumenn landsins.5 <em type="bold">3.1.5 </em></p>
<p><em type="bold">Samskiftisútreiðslur </em></p>
<p>Í galdandi lóg eru ongar ásetingar um samskiftisútreiðslur. Nevndin hevur tó fingið upplýst frá Løgtingsskrivstovuni, at verandi siðvenja er, at løgtingslimir fáa útflýggjaðan hvør sín teldil til løgtingsarbeiðið. Løgtingslimir fáa annars hvørki telefon ella teldu frá Løgtinginum. Flokkarnir fáa tó eina árliga upphædd at ráða yvir. Upphæddin er ásett eftir talinum á tinglimum6. <em type="bold">3.1.6 </em></p>
<p><em type="bold">Fráfaringarsamsýning (bíðiløn) </em></p>
<p>Vit hava valt frameftir at nýta orðið fráfaringarsamsýning heldur enn bíðiløn, tí at lóg um samsýning og eftirløn løgtingsmanna7 nýtir orðið <span type="quote" xml:lang="dan">“samsýning”</span> og ikki bíðiløn, og tí at orðið betur lýsir, hvat samsýningin er ætlað til.</p>
<p>Verður løgtingslimur ikki afturvaldur, ella má hann leggja tingsessin frá sær vegna sjúku, fær hann sambært §2, stk. 2, 1. pkt. í løgtingslóg um samsýning og eftirløn løgtingsmanna, samsýning 5 Avtala millum Fíggjarmálaráðið og Tænastumannafelag Landsins um dagpening, dagfest 5. februar 2013. 6 Reglugerð um stuðul til flokkarnar á tingi og um løn til floksskrivarar. Seinast dagførd 16. februar 2016. 7 Ll. nr. 12 frá 18. februar 1999 um samsýning og eftirløn løgtingsmanna.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>9 sambært §1, stk. 1, í somu lóg í 1 mánað fyri hvørt árið, hann hevur havt sess á løgtingi, tó í minsta lagi í 4 mánaðir og í mesta lagi í 6 mánaðir. </p>
<p>Fráfaringarsamsýningin er tann sama sum lønarsamsýningin.</p>
<p>Tá løgtingsformaðurin fer frá, fær hann, sambært §9, stk. 1, í lógini fráfaringarsamsýning í 6 mánaðir. Um fráfarni løgtingsformaðurin framvegis er tinglimur, fær hann bert ta hægru samsýningina.</p>
<p>Mótroknað verður ikki fyri aðrari inntøku í fráfaringarsamsýningini. <em type="bold">3.1.7 </em></p>
<p><em type="bold">Við deyða </em></p>
<p>Doyr løgtingslimur, fáa hjúnafelagi og/ella børn undir 18 ár sambært §2, stk. 2, 2. pkt., í løgtingslóg um samsýning og eftirløn løgtingsmanna samsýning eftir §1, stk. 1, í somu lóg í 6 mánaðir. <em type="bold">3.1.8 </em></p>
<p><em type="bold">Varalimir </em></p>
<p>Varalimur fyri løgtingslim fær sambært §2, stk. 6 í løgtingslóg um samsýning og eftirløn løgtingsmanna samsýning og forvinnur sær eftirlønaraldur frá tí degi, hann hevur fingið tingsins góðkenning, ella um hann tekur við seinni so frá hesum degi, til hann fer frá. Fyri tíðarskeið, sum er minni enn 30 dagar, verður samsýningin hjá varalimi goldin sum 1/30 av samsýningini fyri hvønn dag, viðkomandi hevur sæti á tingi.</p>
<p>Varalimur, sum tekur sæti á tingi fyri løgtingslim, sum er vorðin landsstýrisfólk, hevur rætt til samsýning og forvinnur sær rætt til eftirlønaraldur, eisini um hann/hon fer í farloyvi.</p>
<p>Tá varalimur, sum hevur tikið sæti á tingi av aðrari orsøk enn fyri løgtingslim, sum er vorðin landsstýrismaður, fær farloyvi úr tinginum, hevur varalimurin ikki rætt til samsýning og forvinnur sær ikki eftirlønaraldur í farloyvistíðarskeiðnum. <em type="bold">3.1.9 </em></p>
<p><em type="bold">Pensjónsviðurskifti </em></p>
<p>Løgtingslimur hevur sambært §4, stk. 1, í løgtingslóg um eftirløn og samsýning løgtingsmanna rætt til egineftirløn (pensjón), tá ið hann hevur havt sæti á løgtingi í minsta lagi 1 ár tilsamans.</p>
<p>Pensjónin verður útgoldin, tá ið løgtingslimurin fyllir 67 ár, um hann ikki framvegis hevur sæti á løgtingi. Í serligum føri kann løgtingslimur fáa eftirløn frá 60 ára aldri8.</p>
<p>Hægsta eginpensjónin er 60% av pensjónsgevandi lønini í 34. lønarflokki, og verður henda veitt, tá ið løgtingslimur hevur havt sæti á tingi í 16 ár ella meira.</p>
<p>Ein løgtingslimur vinnur sær rætt til pensjón soleiðis: 8 Sbrt. §4, stk. 2 í løgtingslóg nr. 12 frá 18. februar 1999 um samsýning og eftirløn løgtingsmanna.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>10 </p>
<p>Eginpensjón</p>
<p>Uppsparing1. til 8. árið4,5% árliga9. til 16. árið3% árliga</p>
<p>Tilsamans eftir 16 árum60%</p>
<p>Hægsta pensjónin hjá løgtingsformanninum, sum er 60% av pensjónsgevandi lønini í lønarflokkinum, hann er samsýntur í, verður veitt, tá ið løgtingsformaðurin hevur verið formaður í 8 ár ella meira. Eftirlønin til løgtingsformannin kann tó sambært §10 í løgtingslóg um samsýning og eftirløn løgtingsmanna ongantíð vera hægri enn 60% av 40. lønarflokki hjá tænastumonnum landsins.</p>
<p>Sambært §6 í lógini kann tinglimur, sum í útinnanini av løgtingsarbeiðinum kemur so álvarsliga til skaða, at hann verður óarbeiðsførur í ein slíkan mun, at tað gevur rætt til endurgjald eftir lóg um vanlukkutrygging, fáa pensjón, sum um hann hevði havt sæti á tingi í meira enn 16 ár.</p>
<p>Serligar reglur eru í lógini, sum viðgera støðuna, tá løgtingslimur hevur rætt til eginpensjón frá øðrum størvum.</p>
<p>Eisini eru ásettar reglur um pensjón til eftirsitandi hjúnafelaga og børn eftir løgtingslim og løgtingsformenn. <em type="bold">3.1.10 </em></p>
<p><em type="bold">Starvsreglur – onnur størv </em></p>
<p>Sambært §8 í stýrisskipanarlógini skal løgtingslimur, tá ið góðkent er, at hann er valdur, leggja frá sær øll álitisstørv í nevndum, ráðum o.t., sum eru undir eftirliti landsstýrisins ella, sum landsstýrið hevur skipað hann í, tó undantikin beinleiðis fólkavald umboð.</p>
<p>Sambært §3 í løgtingslóg um samsýning og eftirløn løgtingsmanna hevur løgtingslimur, sum er í starvi hjá landinum, eini kommunu, kommunalum felagsskapi, landsfyritøku ella hjá einum konsessioneraðum felag, rætt til farloyvi úr starvi sínum í tíðarskeiðinum, meðan hann hevur sæti á tingi.</p>
<p>Løgtingslimur, sum er í starvi hjá einum av omanfyri nevndu stovnum ella hjá ríkinum, kann í mesta lagi starvast 50% av tíðini í hesum starvi, meðan hann/hon er løgtingslimur ella varafólk fyri løgtingslim. Ongar avmarkingar eru fyri løgtingslimir í privatari vinnu.</p>
<p>Í verandi tingsetu eru fýra tinglimir, sum hava ½ alment starv umframt tingsessin, fimm hava minni enn ½ alment starv umframt tingsessin. Níggju hava privat starv umframt tingsessin (trupult er at seta brot á hesi). Harumframt eru tríggir tinglimir fulltíðarsettir borgarstjórar umframt tingsessin.</p>
<p>At tinglimir hava aðra inntøku frá politiskum arbeiði, t.d. í fólkatinginum ella í kommunustýri, er ikki fevnt av ásetingini í §39.</p>
<p>Hevur løgtingsformaðurin størv í almennari tænastu ella privatum virkjum, samtøkum ella stovnum, tá hann tekur við, skal hann, sambært §11, stk. 1 í løgtingslóg um samsýning og eftirløn 9 Sí serligu viðmerkingarnar til §3 í uppskotinum løgtingslóg sum samsýning og eftirløn løgtingsmanna.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>11 løgtingsmanna vanliga siga tey frá sær. Løgtingsformaðurin hevur eins og aðrir løgtingstinglimir rætt til farloyvi úr borgarliga starvi sínum. </p>
<p>Løgtingslimir hava, sambært §2, stk. 4 í løgtingslóg um samsýning og eftirløn løgtingsmanna, rætt til farloyvi uttan frádrátt í samsýning og eftirlønaraldri í sambandi við barnsburð ella ættleiðing. <em type="bold">3.1.11 </em></p>
<p><em type="bold">Arbeiðstíð, frítíð o.a. </em></p>
<p>Tá lógin um samsýning og eftirløn løgtingsmanna kom í gildi í 1999 var sambært almennu viðmerkingunum til lógaruppskotið ætlanin, at løgtingslimir skuldu hava løgtingsarbeiðið sum fulltíðarstarv ella í minsta lagi sum høvuðsstarv. Lønin hækkaði tá úr 17. til 34. lønarflokk, meðan fundarsamsýningarnar vórðu avtiknar, og bert nevndarformenn fingu samsýning.</p>
<p>At tingmannastarvið ikki er eitt fulltíðarstarv burturav sæst aftur í ásetingini, har tað er ásett, at tinglimir kunnu hava hálvtíðar alment starv við síðuna av tingarbeiðinum, og at eingin avmarking er fyri at hava privat starv við síðuna av. Tað er einans løgtingsformaðurin, ið er avmarkaður, tá ræður um hjástørv. Løgtingsformaðurin verður løntur ájavnt við løgmann og skal, eins og løgmaður/landsstýrismenn, leggja onnur størv frá sær.</p>
<p>Tingið kemur saman á Ólavsøku, og setanin varðar til Ólavsøku árið eftir. Tað eru kortini tíðarskeið, har virksemið í tinginum ikki er so stórt. Tað er vanliga <span type="quote">“friðarligt”</span> í august og september, og so eisini í januar og <span type="quote">”vanliga”</span> fer tingið heim í summarfrí tað mesta av mai, juni og juli. Um hugt verður at undanfarnu árunum, so hava higartil í hesum tingárinum verið 77 fundir, í 2016 vóru 80 fundir, í 2015 vóru 77 fundir, í 2014 vóru 89 fundir og í 2013 vóru 96 fundir. Øll árini hava verið færri fundardagar enn fundir, tí fleiri fundir hava verið sama dag. Tinglimir kunnu vænta at arbeiða í nevndunum, tá tingið ikki er saman. Fíggjarnevndin hevur flest fundir og hevur havt uml. 40 fundir um árið seinnu árini. Hinar nevndirnar hava nakað færri fundir. Tað er trupult at siga, hvussu nógv tinglimir hava frí/feriu. Hetta veldst óivað um tinglimin sjálvan, men sum nevnt omanfyri, so eru tíðarskeið, har minni virksemi er, og møguleiki er fyri at <span type="quote">”halda frí”</span>. Tað verður ikki roknað frítíðarískoyti sambært reglunum um lóg um frítíð av samsýningini, sum tinglimir fáa fyri at røkja tingstarvið.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>12 </p>
<p><em type="bold">Skipanin í grannalondum okkara </em></p>
<p>Vit hava kannað, hvussu viðurskiftini eru viðvíkjandi samsýningum, pensjónum og eftirlønum v.m. hjá tinglimunum í teimum londunum, sum vit vanliga samanbera okkum við.</p>
<p>Vit hava hugt at viðurskiftunum í Grønlandi, Íslandi, Danmark og Norra, sum eisini eru tey londini samanlíknað varð við í sambandi við gerð av álitunum um samsýning og eftirløn landstýrismanna v.m. frá 2012 og 2017.</p>
<p>Í niðanfyri standandi gjøgnumgongd hava vit bert tikið tey viðurskifti við, sum eru viðkomandi at samanlíkna við tey føroysku viðurskiftini.</p>
<p>Nógv onnur viðurskifti eru regulerað í grannalondunum, men tey eru í høvuðsheitum knýtt at teirra øðrvísi umstøðum, bæði infrastrukturelt og í mun til stødd av landi og harvið fjarstøðu til høvuðsstaðin, har teirra ting heldur til.</p>
<p>Ymiskt er, sum fyrr nevnt, hvussu hugtøkini <span type="quote">“eftirløn”</span> og<span type="quote" xml:lang="dan">”pensjón”</span> verða nýtt í ymsu londunum, so vit hava valt at kalla alt tað, sum verður spart upp til pensjónsárini fyri <span type="quote" xml:lang="dan">“pensjón”</span>, meðan aðrar serligar skipanir rundanum fráfaring, sum tó ikki er fráfaringarsamsýning, verða kallaðar <span type="quote">“eftirløn”</span>. <em type="bold">4.1 </em></p>
<p><em type="bold">Grønland </em></p>
<p><em type="bold">Starvið sum landstingslimur </em></p>
<p>At vera landstingslimur verður í Grønlandi roknað sum eitt fulltíðarstarv. Tað eru tvær setur um árið. Ein frá apríl til og við juni og ein frá september til og við november.</p>
<p>Tað eru ongar avmarkingar ásettar viðvíkjandi, um limirnir kunnu hava onnur størv við síðuna av tingstarvinum.</p>
<p>Landstingslimirnir skulu tó altíð kunna røkja sín tingsess, serliga tá teir eru í Nuuk. Tá skulu teir søkja formansskapin um loyvi at fara úr býnum, meðan seta er, og reglurnar fyri hesum eru sera strangar. Tað er bert í heilt serligum førum, at loyvi verður givið.</p>
<p>Uttanfyri seturnar eru ikki somu strongu reglur. <em type="bold">4.1.1 </em></p>
<p xml:lang="dan"><em type="bold">Lønarsamsýning </em></p>
<p xml:lang="dan">Í Grønlandi fáa landstingslimir eina samsýning, sum er tengd at lønartalvuni fyri tænastumenn í Grønlandi (ASG–økið)10. Samsýningin til landstingsformannin er tengd at 38. lønarrammu, og samsýningin til landstingslimir er tengd at 35. lønarrammu. 10 Samsýningar eru sambært : Landstingslov nr. 22 af 18. december 2003 om vederlag m.v. til medlemmer af Landstinget og Landsstyret m.v. med de ændringer, som er en følge af Landstingslov nr. 1 af 27. marts 2006, Landstingslov nr. 8 af 1. juni 2006, Inatsisartutlov nr. 2 af 15. april 2011, Inatsisartutlov nr. 3 af 3. juni 2015 og Inatsisartutlov nr. 10 af 6. juni 2016.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>13 </p>
<p>Umframt lønina fáa landstingslimir aðrar viðbøtur, sum verða javnaðar samsvarandi lønarbroytingunum innan tænastumannaøkið í Grønlandi.</p>
<p>Samsýningarnar og viðbøturnar eru hesar galdandi frá 1. oktober 2017 í dkr:</p>
<p>Lønarsamsýning, kr.</p>
<p>Mánaðarlig</p>
<p xml:lang="dan">Árligt</p>
<p>Formaður í Fólkatinginum53.253639.036</p>
<p>Fólkatingslimur36.249434.990 <em type="bold">4.1.2 </em></p>
<p><em type="bold">Kostnaðarískoyti </em></p>
<p>Landstingslimir hava rætt til kostnaðarískoyti til at rinda útreiðslur, sum standast av tingarbeiðnum, so sum samskiftisútreiðslur v.m. í sambandi við starvið sum landstingslimir. Kostnaðarískoyti til tinglimir, sum í løtuni er kr. 67.262 um árið, er ikki skattskyldugt, um útreiðslurnar kunnu skjalprógvast, tað verður goldið saman við lønarsamsýningini, er ikki eftirlønargevandi og verður leypandi prístalsjavnað.</p>
<p>Umframt hetta fáa flokkar ella uttanflokkað landstingslimir árligt ískoyti til politiskt arbeiði11.</p>
<p>Landstingslimir, sum búgva uttanfyri Nuuk, fáa frían bústað í Nuuk, so leingi teir eru tinglimir. Teir fáa harumframt endurgoldið flytiútreiðslur til og úr Nuuk eftir galdandi reglum fyri tænastumenn.</p>
<p>Landstingslimir í Nuuk, sum hava embætisbústað, sum teir mugu flyta úr, verða teir valdir inn á ting, fáa somuleiðis frían bústað. <em type="bold">4.1.3 </em></p>
<p><em type="bold">Arbeiðsamboð </em></p>
<p>Landstingslimirnir fáa við byrjan handað teldu og teldil til nýtslu í tingarbeiðnum. Hesi amboð skulu latast aftur, tá tinglimur fer úr tinginum aftur. <em type="bold">4.1.4 </em></p>
<p><em type="bold">Fráfaringarsamsýning </em></p>
<p>Landstingslimir hava rætt til fráfaringarsamsýning, sum svarar til mánaðarligu samsýningina í tinginum uttan kostnaðarendurgjald.</p>
<p>Fráfaringarsamsýningin verður goldin í minsta lagi í 3 mánaðir, annars fáa teir 1½ mánað samsýning fyri hvørt ár, teir samlað hava sitið á tingi.</p>
<p>Tað ber ikki til at fáa fráfaringarsamsýning sum landsstýrislimur og sum landstingslimur samstundis , tað kann bert rindast samsýning fyri eitt av embætunum. Starvsaldurin verður roknaður út frá samlaðu funktiónstíðini í báðum embætum, og kann í mesta lagi latast í 12 mánaðir.</p>
<p>Í tíðarskeiðnum fráfaringarsamsýning verður latin, kann tinglimur fáa ávístan fyribils bústað, sum skal rindast fyri eftir reglunum, sum eru galdandi fyri leiguíbúðir hjá Grønlendska heimastýrinum. Flytast skal úr bústaðnum, tá tíðarskeiðið, fráfaringarsamsýning verður goldin, er av. 11 https://ina.gl/media/2534140/f-nils-publikationer-love-landstingslov-om-oekonomisk-tilskud-til-politisk-arbejde-2018-da.pdf</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>14 </p>
<p>Um tann, ið hevur rætt til fráfaringarsamsýning, doyr, meðan hann er valdur í tingið, ella meðan hann fær fráfaringarsamsýning, hava eftirsitandi hjúnafelagi og børn rætt til fráfaringarsamsýningina. <em type="bold">4.1.5 </em></p>
<p><em type="bold">Varalimir </em></p>
<p>Varalimir fáa fyri hvønn dag teir taka sæti fyri ein lim í landstinginum 1/365 av samsýningini og kostnaðarendurgjaldinum, sum landstinglimirnir fáa.</p>
<p>Varalimir fáa fráfaringarsamsýning svarandi til 1 dag fyri hvørjar 8 dagar, teir hava tikið sæti á tingi. <em type="bold">4.1.6 </em></p>
<p><em type="bold">Pensjónsviðurskifti </em></p>
<p>Frá 1. januar 2004 vórðu pensjónsviðurskiftini hjá landstingslimum skipað soleiðis, at goldið verður til ein pensjónskassa, sum tey antin hava frammanundan, ella ein, sum tey velja. Inngjaldið til skipanina er 10% av lønini frá arbeiðsgevaranum, umframt hetta verða 5% trekt av lønini hjá tinglimunum. Fólk, sum eru yvir 50 ár, tá ið tey gerast tinglimir ella varalimir, fáa eftirlønargjaldið útgoldið sum løn, tí mett verður, at tey hava ov fá ár eftir til, at tey kunnu fáa eina góða uppsparing við hesum.</p>
<p>Áðrenn hesa skipan fingu tinglimir tænastumannaeftirløn, roknað út frá teirra tænastualdri sum limir í landstinginum. Enn eru nøkur tingfólk, sum fáa tænastumannaeftirløn, tí koyra framvegis tvær skipanir síðuleypandi. <em type="bold">4.2 </em></p>
<p><em type="bold">Ísland </em></p>
<p><em type="bold">Starvið sum altingslimur </em></p>
<p>At vera altingslimur verður roknað sum fulltíðarstarv. Altingið er saman frá øðrum týsdegi í september til jóla og so aftur frá hálvum januar til byrjanina av juni. Tað verða hildnir áleið 100 fundir árliga í altinginum. Harumframt er nevndararbeiði eisini í tíðarskeiðnum, tá Altingið ikki er saman.</p>
<p>Roynt verður at halda ein steðg í fundumum í tíðarskeiðnum frá hálvum juli til 10. august, so til ber hjá altingslimunum at halda feriu. Í hesum tíðarskeiðnum eru bert nevndarfundir, um tað er alneyðugt.</p>
<p>Í Íslandi er skipanin soleiðis, at Altingið hevur sett eitt lønarráð, <span type="quote">“Kjararáðið”</span> 12, sum tekur sær av at viðgera og gera tilmæli um lønarviðurskiftini hjá altingslimum, ráðharrum, hægstarættardómarum og økisdómarum.</p>
<p>Ráðið, sum seinast varð valt í juni 2016, telur fimm limir. Limirnir verða valdir fyri 4 ár. Tríggir limir eru valdir av Altinginum, ein av Hægstarætti og ein av Fíggjarmálaráðnum.</p>
<p>Lønarásetingarnar eru tó lógarfestar galdandi fyri bæði altings- og ráðharralønir og eftirlønarviðurskifti teirra. Kjararáðið viðgerð og ger tilmæli, sum so verður staðfest í lóg. 12 Lønarráðið er sett sambært Altingslóg nr. 130/2016 um Kjararáð, sum var sett í gildi 1. juli 2017</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>15 </p>
<p>Harumframt hevur Altingið eina <span type="quote" xml:lang="dan">“Forsætisnevnd”</span>, sum er mannað við altingsformanninum og fimm altingsvaraformonnum. Forsætisnevndin hevur m.a. um hendi at áseta reglur um rakstur tingsins herundir ymiskar samsýningar so sum løn fyri álitissessir (nevndarformenn o.a.), ferðaendurgjøld, vistarhaldskostnaðir, tryggingar og aðrar útreiðslur í sambandi við tingmannastarvið. <em type="bold">4.2.1 </em></p>
<p xml:lang="dan"><em type="bold">Lønarsamsýning </em></p>
<p>Frá 1. mars 2017 eru samsýningarnar hjá altingslimum hesar í dkr:</p>
<p>Lønarsamsýning, kr.13</p>
<p>Mánaðarlig</p>
<p xml:lang="dan">Árlig</p>
<p>Altingsformaður110.6721.328.064</p>
<p>Altingslimir66.727800.724</p>
<p xml:lang="dan">Vara (ting)formenn15%</p>
<p>Formenn fyri fastar nevndir15%1.varaformaður10%2. varaformaður5%</p>
<p>Leiðari av andstøðuni (ikki ráðharri)50% <em type="bold">4.2.2 </em></p>
<p><em type="bold">Kostnaðarískoyti </em></p>
<p>Altingslimir fáa endurgoldið móti kvittan útreiðslur teirra í sambandi við starvið sum altingslimir m.a.til at skipa fyri fundum og tiltøkum, skeiðsvirksemi v.m., tó í mesta lagi 2.420 kr. um mánaðin. <em type="bold">4.2.3 </em></p>
<p><em type="bold">Hýsing </em></p>
<p>Tinglimir, sum búgva uttanfyri Reykjavíkarøkið, fáa kr. 8.109 um mánaðin í endurgjaldi fyri hýsing. Tinglimir, sum hava dupult húsarhald, fáa 40% av nevndu hýsingarupphædd. <em type="bold">4.2.4 </em></p>
<p><em type="bold">Ferðaútreiðslur </em></p>
<p type="listitem">Fyri ferðing í egnum øki fáa altingslimir kr. 1.815 um mánaðin.    Aðrar ferðaútreiðslur móti kvittan:     Fyri hesa ferðing fáa altingslimir endurgoldið ferðaútreiðslur móti kvittan:</p>
<p type="listitem">Beinleiðis ferðing millum Reykjavik og egið øki.</p>
<p type="listitem">Ferðaútreiðslur til og frá ymsum økjum.</p>
<p type="listitem">Ferðaútreiðslur til ferðing ísv. luttøku í altjóða parlamentariskum arbeiði.   4.2.5</p>
<p><em type="bold">Samskiftisútreiðslur </em></p>
<p>Allar telefonútreiðslur verða endurgoldnar móti kvittan.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>16 <em type="bold">4.2.6 </em></p>
<p><em type="bold">Annað </em></p>
<p>Landstingsformaðurin hevur bil. Altingslimir hava hvør sína skrivstovu og fáa grundleggjandi skrivstovutænastu. Altingslimir fáa útflýggjað farteldu og teldil. Hesi amboð skulu latast aftur tá altingslimur fer úr tinginum. Altingslimir fáa harumframt goldið fyri telefonútreiðslur og fáa annaðhvørt ár ISK 80.000, svarandi til umleið dkr. 4.876 at keypa fartelefon fyri. Fartelefonin skal ikki latast innaftur. <em type="bold">4.2.7 </em></p>
<p><em type="bold">Fráfaringarsamsýning </em></p>
<p>Altingslimir fáa fráfaringarsamsýning í 3 mánaðir, um teir hava sitið eina setu. Hava teir sitið tvær setur ella meira, fáa teir 6 mánaða fráfaringarsamsýning. Um fyrrverandi tinglimur fær nýtt starv í tíðarskeiðnum, hann fær fráfaringarsamsýning, og lønin er hægri enn fráfaringarsamsýningin, fellur fráfaringarsamsýningin burtur, er lønin lægri, verður mótroknað í fráfaringarsamsýningini. <em type="bold">4.2.8 </em></p>
<p><em type="bold">Varalimir </em></p>
<p>Varatinglimir fáa somu samsýning og kostnaðarendurgjald sum tinglimir, meðan teir eru á tingi. Varalimir fáa ikki fráfaringarsamsýning. <em type="bold">4.2.9 </em></p>
<p><em type="bold">Pensjónsviðurskifti </em></p>
<p>Frá 25. apríl 2009 at rokna er lógin um almenna pensjónsgrunnin eisini galdandi fyri altingslimir. Hesin eftirlønargrunnur er opin fyri øllum starvsfólkum hjá statinum.</p>
<p>Tinglimir gjalda 4% av allari løn sínari inn í grunnin. Harafturat rindar staturin 11,5% av lønini sum partur arbeiðsgevarans.</p>
<p>Tinglimir, sum høvdu vunnið sær rættindi eftir gomlu lógini áðrenn 2009, varðveita tey rættindini. <em type="bold">4.3 </em></p>
<p><em type="bold">Danmark </em></p>
<p><em type="bold">Starvið sum fólkatingslimur </em>Tað framgongur ongastaðni, at tað at vera fólkatingslimur er eitt fulltíðarstarv. Sambært umsitingini hjá Fólkatinginum er orsøkin til hetta, at tað at verða fólkatingslimur ikki verður mett at verða eitt <span type="quote">“starv”</span>, men eitt <span type="quote" xml:lang="dan">“hverv”</span>. Hetta er trupult at umseta til føroyskt, tí <span type="quote" xml:lang="dan">“hverv”</span> sambært Sprotanum er tað sama sum <span type="quote">“starv”</span>, men á donskum verður tað ikki mett at vera tað sama. </p>
<p>Ongar ásetingar ella avmarkingar eru heldur um, hvørt ein fólkatingslimur kann hava annað starv, meðan viðkomandi er fólkatingslimur.</p>
<p>Fólkatingið er saman frá fyrst í oktober til fyrst í juni. Fólkatingið verður tó eisini kallað saman í tíðarskeiðnum frá juni til september, um okkurt er at viðgera. Vísandi hertil vóru fólkatingsfundir bæði í juni og september 2016.</p>
<p>Tað verða hildnir umleið 100 fundir í Fólkatinginum um árið (112 í árunum 2015 – 2016). Harumframt er nevndararbeiði eisini í tíðarskeiðnum, tá fólkatingið ikki er saman.</p>
<p>Ein <span type="quote" xml:lang="dan">“Vederlagskommissión”</span> var sett í 2014 at endurskoða samsýningar og pensjóns– og eftirlønarviðurskiftini v.m. hjá donskum borgarstjórum, regiónsformonnum, fólkatingslimum og ráðharrum.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>17 </p>
<p>Niðurstøðan var løgd fram í einum áliti í 201613. Har vóru nógv tilmæli til broytingar, men í nýggjastu vallógini, sum er sett í gildi, eru langt frá øll tilmælini tikin við.</p>
<p>Mest áhugaverda tilmælið var at kollvelta verandi donsku pensjónsskipanina fyri tinglimir soleiðis, at fólkatingslimir framyvir skuldu hava somu pensjónsskipan, sum alment sett starvsfólk í Danmark hava. Høvuðssjónarmiðið í tilmælinum var, at fólkatingslimir skuldu fáa meira í samsýning, meðan teir vóru virknir tinglimir og minni aftaná. Hetta var eitt av teimum tilmælum, sum ikki vann frama, tá vallógin var broytt. <em type="bold">4.3.1 </em></p>
<p><em type="bold">Lønarsamsýning formaður og fólkatingslimir </em></p>
<p>Í Danmark er samsýningin til limir í Fólkatinginum hendan (oktober 2017):</p>
<p>Lønarsamsýning, kr.</p>
<p>Mánaðarlig</p>
<p xml:lang="dan">Árligt</p>
<p>Formaður í Fólkatinginum121.5181.458.214</p>
<p>Fólkatingslimur54.108600.643</p>
<p>Soleiðis eru reglurnar sambært donsku vallógini: <em type="bold">4.3.2 </em></p>
<p xml:lang="dan"><em type="bold">Fólkatingsformenn </em></p>
<p>Samsýningin til fólkatingsformannin er 125% av samsýningini til ráðharrar. Kostnaðarendurgjaldið er samsvarandi reglunum fyri fólkatingslimir.</p>
<p>Pensjóns- og eftirlønarviðurskifti hjá fólkatingsformanninum eru samsvarandi reglunun fyri ráðharrar. Fær ein pensjoneraður formaður ráðharrasess, fellur formanspensjónin burtur.</p>
<p>Hevur ein bæði verið fólkatingsformaður og ráðharri verður ásett ein pensjón, og pensjónsaldurin er tá tær samanløgdu funktiónstíðirnar. <em type="bold">Fráfaringarsamsýning fyri fólkatingsformenn </em>Fólkatingsformenn fáa fráfaringarsamsýning í minst 6 og í mesta lagi í 36 mánaðir, alt eftir hvussu long formanstíðin hevur verið. Øll onnur inntøka verður mótroknað í fráfaringarsamsýningini. <em type="bold">Pensjón fyri fólkatingsformenn </em>Fólkatingsformaðurin hevur rætt til pensjón aftaná í minsta lagi 1 ára formanstíð. Pensjónin verður roknað út frá, hvussu long formanstíðin hevur verið. Hægsta pensjón fæst eftir 8 ára formanstíð og er (í oktober 2017) kr. 23.581 um mánaðin. 13 Januar 2016 Rapport fra Vederlagskommisionen </p>
<p><em type="italic">Álit við tilmæli um samsýning og eftirløn løgtingsmanna juni 2018 </em>18 </p>
<p>Samsýningarnar verða javnaðar eina ferð árliga hvønn 1. apríl við sama javningarprosenti sum samsýning til ráðharrar sambært <span type="quote" xml:lang="dan">“lov om vederlag og pension m.v. for ministre14”</span>. <em type="bold">4.3.3 </em></p>
<p><em type="bold">Fólkatingslimir </em></p>
<p><em type="bold">Kostnaðarískoyti </em></p>
<p>Fólkatingslimir fáa kostnaðarískoyti til at rinda útreiðslur í sambandi við starvið. Kostnaðarískoytið er kr. 5.173 um mánaðin pr. 1. oktober 2017 (fyri fólkatingslimir úr Føroyum og Grønlandi er kostnaðarískoytið kr. 6.637.</p>
<p>Kostnaðarískoytið er skattafrítt. <em type="bold">Hýsing </em>Fólkatingslimir, sum búgva uttanfyri Sæland, fáa tillutað frían bústað frá Fólkatinginum. Teir fáa harumframt gjald fyri dupult húsarhald. <em type="bold">Ferðaútreiðslur15 </em>Fólkatingslimir fáa endurgoldið útreiðslur til almenn flutningsfør og ferðir í sambandi við fólkatingsarbeiði. </p>
<p>Fólkatingslimir fáa harumframt fríkort til: DSB, MOVIA og Kbh. Metro.</p>
<p>Fólkatingslimir kunnu fáa endurgjald fyri útreiðslur í samband við koyring í egnum bili millum egnan bústað og Christiansborg, bústað og politiskar fundir og Christiansborg og politiskar fundir, um útreiðslurnar koma ístaðin fyri ein innanríkisflogferðaseðil, og útreiðslurnar ikki eru hægri enn kostnaðurin av hesum flogferðaseðli.</p>
<p>Fólkatingslimir, sum búgva uttanfyri høvuðstaðarøkið, kunnu fáa endurgjald fyri koyring í egnum bili frá egnum bústaði til næstu floghavn/tokstøð, um ikki skikkað alment ferðasamband er, tá limirnir skulu til ella frá Christiansborg ella luttaka í tænastuferð fyri Fólkatingið uttanlands.</p>
<p>Ferðaendurgjald er samsvarandi reglunum ásettar av skattaráðnum. <em type="bold">Fráfaringarsamsýning </em></p>
<p>Fráfaringarsamsýning verður latin, um limur fer úr fólkatinginum orsakað av fólkatingsvali ella sjúku, í minst 6 mánaðir og í mesta lagi 24 mánaðir, - alt eftir hvussu leingi viðkomandi samanhangandi hevur sitið í Fólkatinginum ella verið limur í Europaparlamentinum, um talan er um eitt samanhangandi tíðarskeið. Hevur viðkomandi verið limur í báðum parlamentunum, telur tó bert eitt tíðarskeið. Fráfaringarsamsýningin er hin sama sum lønarsamsýningin. Mótroknað verður fyri 14 Lov om vederlag og pension m.v. for ministre, jf. lovbekendtgørelse nr. 273 af 20. april 2004, med de ændringer, der følger af § 16 i lov nr. 1587 af 20. december 2006, lov nr. 704 af 25. juni 2010, lov nr. 480 af 30. maj 2012, lov nr. 743 af 1. juni 2015, § 17 i lov nr. 628 af 8. juni 2016 og lov nr. 492 af 22. maj 2017.15 http://www.ft.dk/~/media/sites/ft/pdf/medlemmer/om-medlemmer/medlemmernesvilkaar/folketingets_rejseregler_2017.ashx?la=da</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>19 aðra inntøku í fráfaringarsamsýningini tó ikki fyri kr. 137.959 fyrstu 12 mánaðirnar í fráfaringartíðarskeiðnum. <em type="bold">4.3.4 </em></p>
<p><em type="bold">Varalimir </em></p>
<p xml:lang="dan"><em type="bold">Samsýning </em></p>
<p>Varalimir fáa samsýning frá degnum eftir, at tann, tey taka sæti fyri, er farin frá og til endan av tí mánaðinum, har tann, tey hava sæti fyri, tekur sætið aftur, ella vildi verið farin úr fólkatinginum.</p>
<p><em type="bold">Fráfaringarsamsýning </em></p>
<p>Varalimir fáa fráfaringarsamsýning í einum tíðarskeiði, sum svarar til helvtina av setanartíðar-skeiðnum, um setanin hevur vart í minsta lagi í 6 mánaðir.</p>
<p>Mótroknað verður í fráfaringarsamsýningini á sama hátt sum hjá fólkatingslimum. <em type="bold">4.3.5 </em></p>
<p><em type="bold">Eftirløn – og Pensjón </em></p>
<p><em type="bold">Eftirløn </em>Eftirløn hjá fólkatingslimum er ein skipan til tá ein fólkatingslimur tekur seg aftur, og hon kann rindast um viðkomandi er limur í arbeiðsloysistrygging og hevur goldið eftirlønargjald. Eftirlønarskipanin gevur møguleika fyri at gevast á arbeiðsmarknaðinum upp til 5 ár áðrenn fólkapensjónsaldur. </p>
<p>Øll gjøld verða javnað samsvarandi javning í lóg um tænastumannapensjón.</p>
<p><em type="bold">Pensjón </em>Nýggj lóg kom í gildi í 201716 </p>
<p>Lógin er galdandi fyri øll, sum vera vald ella afturvald í Fólkatingið við fyrsta val aftaná, at lógin er komin í gildi. Fyri limir, sum fara úr Fólkatinginum við fyrsta val aftaná, at lógin kom í gildi ella fyrr, eru fyrr galdandi reglur framvegis galdandi.</p>
<p>Fólkatingslimir vinna sær pensjónsrætt, tá teir í einari ella fleiri setum hava verið limir í Fólkatinginum í minst eitt ár. Ongin fær tó fólkatingspensjón so leingi, sum viðkomandi fær lønarsamsýning ella fráfaringarsamsýning frá Fólkatinginum. Ein fyrrverandi fólkatingslimur, sum varð valdur áðrenn 1. juli 2007, kann fáa fólkatingspensjón útgoldnað, sum er invunnin áðrenn 1. juli 2012, tá viðkomandi fyllir 60 ár. <em type="bold"></em>16 Lov om valg til Folketinget, jf. lovbekendtgørelse nr. 392 af 26. april 2017 med de ændringer, der følger af lov nr. 493 af 22. maj 2017, lov nr. 708 af 8. juni 2017 og lov nr. 714 af 8. juni 2017 </p>
<p><em type="italic">Álit við tilmæli um samsýning og eftirløn løgtingsmanna juni 2018 </em>20 </p>
<p type="listitem">Fólkatingspensjón     Fólkatingspensjón, sum er innvunnin aftaná 1. juli 2012, kann í fyrsta lagi rindast út, tá fyrrverandi  limurin røkkur aktuellum pensjónsaldri, ístaðin kann vera veitt eitt ískoyti, inntil viðkomandi røkkur  fólkapensjónsaldri, sum fyri hvørt limaár er 1/20 av ískoytinum sambært tænastumannapensjónslógini §6 stk. 3. Við útgjaldi styttri enn tvey ár aftaná pensjónsútgjaldingaraldurin, verður ískoytið  tó helvtarbýtt.    Harumframt verður eitt fyritíðarpensjónsfrádráttur drigin frá soleiðis:  Fyritíðarpensjónsfrádráttur</p>
<p type="listitem">Við útgjaldi styttri enn 1 ár aftaná pensjónsútgjaldingaraldurin 17 pct.</p>
<p type="listitem">Við útgjaldi frá 1 til 2 árum aftaná pensjónsútgjaldingaraldurin 14 pct.</p>
<p type="listitem">Við útgjaldi frá 2 til 3 árum aftaná pensjónsútgjaldingaraldurin 6 pct.</p>
<p type="listitem">Við útgjaldi frá 3 til 4 árum aftaná pensjónsútgjaldingaraldurin 5 pct.</p>
<p type="listitem">Við útgjaldi frá 4 til 5 árum aftaná pensjónsútgjaldingaraldurin 4 pct.</p>
<p type="listitem">Við útgjaldi frá 5 til 6 árum aftaná pensjónsútgjaldingaraldurin 3 pct.</p>
<p type="listitem">Við útgjaldi frá 6 til 7 árum aftaná pensjónsútgjaldingaraldurin 1 pct.</p>
<p>Fólkatingspensjón sum er innvunnin aftaná 1. juni 2017, kann í fyrsta lagi rindast út, tá viðkomandi røkkur fólkapensjónsaldri.</p>
<p>Hægsta pensjón fæst eftir 20 ár sum fólkatingslimur, og aktuella hægsta upphædd er kr. 29.636 (oktober 2017) um mánaðin, svarandi til 57% av skalatrin 51 hjá statstænstumonnum uttan arbeiðsmarknaðargjøld.</p>
<p>Pensjónin verður vunnin soleiðis: 1 - 9 ár 3,25% 10 - 17 ár 2,80% 18 - 19 ár 1,80% 20 ár 1,75%</p>
<p>Fráfaringarsamsýningarreglurnar fyri tænastumenn eru eisini galdandi fyri fólkatingslimir.</p>
<p>Eftirsitandi hjúnarfelagi og børn undir 18 ár fáa pensjón eftir serligum reglum. <em type="bold">4.4 </em></p>
<p xml:lang="dan"><em type="bold">Noreg </em></p>
<p><em type="bold">Starvið sum stórtingslimur </em></p>
<p>At vera stórtingslimur verður roknað sum fulltíðarstarv. Tingið er saman frá oktober til triðja fríggjadag í juni. Tað verða hildnir áleið 100 fundir í Stórtinginum, harumframt er nevndararbeiðið bæði í Stórtinginsnevndum og í altjóða delegatiónum eisini í tíðarskeiðnum, tá Stórtingið ikki er saman.</p>
<p>Í høvuðsheitum eru ikki fundir í Stórtinginum frá seinastu viku í juni til oktober, men limirnir hava ikki <span type="quote">“frí”</span> fyri tað. Tá verður væntað, at teir luttaka í nevndararbeiði og arbeiða í egnum valdømi og fyri flokkin.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>21 </p>
<p>Stórtingslimir hava í praksis ikki meira enn 5 vikur feriu undir vanligum umstøðum.</p>
<p>Í Noregi er eins og í Íslandi valt eitt lønarráð nevnt Stortingets Lønkommission. Ráðið, sum verður valt av Stórtinginum, tekur sær av á hvørjum ári at áseta lønirnar hjá ráðharrum og stórtingslimum. Lønarásetingarnar skulu tó góðkennast av Stórtinginum.</p>
<p>Ráðið hevur ikki um hendi at áseta onnur viðurskifti, so sum pensjón, innivist, bilskipan, kostnaðarendurgjald o.a. Pensjónsviðurskiftini og fráfaringarsamsýningin eru regulerað við lóg, meðan onnur starvsviðurskifti í stóran mun verða ásett av forsætismálaráðharranum. <em type="bold">4.4.1 </em></p>
<p xml:lang="dan"><em type="bold">Lønarsamsýning </em></p>
<p>Samsýningin hjá stórtingslimum í Noregi er frá 1. mai 2017 í dkr:</p>
<p>Lønarsamsýning, kr.</p>
<p>Mánaðarlig</p>
<p xml:lang="dan">Árligt</p>
<p>Stórtingsformaður102.7101.232.522</p>
<p>Stórtingslimir58.465701.582</p>
<p>Varaformaður14%</p>
<p xml:lang="dan">Nevndarformenn7%</p>
<p>Lønirnar eru ikki beinleiðis knýttar at nøkrum lønarsáttmála á arbeiðsmarknaðinum, men lønarráðið hevur skyldu til at taka atlit at lønargongdini í samfelagnum annars. <em type="bold">4.4.2 </em></p>
<p><em type="bold">Farloyvi </em></p>
<p>Í sambandi við farloyvi varðveita stórtingslimirnir samsýningina upp til 14 dagar, um teir ikki fráboða, at teir ikki ynskja tað.</p>
<p>Stórtingið kann eftir umsókn avgera, at limur, sum er í farloyvi, kann varðveita samsýningina í meira enn 14 dagar undir hesum umstøðum: a) Við farloyvi orsakað av sjúku ella skaða. b) Við farloyvi til luttøku í ferð sum limur av sendinevnd, sett av stórtinginum ella formans- skapinum. c) Við farloyvi fyri at luttaka á fundum ella fyri at fremja aðrar uppgávur sambært tilnevning av</p>
<p>Kongi, Stórtinginum ella ráðið. d) Við farloyvi játtað av vælferðarorsøkum.</p>
<p>Um søkt verður um farloyvi eftir pkt. a), skal læknaváttan latast saman við umsóknini, ella skjótast til ber aftaná, at farloyvi er játtað. Verður hetta ikki gjørt, kann formanskapurin avgera, at samsýn-ingin fellur burtur fyri restina av farloyvinum.</p>
<p>Við barsils-, umsorganar- og føðifarloyvi og farloyvi vegna sjúk børn ella barnaansing, hava limirnir rætt til samsýning eftir somu reglum sum starvsfólk hjá statinum. Hetta sambært kap. 12 í lóg um arbeiðaravernd, kap. 14 í lóg um fólkatrygd og reglunum í <span type="quote" xml:lang="dan">“hovedtariffavtalen”</span> hjá statinum. Hetta er eisini galdandi fyri varalimir í tíðarskeiðnum, sum teir eru innkallaðir.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>22 <em type="bold">4.4.3 </em></p>
<p><em type="bold">Hýsing </em></p>
<p>Stórtingið eigur 147 møbleraðar íbúðir í Oslo, sum kostnaðarfrítt verða latnar limum, sum búgva meira enn 40 km í koyrifrástøðu frá Oslo. <em type="bold">4.4.4 </em></p>
<p><em type="bold">Ferðaútreiðslur </em></p>
<p>Stórtingslimir, sum eru í tænastuørindum í sambandi við útinning av stórtingsarbeiði innlendis ella uttanlands, fáa endurgoldið sínar ferðaútreiðslur sambært vanligu reglunum hjá statinum.</p>
<p>Stórtingið er at meta sum fasta arbeiðsplássið fyri stórtingslimirnar. Um ikki annað er avgjørt, verður ferðing millum Stórtingið og bústaðin (antin fyribils ella fastan) at meta sum privatar ferðir, sum verða rindaðar av stórtingsliminum sjálvum.</p>
<p>Limir, sum búgva meira enn 40 km frá Stórtinginum, fáa endurgoldið útreiðslur til ferðing til og frá Stórtinginum við byrjan og enda, <span type="quote">“sesonbyrjan”</span> og <span type="quote" xml:lang="dan">“sesongenda”</span>.</p>
<p>Við sjúku ella skaða kunnu limir fáa endurgoldið serligar útreiðslur til ferðing til og frá Stórting-inum.</p>
<p>Við farloyvi orsakað av sjúku, skaða ella av vælferðarorsøkum, kunnu stórtingslimir fáa endur-goldið ferðaútreiðslur til og frá Stórtinginum og heimstaðið ella annað innlendis uppihaldsstað.</p>
<p>Um egið akfar verður nýtt, eru reglurnar um kilometurendurgjald fyri tænastuferðir í statinum gald-andi. <em type="bold">4.4.5 </em></p>
<p><em type="bold">Frítíðarpeningur </em></p>
<p>Stórtingslimir, sum ikki verða afturvaldir, fáa frítíðarpening sambært áseting í <span type="quote" xml:lang="dan">“Hovedtariffavtalen i staten”</span> í januar mánaði árið eftir valið.</p>
<p>Frítíðarpeningurin verður roknaður út við støði í samsýningini, sum er útgoldin seinasta kalendaraár í valtíðarskeiðnum, íroknað fráfaringarsamsýningina. Hetta er eisini galdandi fyri fast atknýttir varalimir, sum fara úr Stórtinginum millum 1. juli og 31. desember.</p>
<p>Stórtingslimir, sum gerast ráðharrar, fáa ikki frítíðarpening.</p>
<p>Frítíðarpeningur verður heldur ikki latin varalimum, sum sambært avgerð frá formansskapinum varðveita samsýning í tíðarskeiðnum, aftaná at Stórtingið er farið heim í juni. Hesir fáa feriupening eftir reglunum, sum áseta, at teir fáa feriupening útgoldnan í januar árið eftir, at viðkomandi er farin frá sum varalimur.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>23 <em type="bold">4.4.6 </em></p>
<p><em type="bold">Varalimir </em></p>
<p>Varalimir fáa somu samsýning sum stórtingslimir fyri teir dagar, teir taka sæti í Stórtinginum. Teir fáa eisini samsýning fyri hvønn dag ella part av degi, sum er longri enn seks tímar, sum er neyðugur fyri at ferðast til og frá Stórtinginum, og sum fella uttanfyri teir dagar, varalimirnir møta.</p>
<p type="listitem">Varalimir kunnu eisini sambært umsókn til formansskapin í Stórtinginum varðveita samsýningina í  tíðarskeiðum, sum tey ikki eru innkallað eftir hesum reglum:</p>
<p type="listitem">Í tíðarskeiðum uttan fundir í plenum, tá varalimurin møtir fyri stórtingslim, sum væntast at verða burturstaddur eisini aftaná aktuella tíðarskeiðið.</p>
<p type="listitem">Árið út aftaná seinasta innkallingardag áðrenn jól, um varalimurin hevur verið inni í minst tveir mánaðir í tíðarskeiðnum og ikki hevur aðra inntøku í tí tíðarskeiðnum, har søkt verður um at varðveita samsýningina.</p>
<p type="listitem">Í øðrum serligum førum.</p>
<p>Samsýning til varalimir verða útgoldnar mánaðarliga.</p>
<p>Innkallaðir varalimir fáa endurgoldið faktiskar útreiðslur til gisting í tíðarskeiðnum, teir eru inni.</p>
<p>Fyri valdar limir, sum fara úr Stórtinginum uttan at tað er val, ella sum fáa farloyvi restina av valtíð-arskeiðnum, galda somu reglur um samsýning v.m. sum fyri fastar varalimir, sum fara úr Stórting-inum. <em type="bold">4.4.7 </em></p>
<p><em type="bold">Fráfaringarsamsýning </em></p>
<p>Fráfaringarsamsýning kann veitast stórtingslimum fyrstu 3 mánaðirnar. Eftir umsókn til formansskapin kunnu tey, sum fara frá, søkja um fráfaringarsamsýning. Hendan verður bert játtað, um løgd verður fram eginváttan um inntøkustøðu. Fráfaringarsamsýningin er tann sama sum samsýningin til stórtingslimir. <em type="bold">4.4.8 </em></p>
<p xml:lang="dan"><em type="bold">Eftirløn og pensjón </em></p>
<p><em type="bold">Eftirløn: </em></p>
<p>Eftirløn kann veitast aftaná 3 mánaðir og fráfaringarsamsýning upp til 12 mánaðir, um viðkomandi kann dokumentera at vera aktivt arbeiðsleitandi ella í holt við eina førleikagevandi eftirútbúgving. Eftirløn verður ikki veitt tí, sum er í holt við at byrja egið virksemi.</p>
<p>Fyri báðar omanfyri nevndu veitingar er galdandi, at tær kunnu minkast ella detta burtur um viðkomandi fær aðra inntøku. Øll inntøka skal skjalprógvast. Inntøka omanfyri NOK 5.000 verður minkað krónu fyri krónu. Arbeiðir viðkomandi meira enn 30 t. um vikuna, fellur veitingin heilt burtur.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>24 </p>
<p><em type="bold">Pensjón: </em></p>
<p>Ný ggj lóg <span type="quote" xml:lang="dan">“om pensjonsordning for stortingsrepresentanter og regjeringsmedlemmer”</span> kom í gildi 1. januar 2012.</p>
<p>Broytingin av pensjónsskipanini fyri stórtingslimir og stjórnarlimir hevur við sær, at fyrrverandi pensjónsskipanir eru avloystar av einari pensjónsskipan, ið byggir á somu prinsippir, sum nýggja aldurspensjónin í <span type="quote" xml:lang="dan">“Folketrygden”</span>, har pensjónin verður latin sum eitt beinleiðis ískoyti til aldurspensjónina frá <span type="quote" xml:lang="dan">“Folketrygden”</span>.</p>
<p>Hetta merkir m.a., at skipanin er farin frá at vera ein bruttoskipan tengd at endalønini, til at verða ein nettoskipan.</p>
<p>Sambært pensjónskipanini verður pensjónin innvunnin við, at settur verður av ein prosentpartur av samsýningini til stórtingslimir og stjórnarlimir. Innvinningin av pensjónini er 6,03% av samsýning upp til 7,1 G, sum svarar til NOK 583.066 (G – 1.mai 2012 var = NOK 82.122. Síðani er pensónsuppsparingin 24,13% av samsýningini millum 7,1 G (NOK 583.066) og 12 G (NOK 985.464). Pensjónsuppsparingin verður javnað við lønarvekt fram til aldurspensjónsaldur. Lønarvøksturin verður ásettur av Kongi í statsráð.</p>
<p>Árliga pensjónin verður roknað við at býta innvunnin pensjónsrættindi við einum deilitali. Deilitalið avspeglar væntaðan livialdur aftaná pensjonering. Tað merkir, at pensjónin verður livialdursjavnað á sama hátt sum <span type="quote" xml:lang="dan">“Folketrygden”</span>.</p>
<p>Aldurspensjónin kann takast út fleksibult frá 62 til 75 ár eftir somu treytum sum í <span type="quote" xml:lang="dan">“Folketrygden”</span>. Møguleiki er somuleiðis fyri at sameina arbeiði og pensjón, uttan at pensjónin minkar.</p>
<p>Óarbeiðsføris- og eftirsitipensjón verður í høvuðsheitum veitt samsvarandi reglunum í lóg nr. 26 frá 28. juli 1949 um <span type="quote">“Statens pensjonskasse”</span>.</p>
<p>Vunnin rættindi áðrenn útgjalding verða útgoldin í samsvari við lønarvøksturin.</p>
<p>Aldurspensjónin undir útgjalding verður javnað samsvarandi lønarvøkstrinum, tó verða 0,75% frátrekt. Tað vil siga, at pensjónsgjaldið verður javnað sum <span type="quote" xml:lang="dan">“Folketrygden”</span>.</p>
<p>Aldurspensjón, sum verður tikin út, áðrenn viðkomandi er 67 ár, skal umroknast frá mánaðinum eftir, at viðkomandi er fylt/ur 67 ár. Tað verður gjørt á tann hátt, at pensjónsgrundarlagið verður javnað við lønarvøkstrinum frá tí, at pensjónin varð tikin út og fram til umrokningartíðspunktið.</p>
<p>Tað eru skiftisreglur, sum tryggja rættindi innvunnin eftir gomlum innvinningarskipanum. Fyri tey, sum bæði innvinna eftir gamlari og nýggjari pensjónsskipan, eru reglur um, at pensjónin má ikki vera hægri enn roknaða hægsta pensjónin.</p>
<p>Stórtingslimir, sum ikki høvdu innvunnið rætt til pensjón áðrenn 1. oktober 2009, og stjórnarlimir, sum ikki høvdu innvunnið pensjón áðrenn 1. januar 2012, vinna pensjón eftir nýggju reglunum frá 1. oktober 2009. Fyri allar aðrar limir fingu nýggju reglurnar gildan virknað frá 1. januar 2012.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>25 <em type="bold">5. </em></p>
<p><em type="bold">Lønarlagið í føroyska samfelagnum </em></p>
<p>Av arbeiðssetninginum hjá nevndini sæst, at nevndin í sínum tilmæli skal taka atlit at <em type="bold"></em>lønarlagnum í landinum yvirhøvur, og ta tign og ábyrgd, sum liggur í tingsessinum. </p>
<p>Lønarlagið hjá privatu vinnuni í Føroyum er ikki serliga gjøgnumskygt. Tað finnast ikki beinleiðis hagtøl, sum lýsa viðurskiftini nærri, hvørki tá ið talan er um serstakar (individuellar) sáttmálar, ella tá talan er um lønarsamsýning sambært kollektivu sáttmálunum. Kollektivu sáttmálarnir á privata arbeiðsmarknaðinum eru minimumssáttmálar, og tað er ikki óvanligt, at einstøku arbeiðsplássini individuelt avtala eina hægri løn/samsýning enn ásett í kollektiva sáttmálanum.</p>
<p>Tað finnast heldur ikki beinleiðis hagtalsupplýsingar um lønarlagið á almenna arbeiðsmarknaðinum. Í mun til privata arbeiðsmarknaðin er lønarlagið har tó meiri gjøgnumskygt við tað, at alment sett starvsfólk eru starvssett við tilvísing til ein kollektivan sáttmála og hartil hoyrandi lønartalvu uttan møguleika fyri at víkja frá hesum (maksimumsáttmálar). Tað ber eisini til at fáa upplýst frá almennu arbeiðsgevarunum, hvussu leiðarar og starvsfólk eru lønt.</p>
<p>Fyri at fáa eina fatan av lønarlagnum á privatu og almennu arbeiðsmarknaðunum hevur nevndin fingið til vega upplýsingar frá Hagstovu Føroya um lønarútgjaldingar (A-inntøkur) í november 2017 býtt á høvuðsvinnurnar og lønartalstrekkjum.</p>
<p><em type="bold">Privata lønarlagið </em></p>
<p>Høvuðsvinnurnar eru <span type="quote">“Almenn o.o. tænasta”</span>, <span type="quote">“Byggivinna o.o. tilvirking”</span>, <span type="quote">“Fiskivinna o.o. ráevnisvinna”</span> og <span type="quote">“Privatar tænastuvinnur”</span>. November mánaður er valdur, tí hesin mánaður sambært Hagstovu Føroya er best umboðandi mánaðurin á árinum til at gera eina slíka uppgerð.</p>
<p>Skal lønarsamsýningin hjá tinglimunum samanberast við lønarlagið í privatu vinnuni, meta vit, at av teimum høvuðsvinnum, sum hagtølini fyri privatu vinnuna eru býttar í, so kunnu starvsviðurskiftini hjá tinglimum best samanberast við starvsviðurskiftini hjá teimum, sum eru bólkaði undir <span type="quote">“Privatar tænastuvinnur”</span>. Niðanfyri verða tískil einans víst tøl frá hesi høvuðsvinnugrein.</p>
<p><em type="italic">Talva 1: Tal av lønarútgjaldingum í privatu tænastuvinnuni í november 2011, 2016 og 2017, býtt í lønartalstrekkir. </em>2011201620172011201620170 -40.0008.6799.24410.04591,3%87,2%86,7%40.000 -50.0004457348394,7%6,9%7,2%50.000 -60.0001832913521,9%2,7%3,0%60.000 -70.000911481431,0%1,4%1,2%70.000 -80.0004569830,5%0,7%0,7%80.000 -90.00036440,3%0,4%90.000 -100.00030190,3%0,2%100.000 -2753570,3%0,5%0,5% </p>
<p>Tilsamans9.51010.60511.582100,0%100,0%100,0%</p>
<p>Lønarintervallir, kr.40</p>
<p>Privatar tænastuvinnur</p>
<p>Tal av lønarútgjaldingum</p>
<p>Lønarútgjaldingar í %0,4%</p>
<p><em type="italic">Kelda: Hagstova Føroya </em></p>
<p><em type="italic">Álit við tilmæli um samsýning og eftirløn løgtingsmanna juni 2018 </em>26 </p>
<p>Av talvuni sæst, at í november 2011 vóru tilsamans 9.510 lønarútgjaldingar í privatu tænastuvinnuni, harav 91,3% vóru niðanfyri kr. 40.000 og 4,7% vóru millum kr. 40.000 og kr. 50.000. Hóast lønarútgjaldingarnar økjast í tali bæði í 2016 og aftur í 2017, so lækkar tann lutfalsligi parturin, sum er niðanfyri kr. 40.000, meðan so at siga allar lønarútgjaldingarnar í talstrekkjunum omanfyri kr. 40.000 økjast bæði í tali og lutfalsliga.</p>
<p>Mánaðarliga lønarsamsýningin til løgtingslimir er í dag ásett eftir 34. lønarflokki í lønartalvuni, sum er galdandi fyri tænastumenn landsins. Henda er kr. 38.585 í tíðarskeiðnum 1. oktober 2016 til 30. september 2017. Nýggj avtala er ikki gjørd enn. Karmurin verður væntandi 2,3% hækking í 2017 og 2,5% í 2018. Um hesin karmurin verður nýttur, hevði samsýningin verið kr. 39.472 frá 1. oktober 2017 og kr. 40.459 frá 1. oktober 2018.</p>
<p>Tað skal viðmerkjast, at tølini omanfyri einans vísa sjálva A-inntøkuna, sum er útgoldin í privatu tænastuvinnuni í november 2011, 2016 og 2017. Ongar upplýsingar fyriliggja um møgulig eftirlønargjøld ella fríar ágóðar hjá hesum starvsbólki. Heldur ikki er óvanligt, at tað í privatu tænastuvinnuni verður útgoldið vinningsbýti til eigarar av fyritøkum, sum samstundis fáa A-inntøku frá fyritøkuni. Tí skal eitt ávíst fyrivarni takast í hesum sambandi.</p>
<p><em type="bold">Almenna lønarlagið </em></p>
<p>Tað lønarlag innan tað almenna, sum best kann samanberast við samsýning til løgtingslimir, er lønarlagið <span type="quote">“Almennar tænastur”</span>.</p>
<p>Almennar tænastur fevna um almennu fyrisitingina hjá landi, kommunum og ríkisstovnum, harafturat eru undirvísing og heilsu- og almannaverkini. Nevnast kann, at í landsfyrisitingini sjálvari vóru tilsamans 622 persónar í november 2017, sum í meðal fingu kr. 35.530 um mánaðin útgoldið í løn.</p>
<p><em type="italic">Talva 2: Tal av lønarútgjaldingum í almennu tænastum í november 2016 og 2017, býtt í lønartalstrekkir. </em>20162017201620170 -40.00013.06712.61992,7%91,9%40.000 -50.0007117655,0%5,6%50.000 -60.0001411721,0%1,3%60.000 -70.00070700,5%0,5%70.000 -80.00041460,3%0,3%80.000 -90.00028180,2%0,1%90.000 -100.00011130,1%0,1%100.000 -22230,2%0,2% </p>
<p>Tilsamans14.09113.726100,0%100,0%</p>
<p>Almennar tænasta o.a.</p>
<p>Tal av lønarútgjaldingum</p>
<p>Lønarútgjaldingar í %</p>
<p>Lønarintervallir, kr.</p>
<p><em type="italic">Kelda: Hagstova Føroya </em></p>
<p><em type="italic">Álit við tilmæli um samsýning og eftirløn løgtingsmanna juni 2018 </em>27 </p>
<p>Verður lønarsamsýningin hjá løgtingslimum samanborin við aðrar almennar lønir innan almennar tænastur, so svarar 34. lønarflokkur eftir lønartalvuni hjá tænastumannafelagnum til fulltrúar á 7. ári eftir sáttmálanum millum Fíggjarmálaráðið og Búskapar- og Løgfrøðingafelagið.</p>
<p>Til samanberingar kann nevnast, at borgarstjórar í føroysku kommununum, sum hava fleiri enn 1.500 íbúgvar, hava eina mánaðarløn upp á kr. 48.771, meðan borgarstjórar við millum 5.000 og 9.999 íbúgvum fáa kr. 52.922 í mánaðarløn, og borgarstjórar við fleiri enn 10.000 íbúgvum fáa kr. 56.618 í mánaðarløn. Hesir eru allir fulltíðarsettir borgarstjórar.</p>
<p>Deildarleiðarar í almennu fyrisitingini, sum eru løntir sambært sáttmálanum millum Fíggjarmálaráðið og Búskapar- og løgfrøðingarfelagið fáa millum kr. 36.724 og kr. 45.941 í mánaðarløn. Støddin á lønini veldst um útbúgving, ábyrgd og royndir. Flestu alment settu starvsfólk, íroknað borgarstjórar, fáa 15% í eftirløn.</p>
<p>Løgtingsformaðurin er løntur á sama hátt sum løgmaður. Tað er 130% av 40. lønarflokki hjá tænastumonnum landsins, svarandi til kr. 80.781 um mánaðin. Næstformenninir í Løgtinginum verða samsýntir við vanligari tingmannaløn umframt einum mánaðarískoyti upp á kr. 2.500 um mánaðinum og fáa sostatt í alt kr. 41.085 um mánaðin.</p>
<p>Formenninir í teimum føstu løgtingsnevndunum fáa tað sama sum næstformenninir í Løgtinginum.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>28 </p>
<p><em type="bold">Viðgerð og tilmæli 6.1 </em></p>
<p><em type="bold">Inngangur </em></p>
<p>Við støði í frammanfyri standandi gjøgnumgongd av verandi lønarlagi og skipanum í Føroyum og teimum Norðurlondum, sum vit hava samanborið við, verður í stuttum tikið samanum verandi skipan fyri hvørt øki sær. Síðani verður umrøtt, hvørt verandi skipan er hóskandi samanborið við samfelagsgongdina, síðani verandi skipan varð sett í gildi, eins og umrøtt verður um samfelagslig atlit og menningin á tilsvarandi økjum í Norðurlondunum tala fyri, at broytingar verða gjørdar.</p>
<p>At enda verða niðurstøða og tilmæli gjørd fyri einstøku økini. <em type="bold">6.2 </em></p>
<p><em type="bold">Grundarlagið undir samsýningini til løgtingslimir </em></p>
<p>Samsýningin til løgtingslimir verður ásett við grundarlagi í lønartalvunum hjá tænastumonnum landsins. Hetta tryggjar, at lønarlagið hjá tinglimum í stóran mun fylgir tí almenna lønarlagnum.</p>
<p>Núgaldandi lóg um samsýning og eftirløn løgtingsmanna kom í gildi í 1999. Við tí lógini fóru løgtingslimir frá at verða samsýntir samsvarandi 17. lønarflokki í lønartalvuni fyri tænastumenn (kr. 16.067 pr. mánað) til at verða lønt samsvarandi 34. lønarflokki í lønartalvuni fyri tænastumenn (kr. 24.981 pr. mánað).</p>
<p>Grundgevingin fyri lønarhækkingini var sambært almennu viðmerkingunum til lógaruppskotið17, at løgtingsarbeiðið var økt nógv. Hetta m.a. orsakað av, - at lóggávuarbeiðið hjá løgtinginum var økt munandi, - at tað við nýggju stýrisskipanini varð gjørdur greiður skilnaður millum umsitingina (lands-stýrið) og lóggávuvaldið (løgtingið), - at løgtingsnevndirnar sostatt einki umsitingarvald høvdu longur, og - at tað hevði við sær, at løgtingið ikki fekk tað innlit í umsitingarlig mál, sum tað hevði frammanundan.</p>
<p>Mett varð, at løgtingsarbeiðið var økt so nógv, at løgtingslimir máttu hava løgtingsarbeiðið sum eitt fulltíðarstarv ella í minsta lagi sum høvuðsstarv. Løgtingslimir skuldu tó framvegis hava loyvi at røkja helvtina av møguligum borgarligum starvi, meðan ongin avmarking skuldi verða fyri tingmenn í privatari vinnu. Eftir uppskotinum skuldi løgtingsformaðurin verður samsýntur á sama hátt sum løgmaður, eins og hann skuldi leggja øll onnur størv frá sær.</p>
<p>Um vit samanbera við skipanirnar í grannalondum okkara, so hevur Grønland somu skipan, har samsýningin til landstingslimirnar er tengd at lønartalvuni fyri tænastumenn. Í Danmark er serlig lóg galdandi fyri samsýning til fólkatingslimir18, men upphæddirnar í lógini verða javnaðar á sama hátt sum tænastumannalønirnar. Í Íslandi og Noregi eru hinvegin við lóg sett serlig lønarráð at taka sær av at viðgera og mæla til samsýningar til ting- og stjórnarlimir. 17 Løgtingsmál 73/1998 18 Lovbekendtgørelse nr. 392 af 26. april 2017 med de ændringer, der følger af lov nr. 493 af 22. maj 2017, lov nr. 708 af 8. juni 2017 og lov nr. 714 af 8. juni 2017</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>29 </p>
<p>Nevndin heldur, at skipanin, har lønarlagið hjá tænastumonnum er grundarlag undir lønarsamsýningini, er hóskandi og skilagóð. Nevndin heldur tó, at samsýningin og eftirlønin hjá tinglimum eigur at verða endurskoðað við jøvnum millumbilum, eins og samsýningin og eftirlønin hjá landsstýrisfólkunum verður.</p>
<p>Nevndin mælir tí til, at lønartalvan hjá tænastumonnum landsins framvegis verður grundarlagið undir lønarsamsýningini til løgtingslimir.</p>
<p>Nevndin mælir harumframt til, at lógin frá 2003 um nevnd at geva løgmanni tilmæli um samsýning og eftirløn landsstýrismanna v.m.19 verður víðkað til eisini at umfata at geva løgtingsformanninum tilmæli um samsýning og eftirløn løgtingsmanna v.m.. <em type="bold">6.3 </em></p>
<p><em type="bold">Lønarsamsýning til løgtingslimir </em></p>
<p>Eftir galdandi lóg fær ein vanligur løgtingslimur samsýning samsvarandi 34. lønarflokki í lønartalvuni fyri tænastumenn, svarandi til kr. 463.020 um árið. Næstformenn í tinginum og løgtingslimir, sum eru nevndarformenn, fáa kr. 30.000 afturat árligu samsýningini á kr. 463.020 tvs. íalt kr. 493.020, meðan løgtingsformaðurin fær eina samsýning, sum er 130% av 40. lønarflokki hjá tænastumonnunum, svarandi til kr. 969.368 um árið.</p>
<p>Uppgávan hjá nevndini er at meta og koma við tilmæli um, hvør samsýning er hóskandi.</p>
<p>Av arbeiðssetninginum hjá nevndini framgongur, at nevndin í sínum tilmæli skal taka atlit at: -</p>
<p>Lønarlagnum í landinum yvirhøvur -</p>
<p>Teirri tign og ábyrgd, sum liggur í tingsessinum -</p>
<p>Hvussu tingmenn í grannalondum okkara verða løntir -</p>
<p>Øðrum viðkomandi viðurskiftum</p>
<p>Nevndin metir, at hóast tað eru ávísar líkheitir millum tingmannastarvið og onnur ábyrgdarfull størv, er tað trupult at finna onnur størv í føroyska samfelagnum, sum í síni heild, tá hugsað verður um ábyrgd, arbeiðsviðurskiftir, og at starvið er grundfest í fólkaræðinum, kunnu samanlíknast fult út við tað at vera tinglimur. Umráðandi er harumframt, at samsýningin til løgtingslimir tekur hædd fyri ta umráðandi samfelagsligu uppgávuna, sum politikarar lyfta í einum fólkaræði. Nevndin metir tó, at í mun til ta tign og ábyrgd, sum løgtingslimir hava, og tá hædd verður tikin fyri umráðandi samfelagsligu uppgávuna, sum politikarar lyfta í einum fólkaræði, at lønarlagið hjá løgtingslimum eigur at verða á hædd við tað hjá alment settum starvsfólkum við rímiliga stórari fakligari ábyrgd.</p>
<p>Nevndin heldur tískil, at lønarlagið hjá løgtingslimum skal vera samsvarandi tí hjá fulltrúum í almennu umsitingini, sum hava lutfalsliga langa útbúgving og rímiliga høgan starvsaldur.</p>
<p>Tað skal í hesum sambandi viðmerkjast, at samanbering av beinleiðis lønarsamsýning hjá løgtingslimum við beinleiðis lønarsamsýning til aðrar samfelagsbólkar ikki gevur eina rættvísandi mynd, og tí má takast við ávísum fyrivarni. Nevndin metir t.d., at skattafría kostnaðarískoytið til løgtings-19 http://www.logir.fo/Logtingslog/77-fra-06-05-2003-um-nevnd-at-geva-logmanni-tilmaeli-um-samsyningar-og-eftirlonlandsstyrismanna</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>30 limir kann metast sum lønarískoyti, tá tað í flestu førum má metast at verða hægri enn tær útreiðslur, ið tað er ætlað sum endurgjald fyri. Tað sama er galdandi fyri kostnaðarendurgjaldið. </p>
<p>Meðan ein løgtingslimur fær samsýning samsvarandi 34. lønarflokki hjá tænastumonnum íroknað vanliga viðbót (kr. 38.585 um mánaðin), fær eitt landsstýrisfólk samsýning, sum er 110% av 40. lønarflokki hjá tænastumonnum (kr. 68.353 um mánaðin), t.v.s. knappar 30 t.kr. meiri um mánaðin.</p>
<p>Kostnaðarendurgjaldið hjá løgtingslimum er roknað út frá 100 arbeiðsdøgum um árið, eins og loyvt er løgtingslimum at hava annað starv (tó bert ½ alment starv) við síðuna av løgtingssessinum. Kostnaðarendurgjaldið hjá landsstýrismonnum er roknað út frá 200 arbeiðsdøgum um árið. Eitt landsstýrisfólk skal hinvegin sambært lógini um samsýning og eftirløn landsstýrismanna leggja øll onnur størv frá tær, eisini møgulig nevndarstørv20.</p>
<p>Lutfallið millum ráðharralønir og tingmannalønir í teimum Norðurlondum, sum vit hava samanborið við, liggur millum 1,19 <em type="bold"></em>og 1,99, lutfallið í Føroyum er 1,77, sí fylgiskjal 1. </p>
<p>Lønarsamsýningin til løgtingslimir í teimum londum, sum vit hava samanborið við, er í flestu førum hægri enn lønarsamsýningin til løgtingslimir í Føroyum. Somuleiðis er lønarsamsýningin til løgtingsformannin í teimum londum, sum vit hava samanborið við, í flestu førum hægri enn lønarsamsýningin til løgtingsformannin í Føroyum. Hetta tó undantikið í Grønlandi, har lønin hjá løgtingslimum er eitt vet lægri, meðan lønarsamsýningin til løgtingsformannin er rættiliga nógv lægri. Kostnaðarískoytið í Grønlandi er tó, sum sæst omanfyri, nógv hægri enn í Føroyum.</p>
<p>Ein samanbering millum lond skal tó takast við ávísum fyrivarni, m.a. orsakað av, at keypiorkan og skattatrýstið eru ymisk í ymsu londunum, umframt at samanberingargrundarlagið ikki er eins, jb. viðmerkingina omanfyri um skattafrí endurgjøld, sum verða veitt í summum førum.</p>
<p>Við at hyggja eftir lønarlagnum í Føroyum fyri starvsfólk við rímiliga stórari fakligari ábyrgd og lønarlagnum hjá tinglimum í londunum, vit samanbera við, metir nevndin ikki, at samlaða samsýningin til løgtingslimir eigur at hækka munandi. Tí løgtingslimir fáa í dag tænastumannaeftirløn, eins og teir fáa skattafrítt kostnaðarískoyti.</p>
<p>Vit meta tó, at samlaða samsýningin til løgtingslimir eigur at verða løgd um, soleiðis at lønarsamsýningin hækkar, samstundis sum tænastumannaeftirlønin dettur burtur, og skipanin við kostnaðarískoyti verður strikað, jb. niðanfyri.</p>
<p>Við hesum verður skapt meiri gjøgnumskygni í samsýningini til løgtingslimir, eins og fingin verður ein skipan, har tað ber til at samanbera við lønarlagið í samfelagnum annars, og sum gevur betri møguleika at javna í samsvari við gongdina í samfelagnum og grannalondunum.</p>
<p>Nevndin mælir til, at lønarsamsýningin til løgtingslimir verður broytt soleiðis, at løgtingslimir verða løntir ájavnt 36. lønarflokki hjá tænastumonnum landsins (kr. 44.147 um mánaðin).</p>
<p>Samsýningin og onnur gjøld hjá tingmonnum verða í dag goldin forút. Tað hevur nakrar praktiskar trupulleikar við sær,m.a tá løgtingslimir fara í farloyvi. Tá er neyðugt at teir rinda útgoldnu samsýn- 20 Løgmaður kann tó í serligum føri loyvi einum landsstýrisfólki at hava annað lønt starv við síðuna av landsstýrissessinum, jb. pett i 0</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>31 ingina og onnur gjøld, sum eru goldin forút, aftur. Sama er galdandi fyri varalimir, sum fara í farloyvi. </p>
<p>Nevndin mælir til, at útgjaldingin av samsýningum v.m. til løgtingslimir verður umløgd til at vera goldin afturút, frá tí degi teir eru valdir, og at hetta verður galdandi fyri allar løgtingslimir aftaná næsta løgtingsval. <em type="bold">6.4 </em></p>
<p><em type="bold">Kostnaðarískoyti </em></p>
<p>Løgtingslimir fáa í dag skattafrítt kostnaðarískoyti, áljóðandi kr. 2.000 um mánaðin, sum endurgjald fyri ávísar útreiðslur, ið standast av arbeiðinum. Kostnaðarískoytið verður útgoldið mánaðarliga saman við lønarsamsýningini.</p>
<p>Trupulleikin við kostnaðarískoytinum er eftir nevndarinnar tykki m.a., at tað ikki er í samsvari við krøvini til almennu fyrisitingina annars. Tá starvsfólk fáa endurgjald fyri útreiðslur, tey hava av starvinum, skal tað skjalprógvast og upplýsast, hvat upphæddin hevur verið nýtt til.</p>
<p>Í Grønlandi fáa landstingslimirnir eisini kostnaðarískoyti. Í Grønlandi er kostnaðarískoytið áljóðandi kr. 67.262 um árið, tvs. umleið kr. 5.600 um mánaðin. Kostnaðarískoytið er ikki skattskyldugt, um útreiðslurnar kunnu skjalprógvast. Altingslimir í Íslandi fáa endurgoldið móti kvittan, útreiðslur teirra í sambandi við starvið sum altingslimir, tó í mesta lagi við kr. 2.420 um mánaðin. Danskir fólkatingslimir fáa skattafrítt kostnaðarískoyti áljóðandi kr. 5.173 um mánaðin21.</p>
<p>Nevndin er av tí fatan, at tað í mest møguligan mun skal farast burtur frá skattafríum endurgjøldum fyri ikki-skjalprógvaðar útreiðslur, og at lønin í staðin skal hækkast til eitt meira hóskandi støði, sí omanfyri.</p>
<p>Nevndin mælir tí til, at skipanin við kostnaðarískoyti verður strikað. <em type="bold">6.5 </em></p>
<p><em type="bold">Kostnaðarendurgjald </em></p>
<p>Verandi skipan viðvíkjandi kostnaði fyri ferðing til og frá arbeiði er gjørd sum eitt skattafrítt kostnaðarendurgjald, ið verður veitt í mun til, hvar í landinum viðkomandi løgtingslimur hevur bústað.</p>
<p>Ásetingin í §1, stk. 3, í lógini um samsýning og eftirløn løgtingsmanna er soljóðandi; <em type="italic"><span type="quote">“Stk 3. Tingmaður, sum er valdur í øðrum valdømi enn Suðurstreymoy, men býr ella kann haldast at hava fast tilhald í Tórshavnar Kommunu, fær sum endurgjald fyri eykaútreiðslur í hesum sambandi samsýning smb. §1, stk. 2, pkt. a, b og c 50 ferðir árliga, roknað eftir miðaltalinum millum Tórshavn og stytstu og longstu farleið til pláss í valdøminum, har hann er valdur. Løgtingsins formanskapur tekur avgerð í ivamálum.”</span> </em></p>
<p>Endamálið við §1, stk. 3, í lógini er at geva formansskapinum heimild til at verja fyri, at tinglimur, sum, hóast hann í landsfólkayvirlitinum er skrásettur at búgva uttan fyri Tórshavn, í veruleikanum býr í Tórshavn, ikki skal fáa kostnaðarendurgjald sambært §1, stk. 2, í lógini. 21 Henda upphædd er pr.1. oktober 2017</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>32 </p>
<p>Nevndin mælir til, at ásetingin í §1, stk. 3, verður broytt, soleiðis at hon verður soljóðandi: <em type="italic"><span type="quote">“Stk 3. Tingmaður, sum í landsfólkayvirlitinum er skrásettur at hava bústað uttanfyri Suðurstremoy, men kann haldast at hava fast tilhald í Tórshavnar Kommunu, fær sum endurgjald fyri eykaútreiðslur í hesum sambandi samsýning smb. §1, stk. 2, pkt. a, b og c 50 ferðir árliga, roknað eftir stytstu farleið millum Tórshavn og skrásetta bústaðin. Løgtingsins formanskapur tekur avgerð í ivamálum.”</span> </em></p>
<p>Nevndin mælir ikki til, at aðrar broytingar verða gjørdar í reglunum viðvíkjandi kostnaðarendurgjaldinum. <em type="bold">6.6 </em></p>
<p><em type="bold">Ferðaútreiðslur </em></p>
<p>Skipanin viðvíkjandi útreiðslum í sambandi við ferðing uttanlands í løgtingsørindum verður, sambært §1, stk. 6, í løgtingslóg um samsýning og eftirløn løgtingsmanna, veitt ferðaendurgjald og dag- og tímapeningur eftir somu reglum, sum eru galdandi fyri tænastumenn landsins.</p>
<p>Nevndin mælir ikki til, at broytingar verða gjørdar í hesi skipanini. <em type="bold">6.7 </em></p>
<p><em type="bold">Samskiftisútreiðslur </em></p>
<p>Skipanin viðvíkjandi útreiðslum til samskifti hjá løgtingslimum er í dag tann, at løgtingslimir fáa útflýggjað hvør sín teldil til løgtingsarbeiðið.</p>
<p>Nevnast kann, at í londunum, vit hava samanborið okkum við, er skipanin fyri tað mesta tann, at latin verður telda og endurgjald fyri samskiftisútreiðslur.</p>
<p>Nevndin metir, at tað er umráðandi, at løgtingslimir hava hóskandi arbeiðsamboð at nýta í sambandi við tingarbeiðið, og at ein teldil ikki nøktar tann tørvin.</p>
<p>Nevndin mælir tí til, at løgtingslimir, í staðin fyri at fáa útflýggjað hvør sín teldil til løgtingsarbeiðið, fáa útflýggjað eina hóskandi farteldu. Somuleiðis mælir nevndin til, at løgtingslimir fáa goldið telefonnýtslu sína, meðan teir hava sæti á tingi.</p>
<p>Nevndin mælir til, at tað verða gjørdar nærri ásetingar um hesi viðurskifti í sambandi við, at løgtingslimir fara í farloyvi ella ikki verða afturvaldir, tvs. undir hvørjum umstøðum evt. fartelda skal handast aftur og telefonhaldið strikast. <em type="bold">6.8 </em></p>
<p><em type="bold">Fráfaringarsamsýning (bíðiløn) </em></p>
<p>Eftir verandi skipan hava løgtingslimir rætt til fráfaringarsamsýning í 1 mánað fyri hvørt árið, teir hava havt sess á løgtingi, tó í minsta lagi í 4 mánaðir og í mesta lagi í 6 mánaðir.</p>
<p>Varalimir, sum hava sæti í tinginum, tá nýval verður útskrivað, hava rætt til fráfaringarsamsýning eftir somu reglum sum aðrir tinglimir.</p>
<p>Varalimir, sum fara úr tinginum áðrenn nýval, hava, óansæð hvussu leingi teir hava havt sæti á tingi, ikki rætt til fráfaringarsamsýning, sum skipanin er í dag.</p>
<p>Tá løgtingsformaðurin fer frá, fær hann fráfaringarsamsýning í 6 mánaðir.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>33 </p>
<p>Mótroknað verður ikki fyri aðra inntøku í fráfaringarsamsýningini.</p>
<p>Sum sæst í gjøgnumgongdini av skipanunum viðvíkjandi fráfaringarsamsýningini hjá tinglimum í teimum Norðurlondunum, vit hava samanborið við, er felags fyri hini londini, at onnur inntøka verður mótroknað heilt ella partvíst í fráfaringarsamsýningini.</p>
<p>Vísandi til, at grundarlag ikki tykist vera fyri, at fyrrverandi løgtingslimir skulu fáa útgoldið fleiri lønir í senn, metir nevndin, at tað eigur at verða mótroknað í fráfaringarsamsýningini í teimum førum, at viðkomandi hevur aðra lønarinntøku í fráfaringartíðarskeiðinum, soleiðis at tað almenna bert skal gjalda munin upp til ásettu fráfaringarsamsýningina.</p>
<p>Nevndin dugir harumframt ikki at síggja nakra orsøk til, at løgtingslimir skulu í minsta lagi hava 4 mánaðir fráfaringarsamsýning, tá tað almenna annars vanliga einans letur í minsta lagi 3 mánaðir fráfaringarsamsýning.</p>
<p>Nevndin mælir til, at skipanin verður broytt soleiðis, at løgtingslimur, sum leggur frá sær, fær samsýning í 1 mánað fyri hvørt ár, viðkomandi hevur havt sæti á løgtingi, tó í minsta lagi 3 mánaðir og í mesta lagi 6 mánaðir.</p>
<p>Nevndin mælir til, at varalimir, sum hava havt sæti á tingi í meira enn tríggjar mánaðir samanlagt í einum valskeiði, og framvegis sita á tingi 1 mánað áðrenn nýval, fáa fráfaringarsamsýning svarandi til 1 dag fyri hvørjar 16 dagar, viðkomandi hevur tikið sæti á tingi, tó í mesta lagi í 6 mánaðir.</p>
<p>Nevndin mælir harumframt til, at treytirnar viðvíkjandi fráfaringarsamsýningini hjá løgtingsformanninum verða tær somu sum tær viðvíkjandi fráfaringarsamsýningini hjá løgmanni, soleiðis, at hansara viðurskifti í øllum verða, sum hjá løgmanni, Mælt verður somuleiðis til, at lógin um samsýning og eftirløn landsstýrismanna v.m. verður broytt, soleiðis at løgtingsformaðurin í øllum lutum er javnsettur við løgmann og ikki bara í mun til samsýning.</p>
<p>Nevndin mælir at enda til, at tað í framtíðini skal mótroknast í fráfaringarsamsýningini í teimum førum, har viðkomandi løgtingslimur hevur aðra lønarinntøku í fráfaringartíðarskeiðinum. <em type="bold">6.9 </em></p>
<p><em type="bold">Pensjónsviðurskifti </em></p>
<p>Eftir galdandi reglum hevur løgtingslimur rætt til eginpensjón, tá ið hann hevur havt sæti á løgtingi í minsta lagi í 1 ár tilsamans.</p>
<p>Pensjónin verður útgoldin, tá ið tinglimurin fyllir 67 ár, um hann ikki framvegis hevur sæti á løgtingi. Í serligum føri kann løgtingslimur fáa pensjón frá 60 ára aldri22.</p>
<p>Hægsta eginpensjónin er 60% av pensjónsgevandi lønini í 34. lønarflokki, og verður henda veitt, tá ið løgtingslimur hevur havt sæti á tingi í 16 ár ella meira.</p>
<p>Varalimur fyri løgtingslim forvinnur sær í verandi skipan eftirlønaraldur frá tí degi, hann hevur fingið tingsins góðkenning, ella um hann tekur við seinni, so frá hesum degi, til hann fer frá. 22 Sbrt. §4, stk. 2 í løgtingslóg nr. 12 frá 18. februar 1999 um samsýning og eftirløn løgtingsmanna.</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>34 </p>
<p>Varalimur, sum tekur sæti á tingi fyri løgtingslim, sum er vorðið landsstýrisfólk, forvinnur sær rætt til eftirlønaraldur, eisini um hann fer í farloyvi.</p>
<p>Tá varalimur, sum hevur tikið sæti á tingi av aðrari orsøk enn fyri løgtingslim, sum er vorðin landsstýrismaður, fær farloyvi úr tinginum, forvinnur varalimurin sær ikki eftirlønaraldur í farloyvistíðarskeiðnum.</p>
<p>Nevndin metir, at fyritreytirnar og grundgevingarnar, ið verandi skipan er bygd á, eru broyttar munandi. Somuleiðis metir nevndin ikki, at tað er skynsamt, at tað almenna við verandi skipan átekur sær kostnaðarmiklar framtíðar skyldur mótvegis borgarum, hvørs virði ikki er gjøgnumskygt og kent, og har virðið ikki samsvarar við pensjónsskipanir og pensjónsstøðið í samfelagnum annars.</p>
<p>Samfelagsliga er nógv broytt síðani pensjónsviðurskiftini hjá løgtingslimum á fyrsta sinni vórðu ásett við lóg. Tá var ikki so vanligt, at løgtingslimir komu úr størvum við skipaðum pensjónsviðurskiftum og høvdu møguleika at fara aftur í hesi aftaná lokið skeið. Ein av grundgevingunum fyri at gera núgaldandi pensjónsskipanina hjá løgtingslimum var júst, at løgtingsarbeiðið tá varð mett sum eitt slag av lívsstarvi23.</p>
<p>Um hugt verður eftir samansetingini av teimum løgtingslimunum, sum í dag manna løgtingið, sæst, at fleiri koma úr størvum, sum tey kunnu taka við aftur aftaná lokna setu. Harnæst er ofta talan um størv, sum hava skipað pensjónsviðurskifti, antin sum tænastumenn, sambært sáttmála á almenna arbeiðsmarknaðinum ella sambært serstøkum (individuellum) sáttmálum. Í tráð við at fólk eru vorðin meira tilvitað um pensjónsviðurskifti, er tað alt meira vanligt, at pensjónsgjald er ein partur av lønarsamsýningini á arbeiðsmarknaðinum, og frá 1. januar 2014 skulu øll gjalda til egna pensjón sambært Løgtingslóg nr. 49 um eftirløn.</p>
<p>Nevndin metir tí, at tær fyritreytir og tær grundgevingar, ið verandi pensjónsskipan er grundað á, serliga rætturin at vinna fulla pensjón eftir 16 árum, ikki longur eru haldgóðar sum grundarlag fyri at halda fast við verandi skipan.</p>
<p>Um hugt verður eftir pensjónsskipanunum hjá tinglimum í londunum, ið vit hava samanborið við, eru mestsum øll hini londini farin yvir til skipanir, har pensjónin á ein ella annan hátt verður goldin sum partur av samsýningini í pensjónsskipanir antin almennar ella privatar. Danmark er einasta land, sum framvegis hevur á leið somu pensjónsskipan til sínar tinglimir sum í Føroyum, men eisini í Danmark eru røddir frammi um at broyta hesa skipan, so hon líkist tí skipan, sum er alment galdandi har.</p>
<p>Nevndin, sum lat úr hondum álit til løgmann um samsýning og eftirløn v.m. til landsstýrisfólk í 2013, spurdi seg fyri hjá Gjaldstovuni, sum hevur um hendi tænastumannaeftirlønir, um til bar at siga nakað um virðið av verandi eftirlønarskipan hjá landsstýris- og løgtingslimum, men ongin almenn útrokning var tá gjørd hesum viðvíkjandi.</p>
<p>Í tíðindasending tann 17. apríl 2018 í Kringvarpi Føroya kom tó fram, at mett verður, at landskassin hevur eina skyldu áljóðandi 5 mia.kr. í eftirlønum til teirra, sum hava verið tænastumenn, løgmenn, landsstýrisfólk og løgtingslimir. 23 Sí viðmerkingar til løgtingsmál nr. 25 frá 1992</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>35 </p>
<p>Nevndin metir, at tað hevur stóran týdning, at pensjónsskipanin hjá løgtingslimum í framtíðini verður soleiðis, at tað ikki skal verða trupult at rokna út, hvussu stórar útreiðslur landið hevur til fyrrverandi løgtingslimir.</p>
<p>Nevndin metir harumframt, at tað hevur við sær størri gjøgnumskygni og er í betri samsvari við restina av arbeiðsmarknaðinum, at løgtingslimir vinna sær meira í samsýning, meðan teir eru virknir, í staðin fyri at fáa stóran part av samsýningini sum pensjón, tá teir eru farnir frá.</p>
<p>Nevndin mælir tí til, at pensjónsskipanin verður broytt, soleiðis at farið verður frá verandi skipan við tænastumannapensjón til eina skipan, har Løgtingið rindar 15 % av lønarsamsýningini afturat í pensjónsgjaldi í eina góðkenda pensjónsskipan.Hetta skal vera galdandi bæði fyri løgtingslimir og varalimir. Hetta er sama skipan, sum er galdandi fyri landsstýrisfólk, og mælt verður til, at skipanirnar hjá hesum báðum bólkunum í framtíðini í mest møguligan mun vera tær somu.</p>
<p>Tilmælið er grundað á eina samlaða meting av: - At starvið sum løgtingslimur (eftir 16 árum) ikki longur kann metast sum eitt lívsstarv - At tað almenna við verandi pensjónsskipan átekur sær eina skyldu, sum ikki samsvarar við støðið á pensjónum á arbeiðsmarknaðinum annars - At pensjón vanliga í dag verður ásett sum partur av og við støði í útgoldnu lønini - At tað er umráðandi, at tað er gjøgnumskygni í útreiðslum landsins</p>
<p>Ein tílík pensjónsskipan fer eisini at flyta pensjónsskipanina fyri løgtingslimir í Føroyum móti teimum skipanum, sum flestu londini, ið vit hava samanborið við, eru farin yvir til.</p>
<p>Nevndin mælir til, at nýggja pensjónsskipanin verður sett í gildi fyri øll tey, ið verða vald á løgting á næsta løgtingsvali. Ein skiftisskipan eigur at taka hædd fyri rættindum, sum fyrrverandi og núverandi løgtingslimir og landsstýrisfólk, teirra hjúnafelagar og børn, sum landið hevur pensjónsskyldu yvirfyri, hava. Sí í hesum sambandi fylgiskjal 2, sum vísir skiftisskipan, sum er galdandi fyri landsstýrisfólkini sambært løgtingslóg um samsýning og eftirløn landsstýrismanna v.m., sum seinast broytt við kunngerð nr. 108 frá 15. september 201524</p>
<p>Nevndin mælir til, at sama skiftisskipan, sum verður nýtt til landsstýrisfólk, verður nýtt til løgtingslimir. 24 Løgtingslóg um samsýning og eftirløn landsstýrismanna v.m., sum seinast broytt við kunngerð nr. 108 frá 15. september 2015</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>36 </p>
<p><em type="bold">Fylgiskjal 1 </em></p>
<p>Føroyar</p>
<p>Grønland</p>
<p>Ísland</p>
<p>Danmark</p>
<p xml:lang="dan">Noreg</p>
<p xml:lang="dan">Samsýning:</p>
<p>Stjórnarleiðari/løgm.80.78189.06787.809123.538109.551</p>
<p>Ráðharri/landsstýrisf.68.35372.14679.35898.83088.990</p>
<p>Tingformaður80.78052.253110.672121.518102.710</p>
<p xml:lang="dan">Næstformenn41.08576.73666.650</p>
<p xml:lang="dan">Nevndarformenn41.08576.73662.558</p>
<p>Tingfólk38.58536.24966.72754.10858.465</p>
<p>Lutfallið millum tingfólk og ráðharrar1,771,991,191,831,52</p>
<p>Eftirløn</p>
<p>Arbeiðsgevari60% av mð. Løn eftir 16 árum á ting. 4,5% í 8 ár og 3% í 8 ár10,0%11,5%</p>
<p>Skipanin broytt 1/6-20176,03% upp til 82.122 NOK síðani 24,13%</p>
<p>Tinglimur0%</p>
<p>Tingformaður0%</p>
<p>Maks. 23.5822.00067.262</p>
<p>Móti kvittan, tó maks. 2.420 kr./mð5.173</p>
<p>Skulu skjalprógvast</p>
<p>Tingfólk</p>
<p>Flutning í 100 dagar árliga</p>
<p>Ferðaútreiðslur</p>
<p>Ferðaútreiðslur</p>
<p>Ferðaútreiðslur</p>
<p>Ferðaútreiðslur</p>
<p>Grundupphædd4 mð. Løn3 mð. Løn3 mð. Løn6 mð. Løn3 mð. Løn</p>
<p>Eyka</p>
<p>Maks. 6 mð løn. 1 mð. Fyri hvørt ár á tingi.1,5 mð løn fyri hvørt ár3 mð fyri fleiri tingsetur</p>
<p>Maks. 24 mð. Løn. (formaður tó 36 mð.løn). Mótrokning, tó ikk fyri 6 mð. Løn</p>
<p>Maks. 12 mð. Løn. Tá skal arbeisloysi skjalprógvast</p>
<p>Fráfaringar-samsýning:</p>
<p>Kostnaðarískoyti, sum er skattafrítt5,0%4,0%</p>
<p><em type="bold">Samsýningar og eftirløn hjá tinglimum og stjórnarlimum - Samanbering </em></p>
<p>Kostnaðarendurgjald:</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>37 </p>
<p><em type="bold">Fylgiskjal 2 </em>0123456780151311975320114121085421213119743131210853241197425108531697427853187429631105311421231133142151160 </p>
<p>Ár í Landsstýrinum við tænastumannalíknandi eftirløn tvørturum og ár í Løgtinginum niðureftir.</p>
<p>Eftirlønargjaldsprosent</p>
<p><em type="italic">Álit við tilmæli um samsýning og eftirløn løgtingsmanna juni 2018 </em>38 </p>
<p><em type="bold">Keldulisti 7.1 </em></p>
<p><em type="bold">Lógartilfar </em></p>
<p>Løgtingslóg nr. 12 frá 18. februar 1999 um samsýning og eftirløn løgtingsmanna.</p>
<p>Løgtingsmál nr. 73/1998: uppskot til løgtingslóg um samsýning og eftirløn løgtingsmanna og Undirnevndarálit um samsýning løgtingsmanna.</p>
<p>Løgtingsmál nr. 26 frá 1992 um samsýning løgtingsmanna v.m. <em type="bold">7.2 </em></p>
<p><em type="bold">Annað tilfar </em></p>
<p>Álit um samsýning og eftirløn v.m. til landsstýrismenn 2012.</p>
<p>Álit um samsýning og eftirløn v.m. til landsstýrismenn 2017.</p>
<p xml:lang="dan">Rapport fra Vederlagskommissionen 2016.</p>
<p>Lønarhagtøl fyri november 2011, 2016 og 2017 frá Hagstovu Føroya. <em type="bold">7.3 </em></p>
<p><em type="bold">Heimasíður </em>www.fmr.fo www.logir.fo www.logting.fo www.inatsisartut.gl www.lovgivning.gl www.althingi.is www.kjararad.is www.lsr.is www.ft.dk www.retsinfo.dk www.modst.dk www.lovdata.no www.stortinget.no www.akademikerne.no www.spk.no </p>
<p><em type="italic">Álit við tilmæli um samsýning og eftirløn løgtingsmanna juni 2018 </em>39 <em type="bold">7.4 </em></p>
<p><em type="bold">Samskifti </em></p>
<p>Løgtingsskrivstovan: Johnhard Klettheyggj, stjóri</p>
<p>Lønardeildin: Fíggjarmálaráðið</p>
<p>Grønland: Heimastýrið í Grønlandi: Økonomi og Personalestyrelsen, Lønservice</p>
<p>Ísland: Upplýsinga- og útgávusviði skrifstofu Alþingis, Hildur Björk Svavarsdóttir, deildarstjóri rannsókna- og upplýsingaþjónustan.</p>
<p>Danmark: Folketingets lovsekretariat Birgit Thostrup Christensen, Lovchef</p>
</body></document>
