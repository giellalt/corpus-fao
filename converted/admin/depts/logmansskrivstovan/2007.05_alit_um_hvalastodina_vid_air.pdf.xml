<document xml:lang="fao" id="no_id"><header><title/><genre code="admin"/><author><unknown/></author><wordcount>3493</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2007.05 Álit um hvalastøðina við Áir.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Mai 2007</p>
<p><em type="bold">Hvalastøðin við Áir </em></p>
<p><em type="bold">Ávegis álit um varðveiting av hvalastøðini sum sjóvinnusavn </em></p>
<p>MENTAMÁLARÁÐIÐ2</p>
<p><em type="bold">Hvalastøðin við Áir </em></p>
<p>Ávegis álit um varðveiting av hvalastøðini sum sjóvinnusavn</p>
<p>Mentamálaráðið</p>
<p>Hoyvíksvegur 72</p>
<p>Fo-100 Tórshavntel +298 355000www.mmr.fo</p>
<p>Mai 20073</p>
<p>Tórshavn, tann 21. mai 2007</p>
<p>Til landsstýrismannin í mentamálum</p>
<p>Á heysti 2006 setti landsstýrimaðurin í mentamálum, Jógvan á Lakjuni, nevnd at arbeiða við spurninginum um at varðveita hvalastøðina við Áir. Ásett var, at nevndin skuldi handa landsstýris-manninum álit á vári 2007.</p>
<p>Tað er nevndini greitt, at hvalastøðin við Áir er varðveitingarverd sum dømi um ídnaðarsamfelagið, ið tók seg upp í Føroyum síðst í 19. øld. Hvalaveiðan hevði stóran týdning í tátíðar samfelagnum.</p>
<p>Hvalastøðir vórðu bygdar um allan heim og 7 hvalastøðir vóru í Føroyum. Í dag er mestsum øll hvalaveiða burtur, og harvið eisini tær allarfl estu hvalastøðirnar. Hvalastøðin við Áir er tí eisini varðveitingarverd sæð úr alheims sjónarhorni.</p>
<p>Tað er mest sum av tilvild, at bygningarnir við Áir standa enn, og takkað verið víðsjóndum fólki í Sundalagnum og Føroya Fornminnissavni, er ein stórur partur av amboðunum frá hvalastøðini framvegis til taks. Tað fer tí at bera til at føra hvalastøðina við Áir aftur í nærum upprunaligan stand, ikki við sjóvinnuligum endamáli fyri eygað, men við tí endamáli, at skapa eitt sjóvinnusøguligt savn og ein mentanarligan upplivingardepil við Áir. Tað er tó greitt, at bygningarnir eru merktir av elli, og skal hvalastøðin varðveitast, er neyðugt at farið verður undir arbeiðið at tryggja bygningar og amboð alt fyri eitt.</p>
<p>Undir arbeiðinum hevur nevndin ásannað, at fyri at koma við einum fullfíggjaðum uppskoti um, hvussu hvalastøðin við Áir kann varðveitast, er neyðugt við kanningum og støðumeting av, í hvørjum standi hvalastøðin er bæði viðvíkjandi bygningum og amboðum. Eitt fullfíggjað tilmæli eigur eisini at innihalda eina meting av kostnaðinum av samlaðu verkætlanini. Hesar kanningar eru kostnaðar- miklar, og nevndin hevur ikki havt fíggjarligar møguleikar at gera hetta arbeiði.</p>
<p>Av hesum orsøkum hevur nevndin valt at gera hetta ávegis tilmæli, sum skal liggja til grund fyri tí framhaldandi arbeiðinum, um undirtøka fæst fyri hesum.</p>
<p>Nevndin fyri varðveiting av hvalastøðini við Áir</p>
<p>Dorete Bloch, stjóri</p>
<p>Føroya Náttúrugripasavn</p>
<p>Ole Jensen, arkitektur</p>
<p>Landsverk, ráðgevi hjá nevndini</p>
<p>Andras Mortensen, landsantikvarur</p>
<p>Føroya Fornminnissavn</p>
<p>Jógvan Mørkøre, bygdaráðslimur</p>
<p>Sunda kommuna</p>
<p>Armgarð Weihe, fulltrúi</p>
<p>Mentamálaráðið, nevndarforkvinna4</p>
<p><em type="bold">Niðurstøða </em></p>
<p>Hvalastøðin við Áir verður mett at vera varðveitingarverd sæð út frá føroyskari eins og alheims ídnaðar- og sjóvinnusøgu í 20. øld. Harafturat er hvalastøðin við Áir varðveitingarverd sæð út frá mentanarsøguligum sjónarhorni.</p>
<p>Mælt verður til,at prinsippavgerð verður tikin um, at hvalastøðin við Áir verður varðveitt sum savn.at økið við Áir verður skipað sum ein depil fyri ferðavinnu og mentanarsøguligum uppliving-um við serligum atliti at sjóvinnu.at virksemið verður skipað í samstarvi millum land, kommunu og privata vinnu. at eitt stýri, útnevnt av landsstýrismanninum í mentamálum og Sunda kommunu verður sett til at standa fyri fyrireikingararbeiðinum.at ein játtan verður sett á § 7 í løgtingsfíggjarlógini áljóðandi kr. 990.000 í 2008 til</p>
<p type="listitem">Hvalastøðina við Áir til bráðfeingis viðlíkahald og tøkniligt fyrireikingararbeiði.at stýrið kannar møguleikar fyri eksternari fígging til umvæling av hvalastøðini og uppbygging av sjóvinnusavni.</p>
<p type="listitem">5</p>
<p><em type="bold">Søguliga gongdin </em></p>
<p>Móti endanum av 19. øld fór hvalastovnurin við strendurnar í Norðurnoregi og Finnmørkini av álvara at minka, og tað førdi til, at norsku hvalaveiðifyritøkurnar fóru at leita sær eftir nýggjum veiðiøkjum. Eyguni vórðu fyrst vend móti Íslandi, har umstøðurnar vóru góðar. Men skjótt varð komið eftir, at stovnarnir, ið gingu í havinum kring Ísland, eisini vóru í havinum kring Føroyar.</p>
<p>Tí varð mett, at eisini úr Føroyum átti lønandi hvalaveiða at verða rikin.</p>
<p>Summarið 1894 fór so Albert Grøn, hvalafangari úr Sandefj ord, undir fyrstu royndirnar við hvalaveiðu í Føroyum. Hann hevði framman undan rikið hvalaveiðu úr Finnmørkini. Við hvala-bátinum Urd fór hann til Føroya, har hann bygdi eina hvalastøð á Gjánoyri í 1893. Grøn hevði fi ngið veiðiloyvi frá amtmanninum í Føroyum og fekk yvirhøvur góða móttøku frá myndug-leikunum. Hvalabátur hansara fekk loyvi at sigla undir norskum fl aggi, og hann var fyrsta árið frítikin fyri avgjøld. Meting hansara, at Føroyar áttu at vera eitt brúkiligt veiðiøki, vísti seg at vera røtt.</p>
<p><em type="italic">Hvalabáturin og fl utningsskipið Chr. Rebeiro fyri akker við Áir </em>6 </p>
<p><em type="bold">Hvalastøðin við Áir </em></p>
<p>Í árunum 1893-1905 vórðu 7 hvalastøðir settar á stovn í Føroyum. Tann sjeynda var hvalastøðin við</p>
<p>Áir, sum skotski handilsmaðurin, Chr. Salvesen, í Leith, við felagnum Dansk Hvalfangst og Fiskeri</p>
<p>A/S, setti á stovn. Eftir at hon var sett upp, komu ikki fl eiri. Hinar 6 vóru á Gjánoyri, í Norðdepli, í</p>
<p>Funningsfi rði, í Selvík, í Lopra og á Signabø. Norska hvalaveiðan í Føroyum endaði í 1930. Tá vóru einans tvær hvalastøðir eftir, støðirnar í Lopra og við Áir.</p>
<p>Síðan tóku føroyingar raksturin yvir, men við misjavnari úrtøku. Hvalastøðin við Áir, sum hon stendur í dag, er frá 1936, tá hon fyri stóran part varð bygd av nýggjum. Summir partar eru kortini eldri. Seinastu útbyggingarnar fóru fram í 1950-árunum. Hvalastøðin er bygd eins og eldru hvalaolju- og guanoverksmiðjurnar, sum nú eru burtur, og megnar hon enn at geva vitjandi eina uppliving av øllum tí virksemi, ið var á hesum verksmiðjum.</p>
<p><em type="italic">Kort úr bókini Av hvalfangstens historie, eftir </em></p>
<p><em type="italic">Sigurd Risting. Hvalastøðin við Áir, merkt við </em><em type="italic">reyðum á kortinum, er yngsta hvalastøðin í </em><em type="italic">landinum og ikki við. </em>7 </p>
<p>Hvalastøðin við Áir umboðar ein sera týdningarmiklan part í føroyskari vinnusøgu. Hon er eitt dømi um verksmiðjuumhvørvi á landi frá tíðini, tá ið føroyska samfelagið tók síni fyrstu stig inn í industri-aliseraðu øldina. Hvalastøðirnar høvdu eisini stóran týdning fyri livilíkindini í Føroyum í hesi tíðini, tá fólkatalið vaks nógv og meira skuldi til hjá hvørjum einstøkum fyri at lívbjarga sær.</p>
<p>Hóast tvøstið fyrst og fremst varð ætlað til ídnaðarframleiðslu, so bar til at keypa tvøst fyri bíligan penga, og tað var til ómetaligan stuðul hjá mongum fátøkum heimi, sum ein heimild úr Norð-streymi greiðir frá í Føringatíðinum 1897. Serliga í Sundalagnum, har tríggjar hvalastøðir vóru, hevði hvalaveiðan stóran búskaparligan týdning.</p>
<p><em type="italic">Plánurin ein góðveðursdag </em>8 </p>
<p><em type="italic">Ein harpun verður rættað í smiðjuni </em></p>
<p>Hvalaveiðan hevði eisini við sær, at føroyingar fóru út í heim. Í FF-blaðnum, nr. 365 frá 20. apríl 2006, stendur áhugaverd grein um Th omas Jacobsen, føddur á Skipanesi í 1876, at hann í 1913 fer til Suður Georgia at arbeiða á eini hvalastøð har. Arbeiðið var komið í lag gjøgnum Salvesen í Leith.</p>
<p>Frágreiðingin um ferðina, har teir leggja inn í Afrika og síðani um arbeiðið á hvalastøðini í Gryt-viken, har Tummas millum annað umvælir eitt tannhjól umborð á skipinum Endurance hjá kenda pólfaranum Shackleton, gevur okkum innlit í livikor og arbeiðsumstøður hjá føroyingum fyrst í 20. øld.9</p>
<p><em type="bold">Norska stórhvalaveiðan runt heimin </em></p>
<p>Fram við øllum strondum í heimshøvunum hava verið til samans 214 hvalastøðir. Norðmenn bygdu og áttu meira ella minni allar støðirnar, og vóru allar gjørdar eftir somu skipan. Einasti munurin var støddin, men tey ymisku húsini lógu eins á øllum plássunum. So skjótt lønandi vinna ikki fekst í einum øki, varð hvalastøðin tikin niður og fl utt í annað øki. Av hesum 214 hvalastøðum eru í dag bert hvalastøðin við Áir eftir á norðaru hálvu. Í Albany á útsynningshorninum av Avstralia og í Gryt-viken í South Georgia eru søvn skipað til minnis um hvalaveiðuna har.</p>
<p>Við Áir standa upprúna húsini uppi enn, og hvalastøðin kann sostatt gerast eitt savn, sum lýsir hvalaveiðuna sum eina vinnu, ið hevur havt alheims týdning. Savnið hevur sostatt týdning, ikki bara fyri føroyingar, men fyri fólk úr øllum heiminum.</p>
<p>Her skal viðmerkjast, at hvalastøðin Þyril á Hvalfj ørðinum í Íslandi, ið er virkin í dag, er bygd heilt øðrvísi. Hon varð bygd í 1948 og skipað sum eitt fl ótandi kókarí. Á teimum norsku støðunum varð hvalurin skorin upp á pláninum, og lutirnir vórðu síðani togaðir við spølum niðan til holini við kvørnum omanfyri kókaríið, ið liggur til høgru fyri plánin. Á Þyril verður hvalurin skorin upp eina hædd hægri enn á teimum norsku støðunum, og øll viðgerð, fínari uppskering og frysting av tí fl ensaða hvalinum liggur undir uppskeringarpláninum.</p>
<p><em type="italic">Norsku hvalastøðirnar vóru 214 í tali </em>10 </p>
<p><em type="bold">Norskar hvalastøðir </em></p>
<p><em type="bold">Staður </em></p>
<p><em type="bold">Tal av hvalastøðum </em></p>
<p><em type="bold">Staður </em></p>
<p><em type="bold">Tal av hvalastøðum </em></p>
<p xml:lang="dan">Labrador1</p>
<p xml:lang="dan">South Georgia9</p>
<p xml:lang="dan">Newfoundland18</p>
<p>Falklandsoyggjarnar1</p>
<p>Ísland (Þyrill er øðrvísi)12</p>
<p xml:lang="dan">New Zealand4</p>
<p>Finmørkin og Svalbard22</p>
<p>Australia6</p>
<p xml:lang="dan">Noreg8</p>
<p>Seyshellurnar og Indiska havið2</p>
<p>Føroyar7</p>
<p xml:lang="dan">Japan20</p>
<p>Hetland3</p>
<p>Oyggjar við Japan2</p>
<p>Hebridurnar1</p>
<p>Kyrrahavið2</p>
<p xml:lang="dan">Írland2</p>
<p xml:lang="dan">Mongolia1</p>
<p>Spania3</p>
<p xml:lang="dan">Korea1</p>
<p>Azorurnar15</p>
<p>Caribia8</p>
<p>Madeira2</p>
<p>Brasilia3</p>
<p xml:lang="dan">Marokko2</p>
<p>Vestur Suðuramerika14</p>
<p>Vestur Afrika3</p>
<p>Vestur USA14</p>
<p>Suðurvestur Afrika11</p>
<p>Vestur Canada9</p>
<p>Suðureystur Afrika8</p>
<p><em type="bold">Tilsamans </em><em type="bold">214 </em></p>
<p>Vinnuliga norska hvalaveiðan í heimshøvunum byrjaði í Norðurhøvum, fyrst úr Norðurnoregi, síðani, tá hvalurin minkaði har, frá støðum í Føroyum, Íslandi, Hetlandi, Orkney og Írlandi, og haðani frá hvalastøðum í Amerika, Japan, Afrika og í Suðurhøvum. So hvørt sum veiðan ikki loysti seg longur, vórðu støðirnar niðurtiknar og settar upp á plássum, har stutt var at sigla til veiðiøkini.</p>
<p><em type="italic">Varðveittar norskar hvalastøðir, við Áir, í Grytviken á South Georgia og í Albany í Avstralia. </em>11 </p>
<p><em type="bold">Søvn og ferðavinna </em></p>
<p>Hóast tað ikki eru meira enn 100 ár síðani, at hetta sjóvinnuvirksemið var, so vita vit ikki stórt um tað. Hetta er sostatt ein granskingarligur spurningur, sum vit eiga at taka upp. At vit ikki longur vita tað nógva um hetta virksemið, eigur at fáa okkum at hugsa um eftirkomarar okkara og tað, sum vit lata teimum av mentanarsøguligum virðum, sum vóru av týdningi í okkara tíð. Enn hava vit lítið og einki gjørt fyri at miðla tað, sum ber nútíðarsamfelagnum uppi, nevniliga fi skivinnuna, sum tók seg upp samstundis sum handilsliga hvalaveiðan hjá norðmonnum í Føroyum.</p>
<p>Onkrar sluppir eru varðveittar, onkur motorbátur eisini, men ikki í almennum savnshøpi. Vit eiga at lata eftirkomarar okkara fáa innlit í hetta, meðan tíð enn er. Í savnshøpi fokusera vit enn upp á bóndasamfelagið – tíðina áðrenn fi skivinnusamfelagið tók at mennast. Men lítið og einki er gjørt við moderniseringina og tað, sum hon er grundað á, nevniliga tilfeingið úr havinum. Tíðin er nú komin at fokusera upp á skipini, fi skavirkini, fólkini, sum høvdu teirra lívsstarv á teimum, fi skin og annað í vinnusøgu okkara.</p>
<p>Hvalastøðin við Áir og umhvørvið har bjóðar til júst tílíkar upplivingar, ið kunnu nøra um hugfl og og medvit teirra, ið vaksa upp í Føroyum í dag. Vit liva ikki í bóndasamfelagnum, men í einum fj øltáttaðum modernaðum samfelag, og spurningurin er, um vit sýna hesum stoltleika og virðing í nóg góðan mun.</p>
<p>Hvat skulu vit gera við fl akalinjurnar, nútíðar verksmiðjurnar, tá ið tær fara úr brúki. Hvat við fl aka-trolarum og øðrum verksmiðjuskipum.</p>
<p>Skotið verður upp, at økið kring hvalastøðina við Áir verður lagt av til útbygging av sjóvinnusavni.</p>
<p>Umstøðurnar eru til tað, hóast tað ikki verður gjørt í einum. Tíð er at sýna visioneran hugburð. Tað snýr seg um at skapa ein gróðrarbotn – ikki at útføra allar visiónir í senn, tí tað hava vit valla fíggjar-førleika til. Vit mugu seta okkum langsiktað mál.</p>
<p>Men fyrst og fremst mugu vit seta okkum fyri at náa hesum málum – koma til eina niðurstøðu um, at hetta vilja vit brúka hvalastøðina við Áir til í framtíðini.</p>
<p>Sum bygningarnir standa í dag, eru teir eitt tilfeingi, sum ikki eigur at verða latið fara fyri bakka, og somuleiðis økið rundan um, sum er sera væl egnað til savnsliga útbygging við atliti at tí vinnu- og mentanarsøguliga tíðarskeiðinum í føroyskari søgu, sum hvalastøðin er partur av.</p>
<p>Verður hugsað um ferðavinnuna, liggur hvalastøðin Við Áir væl fyri. Stutt er at koyra úr stórum parti av landinum.</p>
<p>Økið kring hvalastøðina er eisini væl egnað at bjóða fram til ferðavinnuna við eitt nú campingplássi, útleigan av smábátum, matstovuvirksemi og øðrum.</p>
<p>At ferðast í egnum landi vindur alt meira upp á seg, og hvalastøðin við Áir og økið uttanum kann gerast ein upplivingardepil og bjóða familjum og ferðafólki ógloymandi upplivingar bæði á landi og á sjógvi.</p>
<p><em type="bold">Upplivingardepil við Áir </em></p>
<p><em type="italic">Hvalastøðin tikin í nýtslu sum sjóvinnusavn. Gomlu tólini eru sett í stand </em><em type="italic">og framsýningarhøli sýna lutir og myndir frá farnari tíð. Ein hvalur úr </em><em type="italic">glasfi puri á pláninum lýsir tað virksemið, ið einaferð var. </em></p>
<p><em type="italic">Brúgvin er gjørd av nýggjum, fólk sita og hugna sær og fáa sær </em><em type="italic">ein drekkamunn og børn og vaksin hugna sær í smábátum, </em><em type="italic">ið kunnu leigast á staðnum. </em></p>
<p><em type="italic">Campingpláss og matstovuhentleikar eru í økinum. </em>14 </p>
<p><em type="bold">Varðveitingarstøðan hjá hvalastøðini við Áir </em></p>
<p>Fyri 25 árum síðan, í 1982, vísti Føroya Fornminnissavn á, at á hvalastøðini við Áir vóru mentan-arsøgulig virði, ið áttu at verða varðveitt. Savnið bað tí Føroya Landsstýri um loyvi at savna leysar lutir í økinum og fáa teir undir tak. Hetta varð gjørt árini 1982 og 1983. Eisini vórðu tá gjørdar skrásetingar av økinum og bygningunum har.</p>
<p>Aftur í 1989 vísti Føroya Fornminnissavn á, at hvalastøðin hevur antikvariskt virði, sum hond átti at verði tikið um. Sama ár samtykti Landsstýrið, at hvalastøðin eigur at verða varðveitt.</p>
<p>Øll árini hevur Landsverkfrøðingurin, seinni Landsverk, lønt einum umsjónarmanni at hava bráð-feingis viðlíkahald um hendi. Í 1997 var ein støðumeting gjørd. Støðumetingin tók støði í gjøgnum-gongd og uppmáting av økinum og bygningunum, og mett varð um, hvørjum standi bygningarnir vóru í. Arkitektavirkið Kári Th omsen gjørdi støðumetingina fyri Landsarkitektin.</p>
<p>Tíðin var kortini ikki búgvin til at fáa í lag umvælingartiltøk, men bráðfeingis viðlíkahald hevur verið. Hvør støðan er í dag, er ógreitt, og neyðugt er við nýggjari støðumeting at leggja til grund fyri ítøkiligum umvælingarætlanum og ætlanum um framtíðar nýtslu.</p>
<p><em type="italic">Loftmynd av økinum við Áir </em></p>
<p><em type="italic">Loftmynd av økinum við Áir </em>15 </p>
<p><em type="bold">Ávegis tilmæli </em></p>
<p>Nevndin skjýtur upp, at farið verður undir varðveitng av hvalastøðini við Áir við tí endamáli at hvalastøðin verður skipað sum savn.at økið við Áir verður skipað sum ein depil fyri ferðavinnu og mentanarsøguligum upplivingum við serligum atliti at sjóvinnu.at virksemið verður skipað í samstarvi millum land, kommunu og privata vinnu.</p>
<p>Høvuðsatdráttirnir í upplivingardeplinum er hvalastøðin, ið verður gjørd til antikvariskt aktiv og livandi savnsvirksemi við atliti at føroyskari sjóvinnu í modernaðari tíð, t.e. eftir 1856. Harumframt verður skipað mentanarsøguligt savn fyri Sunda kommunu.</p>
<p>Hentleikar so sum ráðstevnuhøli, gistingarmøguleikar, matstovuvirksemi, havnahentleikar hjá frítíðarsiglarum, campingpláss, útleigan av smábátum og smáttum eiga at verða knýttir at deplinum.</p>
<p>Fyri at fáa sum mest burturúr, er tað av stórum týdningi, at bæði land, kommuna og vinna eru við í verkætlanini.</p>
<p type="listitem">Nevndin skjýtur upp, at landið hevur ábyrgd av antikvariskum viðurskiftum viðv. bygningavarðveiting og sjóvinnu-samlingum og ber kostnaðin av teimum.at kommunan hevur ábyrgd av mentanarsøguligum økissavni í samstarvi við landið, sbr.    løgtingslóg um bygdasøvn.at virksemið í mestan mun rakstrarliga verður skipað eftir vinnuligum fortreytum, tó so, at  landið ber kostnaðin av, at virksemið hvílir á fakliga hollari grund.at kommunan hevur ábyrgd av undirstøðukervi, t.e. atkomu og klárgering av økjum til    camping- og havnahentleikar. Kommuna og vinna samstarva um brúk av undirstøðukervi.at íløgur í camping- og havnahentleikar og rakstur av teimum verða skipaðar eftir avtalu    millum kommunu og vinnu.at bygningar, sum metast vera liður í undirstøðukervinum og eru landsogn, verða útleigaðir  til vinnufyritøkur, ið virka í økinum.</p>
<p type="listitem">16</p>
<p><em type="bold">Hvalastøðin </em>verður umvæld eftir antikvariskum forskriftum og skipað sum sjóvinnusavn. Antikvar-iska virðið í altjóða høpi verður marknaðarført. Hvalastøðin er ein av teimum heilt fáu, ið eru eftir í heiminum og hin einasta, ið er varðveitt á norðaru jarðarhálvu. Løgtingsfriðing verður lýst fyri hana. </p>
<p>Tól og annað, ið er til skjals á støðini, verður umvælt við atliti at framsýningarvirksemi og interaktiv-um upplivingum. Tá antikvariska umvælingin er liðug, skal hvalastøðin kunna geva teimum vitjandi eina livandi uppliving av einum globalum ídnaði í farnari tíð. Umvælingin verður fíggjað av land-inum í samstarvi við útlendskar grunnar.</p>
<p>Fakliga virksemið er undir eftirliti av landsantikvarinum, og savnið kann hava mentanarsøguligar lutir, sum eru landsogn, í varðveitslu. Harumframt kann sýnast fram lívfrøðiligt savnstilfar við atliti at stórhvalaveiði og sjóveiði føroyinga annars.</p>
<p>Gjørd verður høll í økinum, sum kann hýsa hesum virksemi. Høllin verður gjørd soleiðis, at møguleiki er fyri at sýna fram bátar, skip og aðrar lutir úr modernaðu sjóvinnusøguni.</p>
<p>Útiumhvørvið verður eisini nýtt í framsýningarvirkseminum, bæði á landi og á sjónum. Atløgu-bryggja verður til antikvarisk skip uttan siglingarloyvi.</p>
<p>Íløgurnar í sjóvinnusavnsvirksemið verður fíggjað av landinum í samstarvi við útlendskar grunnar, og raksturin av landinum og egnum inntøkum.</p>
<p><em type="bold">Økissavn </em>verður savn fyri Sunda kommunu. Savnið verður skipað eftir løgtingslóg um bygdasøvn. </p>
<p>Ein partur av høllini, ið verður nýtt til sjóvinnusavn, verður settur av til økissavnið.</p>
<p>Økissavnið skal lýsa mentanarsøgu bygdannna í kommununi, og harumframt týdningin, ið stórhvalaveiðan hevði fyri Sundalagið, har tríggjar av teimum sjey hvalastøðunum í Føroyum vóru, og fyri Føroyar annars.</p>
<p>Rakstrarliga og fakliga virkar økissavnið í samstarvi við landssavnið, og saman virka tey í samstarvi við ferðavinnuna fyri, at mentanar- og lívfrøðisøguligu tilboðini verða spennandi og livandi fyri tey vitjandi.</p>
<p><em type="bold">Kommunalt og vinnuligt </em>virksemi er knýtt at deplinum, eitt nú campingpláss, útleigan av smábát- </p>
<p><em type="bold">Kommunalt og vinnuligt </em>vir </p>
<p><em type="bold">Kommunalt og vinnuligt </em>um, matstovuvirksemi og annað.17 </p>
<p>Hvalastøðin við Áir verður skipað sum sjóvinnusavn og økissavn verða skipað í tøttum tilknýti millum annað viðv. starvsfólkum. Kommunala og vinnuliga virksemið fevnir millum annað um tæ-nastur til tey vitjandi. Virksemið í deplinum verður samskipað í eini samstarvsnevnd.</p>
<p>Grundleggjandi virksemið verður mett at kosta kr. 2.076.000 um árið.</p>
<p><em type="bold">Rakstrarkostnaður </em>1 savnsleiðari </p>
<p>Sjóvinnusavnkr. 530.0001 savnvørður</p>
<p>Økissavnkr. 360.0001 savnsteknikari</p>
<p>Sjóvinnusavnkr. 350.0001 skrivstovufólk</p>
<p>Sjóvinnusavn/økissavnkr. 250.000</p>
<p>Vaktarfólk</p>
<p>Sjóvinnusavn/økissavnkr. 240.000</p>
<p>Tilsamans (1)kr. 1.730.000</p>
<p>Rakstur annarskr. 346.000</p>
<p>Tilsamans (2)kr. 2.076.000</p>
<p><em type="bold">Fígging </em></p>
<p>Nevndin metir, at tað eigur at bera til at útvega fígging frá grunnum uttanlands til umvælingar av hvalastøðini og bygging í sambandi við savnsvirksemið, ið skotið verður upp. Í tí sambandi hevur tað ovurstóran týdning, at sýndur verður heimligur vilji at fremja verkætlanina.</p>
<p><em type="bold">Skipan og rakstur </em></p>
<p>Samstarvsnevnd</p>
<p>Sjóvinnusavn</p>
<p>Camping ogsmábátahavn</p>
<p>Hvalastøðin við Áir</p>
<p>Kommunalt og vinnuligt virksemi</p>
<p>Matstovu- ográðstevnuvirksemi</p>
<p>Økissavn18</p>
<p><em type="bold">Gerð av dispositiónsuppskoti og bráðfeingis umvælingar </em></p>
<p>Hetta fyrsta tilmælið er gjørt í ásannan av, at neyðugt er við játtan á løgtingsfíggjarlógini, um gerast skal ein nøktandi lýsing av, hvat tiltøkini, ið verða skotin upp, fara at kosta. Tørvur er á peningi til gerð av dispositiónsuppskoti fyri umvæling av hvalastøðini og økinum, ið skal hýsa sjóvinnusavns-virkseminum, økissavnsvirkseminum og tí privata vinnuvirkseminum.</p>
<p>Harumframt er neyðugt at seta í verk bráðfeingis tiltøk á hvalastøðini í 2008 fyri at tryggja varðveitsluna. Neyðugt er at hampa økið og gera bráðfeingis umvælingar, soleiðis at vandi ikki stendst av at ferðast í umhvørvinum og at tað kann sýnast fram virðiliga fyri møguligum íleggjarum.</p>
<p>Mett verður, at fíggjartørvurin fyri 2008 er kr. 990.000</p>
<p><em type="bold">Fíggjartørvur 2008 </em></p>
<p>Konsulenttænasta: Skráseting av varðveitingarstøðu, bygningar kr. 100.000</p>
<p>Konsulenttænasta: Skráseting av varðveitingarstøðu, tól kr. 100.000</p>
<p>Bráðfeingis umvælingar (arbeiðsformaður)kr. 140.000</p>
<p>Bráðfeingis umvælingar (hjálparfólk/handverkari)kr. 140.000</p>
<p>Tilfarkr. 100.000</p>
<p>Gerð av umvælingaruppskotikr. 120.000</p>
<p>Ferðing og umboðan í sambandi við kanningararbeiði hjá stýrikr. 70.000</p>
<p>Skitsuuppskot (Sjóvinnusavn, ferðavinnuøki v.m.)kr. 220.000</p>
<p><em type="bold">Fíggjartørvur 2008 íalt </em>kr. <em type="bold">990.000 </em></p>
<p><em type="bold">Mentanarkapitalur </em></p>
<p>Hvalastøðin hevur virði sum mentanarkapitalur og kostnaðurin av at skipa hvalastøðina sum savn skal síggjast í mun til eina virðisøking í mentanarkapitalinum, ið hvalastøðin sum sjóvinnusavn fer at hava við sær.19</p>
<p><em type="bold">Arbeiðið framyvir </em></p>
<p>Arbeiðsbólkurin mælir til, at arbeiðið við fyrireikingunum heldur fram.at Mentamálaráðið fær eina játtan á løgtingsfíggjarlógini áljóðandi kr. 990.000 í 2008 til hvalastøðina við Áir til bráfeingis viðlíkahald og tøkniligt fyrireikingararbeiði.at eitt stýri verður sett til at standa fyri fyrireikingararbeiðinum.at stýrið kannar møguleikar fyri eksternari fígging til umvælingararbeiði av hvalastøðini við</p>
<p>Áir og uppbygging av sjóvinnusavni við Áir.at stýrið letur úr hondum endaligt uppskot um savns- og upplivingardepil við Áir í seinasta lagi 1. mai 2008.</p>
<p type="listitem">Nevndin fyri varðveiting av Hvalastøðini við Áir</p>
<p type="listitem">20</p>
<p><em type="bold">Fylgiskjal 1 Yvirlit yvir hvalastøðir, navn og eigarar </em></p>
<p>Staður</p>
<p>Ár</p>
<p>Navn</p>
<p>Eigarar</p>
<p>Gjánoyri1894-1911</p>
<p xml:lang="dan">Urd</p>
<p xml:lang="dan">Albert Grøn, Sandefj ord 1904</p>
<p>Urd &amp; Skuld</p>
<p xml:lang="dan">A. Grøn; A.F. Klaneness; T. Grøn 1914</p>
<p xml:lang="dan">Urd+Emma</p>
<p xml:lang="dan">A. Grøn, Sandefj ord 1920</p>
<p xml:lang="dan">Urd</p>
<p>Haldor Virik &amp; O. Wegger 1925</p>
<p xml:lang="dan">Urd</p>
<p xml:lang="dan">Færøernes Hvalfanger-Selskab</p>
<p>Norðdepli 1898</p>
<p xml:lang="dan">Norddeple</p>
<p>Andorsen &amp; Neumann 1899-1912</p>
<p xml:lang="dan">Norddeple</p>
<p xml:lang="dan">P. Michelsen, Sandefj ord 1913-1920</p>
<p xml:lang="dan">Norddeple</p>
<p>A/S Sudurø1920</p>
<p xml:lang="dan">Emma</p>
<p xml:lang="dan">E. Abrahamsen</p>
<p>Funningsfj ørður 1901-1904</p>
<p xml:lang="dan">A/S Emma</p>
<p xml:lang="dan">C. Evesen 1906-1913</p>
<p xml:lang="dan">A/S Emma</p>
<p xml:lang="dan">Alf Momsen, Tønsberg 1915</p>
<p xml:lang="dan">A/S Emma</p>
<p xml:lang="dan">A. Grøn, Sandefj ord 1920</p>
<p xml:lang="dan">A/S Emma</p>
<p>H. Virik &amp; Wegger 1925</p>
<p xml:lang="dan">A/S Emma</p>
<p xml:lang="dan">Færøernes Hvalfanger-Selskab</p>
<p>Selvík1902-1912</p>
<p xml:lang="dan">Norddeple</p>
<p>Michelsen, Norway</p>
<p>Lopra1901-1916</p>
<p xml:lang="dan">A/S Suderø</p>
<p>P.O. Bogen, H.G. Th omsem; P. M. 1923-1925</p>
<p xml:lang="dan">A/S Suderø</p>
<p>P.O.B.,H.G.T., P. Mortsensen:C.M. 1926</p>
<p xml:lang="dan">A/S Suderø</p>
<p>Johann Mortensen 1928-1930</p>
<p xml:lang="dan">Det Færøske Hvalfangerselskab</p>
<p xml:lang="dan">Einar Mikkelsen 1933-1939</p>
<p>N.J. Mortensen A/S</p>
<p>N.J. Mortensen A/S 1946-1947</p>
<p>P/F Lopra</p>
<p>Gudmund Mortensen A/S 1948-1951</p>
<p>P/F Lopra</p>
<p>P/F Lopra 1953</p>
<p>P/F Lopra</p>
<p>P/F Lopra</p>
<p>Signabø1902-1912</p>
<p xml:lang="dan">A/S Verdande</p>
<p xml:lang="dan">O. Finsen; A. Benzon; F. Børgesen</p>
<p xml:lang="dan">Th orsvig1905-1912</p>
<p xml:lang="dan">Dansk Hvalfangst- og Fiskeri A/S</p>
<p xml:lang="dan">Chr.Salvesen;A.A.Dehli; E.With; 1914</p>
<p xml:lang="dan">Dansk Hvalfangst- og Fiskeri A/S</p>
<p xml:lang="dan">C. S.; A.A. D.; E. W.; M. Wattræ1916</p>
<p>Hekla &amp; Talkna Hvalfangerselskab H.M. Wrangel &amp; Co.við Áir1920-1930</p>
<p>Hekla &amp; Talkna Hvalfangerselskab H.M. Wrangel &amp; Co.1936-1939</p>
<p>P/F Sperm</p>
<p>H.J. Joensen (Eiðis Hansjakku)1945-1951</p>
<p>P/F Sperm</p>
<p>H.J. Joensen (Eiðis Hansjakku)1952-1954</p>
<p>P/F Heykur</p>
<p>Sjóvinnubankin1955-1958</p>
<p>P/F Hvalarakstur</p>
<p>Kjølbro, Klaksvík1962-1966</p>
<p>P/F Treyst</p>
<p>H.J. Joensen (Eiðis Hansjakku)1967-1969</p>
<p>P/F Ægir</p>
<p>P. Dahl 1968</p>
<p>P/F Treyst</p>
<p>H.J.Joensen; E. Fugloy; H. Hansen1974-1976</p>
<p>P/F Ægir</p>
<p>P. Dahl 1977-1984</p>
<p>P/F Hvítiklettur</p>
<p>Landsstýrið21</p>
<p><em type="bold">Fylgiskjal 2 Yvirlit yvir hvalaveiðu og hvalasløg við Áir </em></p>
<p>Íalt 4.454 hvalir komu inn við Áir í árunum 1906 – 1984. Av hesum eru 4.044 greiðnaðir3.155 nebbafi skar524 augustar509 seiðhvalir124 sildrekar62 royðrar30 kúlubøkur10 m22</p>
<p><em type="bold">Keldulisti </em></p>
<p xml:lang="dan">Mondul nr. 1 1983</p>
<p>Arkitektavirkið Kári Th omsen, 1997, Uppmáting og kanning av Hvalastøðini við Áir</p>
<p>Bloch, D. 1999. Villini Súgdýr í Útnorðri. Føroya Skúlabókagrunnur</p>
<p>FF-blaðið nr. 365 2006, Tummas fór til Suður Georgia</p>
<p xml:lang="dan">Ginsburgh, Victor A og Th rosby, David, 2006, Handbook of the Econimics in Art and Culture,</p>
<p xml:lang="dan">North Holland</p>
<p>Myndir: Føroya Fornminnissavn</p>
<p>Talvur: Føroya Náttúrugripasavn</p>
<p>Illustratión: Heidi H. Poulsen2324</p>
<p>MENTAMÁLARÁÐIÐ</p>
</body></document>
