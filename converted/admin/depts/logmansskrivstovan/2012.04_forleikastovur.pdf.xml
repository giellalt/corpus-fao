<document xml:lang="fao" id="no_id"><header><title/><genre code="admin"/><author><unknown/></author><wordcount>3036</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2012.04 Førleikastovur.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>upprit um førleikastovur, fólkaskúlaráðið – apríl 2012</p>
<p><em type="bold">Upprit um førleikastovur </em></p>
<p>UPPRIT UM FØRLEIKASTOVUR</p>
<p>Apríl 2012 <em type="bold">1 </em></p>
<p>Upprit um førleikastovur - grundað á tilmælið um serundirvísing, juni 2011</p>
<p>Apríl 2012 Fólkaskúlaráðið</p>
<p>UPPRIT UM FØRLEIKASTOVUR</p>
<p>Apríl 2012 <em type="bold">2 </em></p>
<p>Upprit frá fólkaskúlaráðnum um førleikastovur.</p>
<p>Apríl 2012.</p>
<p>Karolina Matras ______________________________</p>
<p>Marjun Ziskason ______________________________</p>
<p xml:lang="dan">Jenny Lydersen _____________________________</p>
<p>Tonnie Strøm _____________________________</p>
<p>Andrass Henriksen ____________________________</p>
<p>Jacob Eli S. Olsen ____________________________</p>
<p>Jónleif Johannesen ____________________________</p>
<p>UPPRIT UM FØRLEIKASTOVUR</p>
<p>Apríl 2012 <em type="bold">3 </em></p>
<p><em type="bold">Innihald </em>1.0. Formæli ........................................................................................................................... 4 2.0. Inngangur ....................................................................................................................... 5 3.0 Endamál við førleikastovum ................................................................................... 7 3.1. Virksemi í førleikastovum....................................................................................... 8 4.0. Bygnaðurin ................................................................................................................... 11 4.1. Førleikastova í skúlum og á stovnum ........................................................... 11 5.0. Førleikastova ............................................................................................................... 17 6.0. Starvsfólk í førleikastovuni ................................................................................... 19 </p>
<p>UPPRIT UM FØRLEIKASTOVUR</p>
<p>Apríl 2012 <em type="bold">41.0. Formæli </em></p>
<p>Fólkaskúlaráðið, ið landsstýriskvinnan í mentamálum, Helena Dam á Neystabø, setti 1. februar 2011, hevur hildið regluligar fundir síðani. Limirnir í ráðnum eru valdir eftir serkunnleika innan ymisk starvsøki í fólkaskúlanum, og hevur ráðið samsvarandi hesum býtt ábyrgdina av økjunum sínámillum.</p>
<p>Bjørn Kalsø tók við sum landsstýrismaður í mentamálum 14. november í fjør, og hevur hann heitt á ráðið um at halda fram við tí arbeiði, sum sjøtul er settur á.</p>
<p>Landsstýrismaðurin ynskir, at Fólkaskúlaráið veitir honum fakliga ráðgeving í sambandi við økini, ið samgongan hevur sett sær fyri at arbeiða við innan fólkaskúlaverkið.</p>
<p>Hetta upprit viðger førleikastovur.</p>
<p>Í arbeiðsbólkinum, sum hevur staðið fyri at skriva uppritið, eru Karolina Matras, Tonnie</p>
<p>Strøm og Marjun Ziskason. Arbeiðshátturin hevur verið, at upplegg eru skrivað og sent limunum í ráðnum at viðgera. Síðani hevur ráðið kjakast um tað á fundum og gjørt broytingar samsvarandi viðmerkingunum hjá hinum limunum í ráðnum.</p>
<p>Í ráðnum eru:</p>
<p>Karolina Matras, undirvísari og granskari, forkvinna</p>
<p>Marjun Ziskason, lærari og ritstjóri, skrivari</p>
<p>Jenny Lydersen, undirvísingarleiðari, samskipari</p>
<p>Hinir nevndarlimirnir eru:</p>
<p>Tonnie Strøm, lærari og lesivegleiðari</p>
<p>Andrass Henriksen, skúlastjóri Mai Laksafoss Simonsen, foreldraumboð</p>
<p>Jacob Eli S. Olsen, lærari</p>
<p>Jónleif Johannesen, lærari og AKT lærari</p>
<p>UPPRIT UM FØRLEIKASTOVUR</p>
<p>Apríl 2012 <em type="bold">52.0. Inngangur </em></p>
<p>MMR hevur biðið Fólkaskúlaráðið gera eitt upprit úr tilmælinum um serundirvísing frá juni 2011 um førleikastovur, og hvussu virksemið í teimum skal skipast. Hetta upprit skal verða hjálp hjá skúlaleiðslunum at skipa fakliga serkunnleikan, sum er í skúlunum, í eitt virkisført toymi, sum skúlaleiðslan leiðir og kann ráðføra seg við um viðkomandi spurningar.</p>
<p>Hetta upprit tekur støði í <em type="italic">Tilmæli um Serundirvísing </em>frá juni 2011 og <em type="italic">Mannagongdir fyri </em></p>
<p><em type="italic">NSR tænastuna í Eysturoy </em>frá juli 2007. Arbeiðsgongdin viðvíkjandi álitinum frá juni 2011 var, at Ráðið leitaði sær vitan gjøgnum granskingarúrslit aðrastaðni, serkunnleika frá DPU, úr tilmælinum um sernámsfrøði frá 2001, TALIS tilmælinum frá 2010, uppskoti um mannagongdir um skifti millum deildir frá Tórshavnar Kommunuskúla frá 2010 og drúgvan fund við leiðslu og starvsfólk á Sernámi á vári 2011. </p>
<p>At geva fólkaskúlaráðnum íblástur til hetta uppritið um førleikastovur, hevur ráðið havt fundir við Maluna Ludvig, cand. pæd. pæd. og Tóru Tóroddsdóttir, fysioterapeut. At upplýsa okkum um, hvussu førleikastovurnar kunnu virka í samstarvi við NSR tænastur og Sernám, var Emmy Joensen, stjóri á Sernámi, biðin um at koma á fundir við okkum.</p>
<p>Malan Ludvig kunnaði um læringarstílar sum hugtak, og hvussu tílíkt arbeiði kann setast í verk í føroyska fólkaskúlanum.</p>
<p>Tóra Tóroddsdóttir kunnaði um sansaskipan, og hvussu arbeiðast kann við hesum í skúlum og á stovni.</p>
<p>Emmy Joensen var spurd um støðuna á sernámsfrøðiliga økinum, og hvussu tey ætla at broyta hana, so allar eindir og førleikastovurnar kunnu koma at virka saman.</p>
<p>Emmy Joensen førdi fram, at sum støðan er í dag, standa lærarar og skúlaleiðslur ov einsamøll um allan tann sernámsfrøðiliga trupulleikan. Sernámsfrøðiliga økið er sera</p>
<p>UPPRIT UM FØRLEIKASTOVUR</p>
<p>Apríl 2012 <em type="bold">6 </em>samansett, og neyðugt hevur verið at hava stuðlar, ið ikki eru útbúnir lærarar ella námsfrøðingar, at starvast í fólkaskúlanum. Í hesum sambandi legði Emmy Joensen dent á, at eingin kann starvast í fólkaskúlanum uttan at hava námsfrøðiliga ábyrgd. </p>
<p>UPPRIT UM FØRLEIKASTOVUR</p>
<p>Apríl 2012 <em type="bold">73.0 Endamál við førleikastovum </em></p>
<p>Uppgávan hjá førleikastovuni er at náa endamálinum fyri undirvísingina, bæði á normal- og serøkinum. Við normaløkið verður hugsað um ta vanligu undirvísingina, meðan serøkið eru teir næmingar, ið hava tørv á tímum vegna serligan tørv. Miðfirraðu tímarnir skulu brúkast í normaløkinum til næmingar, ið hava eitt sindur tungt við at læra.</p>
<p>Førleikastovan kemur ístaðin fyri núverandi sertoymi. Manningin í førleikastovuni er serlærari, sum er formaður, lesivegleiðari, sum er skrivari, AKT lærari, orðblindalærari,</p>
<p>SI lærari, málvegleiðari og støddfrøðivegleiðari. Starvsfólkini skulu fáa tímar í virksemisætlanina samsvarandi ábyrgdarøkinum. Tilknýtt førleikastovuna eru skúlaheilsufrøðingur og SSP toymið.</p>
<p>Endamálið er, at førleikastovan skal hjálpa læraranum at gera eina virkisætlan fyri átøk til einstaka næmingin og allan flokkin, har tørvur og avbjóðingar eru lyklaorð fyri framhaldandi menning. Fólk við serkunnleika skulu manna førleikastovurnar, og hesi skulu stuðla lærarum í inklusión av næmingum. Tær skulu samstarva við lærugreinatoymini. Førleikastovurnar skulu m.a. stuðla lærarum í næmingalagaðari undirvísing, sum tekur støði í læringarstílunum hjá tí einstaka, útvega og framleiða hóskandi tilfar til ymiska undirvísing, gera kanningar og skipa arbeiðið samsvarandi úrslitunum – fyrst og fremst í mun til dagliga námsfrøðiliga arbeiðið, og so at foreldur og avvarðandi skúlamyndugleikar hava møguleika at fylgja gongdini.</p>
<p>Skipanin á sernámsfrøðiliga økinum er ikki nøktandi, tí skúlarnir fáa ikki ta hjálp, teimum tørvar. Tað týdningarmesta í dagliga arbeiðinum í skúlum og á stovnum er, at hjálp og ráðgeving er tøk og beinanvegin kann verða veitt.</p>
<p>UPPRIT UM FØRLEIKASTOVUR</p>
<p>Apríl 2012 <em type="bold">83.1. Virksemi á førleikastovum </em></p>
<p>Týdningarmikið er, at <em type="italic">normaløkið og serøkið arbeiða væl saman </em>bæði viðvíkjandi samskifti um vitan og í verki. Hyggjast má eftir, hvussu inklusión kann fremjast á besta hátt, og málið skal vera at koma við hjálp so tíðliga sum gjørligt, so stórur møguleiki verður at venda gongdini hjá t.d. næmingi, sum byrjar at fáa trupulleikar. Harvið fær næmingurin fleiri upplivingar, har hann kennir, at hann hevur eydnuna við sær og fær tí størri sjálvsvirði og sjálvsálit, sum er besta grundarlagið fyri væleydnaðari inklusión. </p>
<p>Hetta krevur, at lærarar/námsfrøðiligir stuðlar hava eina <em type="italic">førleikastovu at venda sær til, </em>har vitan verður uppbygd í tøttum samstarvi við NSR og Sernám, og har verandi vitan verður gagnnýtt at menna gott læruumhvørvi og námsfrøðilig amboð. Vit hava í dag útbúnar lesivegleiðarar, serlærarar og AKT lærarar, sum starvast í skúlunum. </p>
<p>Um hetta arbeiði skal setast í verk, skal tað skipast og byggjast upp frá grundini, við: 1. at seta á stovn og grundfesta førleikastovur í skúlum/á stovnum av hóskandi stødd, har viðkomandi námsfrøðiligir førleikar verða grundlagdir og mentir 2. at menna arbeiðsætlanir fyri førleikastovuna, har eisini námsfrøðilig ráðgeving fæst frá NSR og Sernámi, og har hugskot fáast til námsfrøðiliga arbeiðið 3. at kunna um úrslit av tí, sum arbeitt verður við, og sum verður latið øllum teimum, sum hava tørv á tí 4. at seta í verk arbeiði við fyribyrgjandi serundirvísing.</p>
<p>Tað er av stórum týdningi at uppbyggja stóra vitan og royndir at undirvísa og hjálpa næmingum, sum t.d. eru ófriðarligir, og sum hava torført við at loysa truplar støður, ella sum eru sosialt einsamallir. Endamálið er at kanna, um til ber at fáa umráðandi ástøðiliga vitan og arbeiðshættir út á skúlar og stovnar, so møguleiki verður at styrkja yrkisføri hjá starvsfólki í skúlum og á stovnum og styrkja um møguleikan at rúma øllum næmingum.</p>
<p>UPPRIT UM FØRLEIKASTOVUR</p>
<p>Apríl 2012 <em type="bold">9 </em></p>
<p>Um hetta skal gerast møguligt, er neyðugt, at lærarar/námsfrøðiligir stuðlar ogna sær ástøðiliga vitan og arbeiðshættir at brúka í dagliga arbeiði sínum. Eisini hava teir tørv á vegleiðing, supervisión, upplæring frá fólki við royndum, samrøðufundum og viðtalu við ráðgeva.</p>
<p>Fólkaskúlaráðið heldur, at skúlaleiðarar skulu hava ábyrgdina av øllum virksemi í skúlunum, eisini í førleikastovuni. Ráðið metir eisini, at førleikastovurnar skulu vera ein uppraðfesting av arbeiðinum við sernámsfrøðiliga heildarspurninginum í skúlunum og á stovnunumum (tað er sera týdningarmikið, at arbeitt verður fyribyrgjandi á stovnunum, og at góður samanhangur er frá smábarnaaldri til skúlaaldur og víðari í skúlaskipanini). Hetta tilboð skal koma afturat NSR tænastunum, sum eiga at vera ein týdningarmikil samstarvspartur hjá førleikastovunum, tá ið teirra serkunnleiki ikki røkkur.</p>
<p>Sernám eigur at vera ein útgreiningarmiðstøð, har útgreiningar verða gjørdar skjótt og væl, so týdningarmiklu skúlaárini, har grundarlagið fyri víðari læring verður lagt, ikki fara við at bíða eftir hjálp. Sum ein liður í hesum má Sernám fáa NSR tænastur at virka eftir upprunaliga leistinum um alt landið. Talan eigur sostatt at vera um eina trítrins rakett, har fyrsta fyribyrgjandi arbeiðið, uppfylging og fyrsta hjálpin í mun til barnið, foreldur og lærarar, verður veitt úti í førleikastovunum. NSR tænasturnar skulu eisini arbeiða fyribyrgjandi og superviserandi í skúlum og á stovnum, men tær hava starvsfólk, t.d. sálarfrøðing, talilærara og ráðgevar, ið kunnu arbeiða við meira serkendum spurningum. Tá ið talan er um meira samansettar spurningar, eigur Sernám at koma inn við sínum serfrøðingum á øllum økjum, t.d. mál- og lesiserfrøðingi, so næmingarnir við tyngstu trupulleikunum kunnu beinanvegin fáa ta hjálp, teimum tørvar.</p>
<p>Endamálið við at skipa førleikastovur, sum fólk við góðum fakligum førleikum manna, í øllum skúlum í hóskandi stødd, er sostatt at stytta um bíðitíðina, so næmingarnir fáa skjóta og góða hjálp beinanvegin. Teir smærru skúlarnir fáa hesa tænastu frá størru</p>
<p>UPPRIT UM FØRLEIKASTOVUR</p>
<p>Apríl 2012 <em type="bold">10 </em>skúlaeindunum. Á henda hátt ber til at veita øllum skúlum hjálp til ta vanligu serundirvísingina. Neyðugt er at útvega skúlunum tímar til serlærararnar, sum skulu leiða førleikastovurnar og veita serkøna hjálp í skúlunum. Uppgávur, ið krevja meira servitan, verða loystar í samstarvi við NSR tænasturnar og Sernám. Sernám skal menna eitt serlið av serútbúnum og royndum lærarum, sum skúlarnir kunnu boðsenda at koma út í skúlarnar at arbeiða í flokkunum, tá ið tørvur er á serligari hjálp. </p>
<p>UPPRIT UM FØRLEIKASTOVUR</p>
<p>Apríl 2012 <em type="bold">114.0. Bygnaðurin 4.1. Førleikastova á skúlum og á stovnum </em></p>
<p>Førleikastovan er eitt tvørfakligt toymi við fakligum førleika og møguleika at arbeiða yrkisliga. Hetta tryggjar, at einstaki lærarin/námsfrøðiligi stuðulin ella einstaka toymið í skúlanum hava eina sernámsfrøðiliga skipan í skúlunum at venda sær til við teirra spurningum viðvíkjandi einum barni/næmingi. Lærarar/námsfrøðiligir stuðlar kunnu her fáa ráðgeving um, hvussu arbeitt kann verða víðari við fakligu avbjóðingunum.</p>
<p>Førleikastovan skal virka sum ein fastur partur av skúlans /stovnsins virksemi og vera við til at skapa kjak um møguleikarnar í einstaka skúlanum/á stovninum.</p>
<p><em type="italic">Virksemið í førleikastovuni er </em> at ráðgeva leiðsluni at skipa miðfirraðu tímarnar og tímarnar vegna serligan tørv  at náa endamálinum fyri undirvísingina, bæði á normal- og serøkinum  at hjálpa læraranum at gera eina virkisætlan fyri átøk til einstaka næmingin og/ella allan flokkin  at stuðla lærarum í inklusión av næmingum  at stuðla lærarum í næmingalagaðari undirvísing  at stuðla læraranum at útvega hóskandi tilfar til ymiska undirvísing  at næmingar verða kannaðir, og ætlan verður gjørd við atliti at teirra menningartilgongd </p>
<p>UPPRIT UM FØRLEIKASTOVUR</p>
<p>Apríl 2012 <em type="bold">12 </em> at menna eitt kjakstað um serundirvísingina, so henda og annar sernámsfrøðiligur stuðul verður hóskandi til tørvin í løtuni  at ráðgeva og vegleiða starvsfólki í skúlanum/á stovninum fyri at geva starvsfólkunum, sum arbeiða við serundirvísing og/ella sosialum trupulleikum, onkran at tosa við um trupulleikarnar  at tosa um barnið/næmingin fyri at tryggja, at tey bestu og minst skerjandi tiltøkini fyri einstaklingin verða framd  at bera so í bandi, at serundirvísingin verður skipað so smidlig, at úrtøkan av tilfeinginum til serundirvísingina er so góð sum gjørligt . </p>
<p><em type="italic">Førleikastovan er, saman við leiðsluni, eisini ein ráðleggingarskipan, sum skipar </em> tímar, sum eru tøkir í skúlanum/á stovninum til vanliga undirvísing, serundirvísing og annan sernámsfrøðiligan stuðul  hvussu tilfeingi verður raðfest  sernámsfrøðiligu vitanina, sum toymið av starvsfólki í førleikastovuni ræður yvir </p>
<p><em type="italic">Førleikastovan er eitt tvørfakligt toymi. Í toyminum eru </em> umboð fyri leiðslu í skúla/á stovni  serlærari, málvegleiðari, lesivegleiðari, roknivegleiðari og AKT lærari  umboð fyri serundirvísingina  umboð fyri lærugreinatoymið </p>
<p>Vanliga verða 8 fundir hildnir í førleikastovuni um árið. Formaðurin kallar inn til fundar.</p>
<p>Leiðslan ella starvsfólk í førleikastovuni kunnu heita á formanninum at kalla inn til fundar at viðgera ávís evni ella tiltøk. Um tørvur er á tí, kunnu eisini onnur luttaka, t.d. sosiali myndugleikin og/ella skúlaheilsufrøðingar.</p>
<p>UPPRIT UM FØRLEIKASTOVUR</p>
<p>Apríl 2012 <em type="bold">13 </em></p>
<p><em type="italic">Arbeiðsháttur: </em></p>
<p>Fundir í førleikastovuni verða hildnir m.a. við grundarlagi í einum ráðgevandi (konsultativum) arbeiðshátti, har støðið verður tikið í relatiónum, eins og dentur verður lagdur á styrki heldur enn avmarkingar.</p>
<p><em type="italic">Høvuðssjónarmiðið við arbeiðsháttinum er, at </em> lærarar/námsfrøðiligir stuðlar fáa nýggjar møguleikar at arbeiða í mun til trupulleikarnar  ábyrgdin at loysa trupulleikan verður verandi hjá lærara/námsfrøðiliga stuðlinum </p>
<p>Ein ráðgevandi (konsultativur) arbeiðsháttur er grundaður á eitt javnbjóðis samskifti, ið stuðlar undir menningina.</p>
<p><em type="italic">Ábyrgdin hjá lærara/námsfrøðiliga stuðlinum er at </em> umhugsa sína fatan av tí givnu støðuni og at fara inn í eitt samskifti við førleikastovuna við atliti at menna námsfrøðiligt praksis í arbeiðinum við næmingin/barnið. </p>
<p><em type="italic">Ábyrgdin hjá førleikastovuni er at </em> veita fakliga vitan til at fata ítøkiligu støðuna  arbeiða við ímyndini hjá lærara/námsfrøðiliga stuðlinum av næminginum og hjálpa teimum at greina hetta og møguliga broyta tað </p>
<p>UPPRIT UM FØRLEIKASTOVUR</p>
<p>Apríl 2012 <em type="bold">14 </em></p>
<p><em type="italic">Møguligt úrslit av fundum í førleikastovuni </em> Lærarar/námsfrøðiligir stuðlar fáa amboð at handfara støður, ið viðvíkja barni/næmingi og/ella flokki  Mælast kann til at lata trupulleikan víðari til náms-/sálarfrøðiliga meting hjá </p>
<p>NSR  Tungir trupulleikar skulu vísast til Sernám og/ella sosialu myndugleikarnar</p>
<p><em type="italic">Mannagongdir í arbeiðinum hjá førleikastovuni </em>1. Lærarar/námsfrøðiligir stuðlar, ið eru ivasamir um, hvussu barnið/næmingurin trívist og mennist, ella á annan hátt hevur ampa av barninum/næminginum, vendir sær til leiðsluna í skúlanum/ á stovninum 2. Áðrenn víst verður til serundirvísing ella annan sernámsfrøðiligan stuðul, skal lærarin/námsfrøðiligi stuðulin hava roynt at hjálpa barninum/næminginum innan fyri rammurnar av tí vanligu undirvísingini. Í skúlahøpi skulu meginreglurnar fyri tillagaðari undirvísing brúkast, vísandi til § 2, stk. 1 og § 21, stk. 1 í fólkaskúlalógini 3. Málið verður tikið upp í førleikastovuni í skúlanum/á stovninum. Námsfrøðilig tiltøk verða sett í verk fyri barnið/næmingin, og skúlin/stovnurin – møguliga saman við NSR og/ella Sernámi - ger einstaklingslæruætlan fyri barnið/næmingin <em type="italic">. </em>Áðrenn málið verður tikið upp í førleikastovuni í skúlanum/á stovninum, skal leiðslan í skúlanum/á stovninum tryggja sær, at foreldrini eru kunnað um og hava játtað, at barn teirra verður umrøtt í førleikastovuni, har NSR og/ella Sernám tekur lut. 4. Námsfrøðiligu tiltøkunum skulu janvan metast. Her verður støða tikin til, um verandi námsfrøðilig tiltøk eru nøktandi, um onnur námslig tiltøk skulu setast í verk, ella um barnið skal tilmeldast NSR og/ella Sernám. </p>
<p>UPPRIT UM FØRLEIKASTOVUR</p>
<p>Apríl 2012 <em type="bold">15 </em></p>
<p>Lærarin/námsfrøðiligi stuðulin ger javnan metingar/tillagingar í mun til einstaklingslæruætlanina saman við førleikastovuni. Eisini skal metast um, hvørt verandi námsfrøðilig tilboð eru nøktandi, ella broytingar/tillagingar skulu gerast.</p>
<p><em type="italic">Um námsfrøðiligu tiltøkini eru nøktandi </em>5. Barnið/næmingurin <em type="italic">hevur ikki brúk </em>fyri serundirvísing. Hjálpin kann veitast innan vanliga undirvísingartilboðið. 6. Barnið/næmingurin <em type="italic">hevur brúk </em>fyri stuðli innan miðfirraðu serundirvísingina, har hjálpin kann veitast innan vanliga undirvísingartilboðið. </p>
<p><em type="italic">Um námsfrøðiligu tiltøkini ikki eru nøktandi </em>7. Barnið/næmingurin kann um skúlans leiðslu og førleikastovuna verða víst/ur til náms-/sálarfrøðiliga meting, og altíð eftir avtalu við foreldrini. Saman við tilmelding til </p>
<p>NSR og/ella Sernám skal liggja ein einstaklingslæruætlan, ið vísir, hvat skúlin/stovnurin hevur roynt til tess at bøta um trupulleikarnar hjá barninum/næminginum 8. Førleikastovan metir tørvin á námsfrøðiligum stuðli, sum saman við NSR og/ella</p>
<p>Sernám gevur skúlaleiðaranum/stovnsleiðaranum og foreldrunum uppskot um vav og slag av tí serundirvísing, ið kundi bøtt um trupulleikarnar hjá barninum/næminginum</p>
<p>Sostatt er uppgávan hjá førleikastovuni at:  skráseta næmingar fyri 1. mars og gera yvirlit yvir allar næmingar, sum hava tørv á sernámsfrøðiligari hjálp</p>
<p>UPPRIT UM FØRLEIKASTOVUR</p>
<p>Apríl 2012 <em type="bold">16 </em> samskipa miðfirraðu og serligu serundirvísingina í sambandi við ársætlan skúlans  skipa bólkar og skeið í serundirvísing  luttaka í kanningum og útgreinandi virksemi og gera virksemisætlan fyri einstaka næmingin saman við flokslærara o.ø  samstarva við NSR-tænastuna og Sernám  ráðgeva samstarvsfelagum um næmingar, tilfar o.a </p>
<p>UPPRIT UM FØRLEIKASTOVUR</p>
<p>Apríl 2012 <em type="bold">175.0. Førleikastova </em></p>
<p><em type="italic">Mynd: Skipan av førleikastovuni </em></p>
<p>Brúkarar</p>
<p>Skúlar, stovnar og foreldur</p>
<p>Serkunnleiki í skúlaverkinum:</p>
<p>AKT- lærarar</p>
<p>Lesivegleiðarar</p>
<p>Serlærarar orðblindalærarar</p>
<p><em type="italic">Faklærarar, ið vanta </em></p>
<p>SI- lærarar</p>
<p>Málvegleiðarar</p>
<p>Støddfrøðisvegleiðarar</p>
<p><em type="italic">Tilknýtt starvsfólk </em></p>
<p>Skúlaheilsufrøðingur</p>
<p>SSP toymið</p>
<p>KT-lærarar</p>
<p>Skúlabókavørðar</p>
<p>Skúlavegleiðarar</p>
<p>UPPRIT UM FØRLEIKASTOVUR</p>
<p>Apríl 2012 <em type="bold">18 </em></p>
<p>Endamálið við hesi skipan er at gagnnýta vælútbúnu arbeiðsmegina í fólkaskúlunum skilabest, so næmingunum verður veitt skjót og góð hjálp. Myndin vísir, hvørjir faklærarar eru, og hvørjir vanta. Vit vilja mæla til, at arbeitt verður fram ímóti at fáa í lag útbúgvingar innan hesi øki.  <em type="italic">Málvegleiðarar </em>eru neyðugir at vegleiða og veita kunning um barnsins málsligu menning, har dentur verður lagdur á málið sum samskiftis,- menningar- og mentanarmiðil. Kunnast skal um málmenning á fyrsta máli barnsins, eins og málmenning barnsins av øðrum málum, t.d., tá ið føroysk børn eru vaksin upp í øðrum landi/londum, ella tá ið føroysk børn, ið búgva í Føroyum, og í móðir- ella faðirlegg hava annað málsligt grundarlag enn føroyska málið.  <em type="italic">Støddfrøðivegleiðarar </em>eru neyðugir at vegleiða lærarum í, hvussu teir næmingalaga undirvísingina, og á besta hátt arbeiða við talblindum næmingum. </p>
<p>Teir skulu eisini hava førleika í at vegleiða, hvussu lærarar loysa ymiskar uppgávur og geva næmingunum hóskandi avbjóðingar.  <em type="italic">SI lærarar </em>eru neyðugir, tí teir skulu vegleiða og hjálpa námsfrøðingum, lærarum, børnum og foreldrum í sambandi við SI trupulleikar. </p>
<p>Niðan fyri er valt at lýsa arbeiðsøkini hjá verandi fakbólkum.</p>
<p>UPPRIT UM FØRLEIKASTOVUR</p>
<p>Apríl 2012 <em type="bold">196.0. Starvsfólk í førleikastovuni </em></p>
<p><em type="italic">Arbeiðsøkið hjá serlærarum </em> Leiðari í førleikastovuni <em type="italic"></em> Ráðgeva skúla-/stovnsleiðslu í sambandi við <em type="italic"></em>sernámsfrøðilig tiltøk <em type="italic"></em> Kunna um støðuna hjá teimum, sum fáa sernámsfrøðiliga hjálp og at fylgja við gongdini <em type="italic"></em> Vegleiða lærarar/námsfrøðiligar stuðlar við millum annað at útvega hóskandi tilfar og hjálparamboð. At leiðbeina um arbeiðshættir í serundirvísing og at vísa á neyðug fyrilit í floksundirvísingini <em type="italic"></em> Í tann mun, tað er neyðugt, samskifta við skúlalækna, skúlaheilsufrøðing, lærarar/námsfrøðiligar stuðlar og onnur viðvíkjandi ávísum barni/næmingi ella einumhvørjum viðkomandi spurningi innan arbeiðsøkið <em type="italic"></em> Skipa fyri fundum/skeiðum bæði fyri starvsfólki í førleikastovuni, lærarum/námsfrøðiligum stuðlum og foreldrum <em type="italic"></em></p>
<p><em type="italic">Arbeiðsøkið hjá lesivegleiðarum </em> Skrivari í førleikastovuni  Seta í verk styttri undirvísingarátøk fyri m.a. lesiveikum  Skipa fyri lærarasamstarvi um lesing </p>
<p>UPPRIT UM FØRLEIKASTOVUR</p>
<p>Apríl 2012 <em type="bold">20 </em> Stuðla lærarum í teirra arbeiði við lesing  Veita íblástur til at menna lesipolitikk skúlans  Hjálpa lærarum at eftirmeta og greina úrslit við atliti at næmingalagaðari undirvísing  Samstarva við serlærara og leiðara skúlans um lesiundirvísing skúlans og kunna átaka sær at verða samskipari í samstarvstoymum, har serlærarar og AKT lærarar eisini luttaka </p>
<p><em type="italic">Arbeiðsøkið hjá AKT lærarum </em> Tosa við flokkin um trivnað, skipa fyri tiltøkum at fremja trivnað og fyribyrgja happing  Eygleiða, hvussu lærarar og næmingar samskifta og eftirfylgjandi vegleiðing  Gera AKT virkisætlan saman við lærarum fyri einstaka næmingin og/ella flokkin  Samrøða, vegleiðing og supervisión við lærarar  Samrøða við einstakar næmingar, bólkar og foreldur  Luttaka á foreldrafundum og toymisfundum  Bráðfeingishjálp viðvíkjandi áður nevndu trupulleikum </p>
</body></document>
