<document xml:lang="fao" id="no_id"><header><title/><genre code="admin"/><author><unknown/></author><wordcount>2922</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2012.04 Førleikastovur.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>upprit um førleikastovur, fólkaskúlaráðið – apríl 2012</p>
<p><em type="bold">Upprit um førleikastovur </em></p>
<p>Upprit um førleikastovur</p>
<p>- grundað á tilmælið um serundirvísing, juni 2011</p>
<p>Apríl 2012</p>
<p>Fólkaskúlaráðið</p>
<p>Upprit frá fólkaskúlaráðnum um førleikastovur.</p>
<p>Apríl 2012.</p>
<p>Karolina Matras</p>
<p>______________________________</p>
<p>Marjun Ziskason</p>
<p>______________________________</p>
<p xml:lang="dan">Jenny Lydersen</p>
<p>_____________________________</p>
<p>Tonnie Strøm</p>
<p>_____________________________</p>
<p>Andrass Henriksen</p>
<p>____________________________</p>
<p>Jacob Eli S. Olsen</p>
<p>____________________________</p>
<p>Jónleif Johannesen</p>
<p>____________________________</p>
<p><em type="bold">Innihald </em></p>
<p><em type="italic">1.0.  Formæli ........................................................................................................................... 4 2.0.  Inngangur ....................................................................................................................... 5 </em></p>
<p><em type="italic">3.0  Endamál við førleikastovum ................................................................................... 7 </em></p>
<p><em type="italic">3.1. Virksemi í førleikastovum....................................................................................... 8 </em></p>
<p><em type="italic">4.0.  Bygnaðurin ................................................................................................................... 11 </em></p>
<p><em type="italic">4.1.  Førleikastova í skúlum og á stovnum ........................................................... 11 5.0.  Førleikastova ............................................................................................................... 17 </em></p>
<p><em type="italic">6.0.  Starvsfólk í førleikastovuni ................................................................................... 19 </em></p>
<p xml:lang="dan"><em type="bold">1.0. Formæli </em></p>
<p>Fólkaskúlaráðið, ið  landsstýriskvinnan í mentamálum, Helena Dam á Neystabø, setti 1.</p>
<p>februar 2011, hevur hildið regluligar fundir síðani. Limirnir  í ráðnum eru valdir  eftir serkunnleika  innan  ymisk  starvsøki  í  fólkaskúlanum,  og  hevur  ráðið  samsvarandi</p>
<p>hesum  býtt ábyrgdina av økjunum sínámillum.</p>
<p>Bjørn Kalsø tók við sum landsstýrismaður í mentamálum 14. november í fjør, og hevur</p>
<p>hann  heitt  á  ráðið  um  at  halda  fram  við  tí  arbeiði,  sum  sjøtul  er  settur  á.</p>
<p>Landsstýrismaðurin ynskir, at Fólkaskúlaráið veitir honum fakliga ráðgeving í sambandi við økini, ið samgongan hevur sett sær fyri at arbeiða við innan fólkaskúlaverkið.</p>
<p>Hetta upprit viðger førleikastovur.</p>
<p>Í arbeiðsbólkinum, sum hevur staðið fyri at skriva  uppritið, eru Karolina Matras, Tonnie</p>
<p>Strøm og Marjun Ziskason. Arbeiðshátturin hevur verið, at  upplegg eru skrivað og sent</p>
<p>limunum  í  ráðnum  at  viðgera.  Síðani  hevur  ráðið  kjakast  um  tað  á  fundum  og  gjørt broytingar samsvarandi viðmerkingunum hjá hinum limunum í ráðnum.</p>
<p>Í ráðnum eru:  Karolina Matras, undirvísari og granskari, forkvinna</p>
<p>Marjun Ziskason, lærari og ritstjóri,  skrivari</p>
<p>Jenny Lydersen, undirvísingarleiðari, samskipari</p>
<p>Hinir nevndarlimirnir eru:</p>
<p>Tonnie Strøm, lærari og lesivegleiðari</p>
<p>Andrass Henriksen, skúlastjóri  Mai Laksafoss Simonsen, foreldraumboð</p>
<p>Jacob Eli S. Olsen, lærari  Jónleif Johannesen, lærari og AKT lærari</p>
<p><em type="bold">2.0. Inngangur </em></p>
<p>MMR hevur biðið Fólkaskúlaráðið gera eitt upprit úr tilmælinum um serundirvísing frá</p>
<p>juni  2011  um  førleikastovur,  og  hvussu  virksemið  í  teimum  skal  skipast.  Hetta  upprit</p>
<p>skal verða hjálp hjá skúlaleiðslunum at skipa fakliga serkunnleikan, sum er  í skúlunum,</p>
<p>í eitt virkisført toymi, sum skúlaleiðslan leiðir og kann ráðføra seg við um viðkomandi spurningar.</p>
<p>Hetta upprit tekur støði í<em type="italic"> Tilmæli um Serundirvísing</em> frá juni 2011 og <em type="italic">Mannagongdir fyri </em></p>
<p><em type="italic">NSR  tænastuna  í  Eysturoy</em>  frá  juli  2007.  Arbeiðsgongdin  viðvíkjandi  álitinum  frá  juni </p>
<p>2011 var, at Ráðið leitaði sær vitan gjøgnum granskingarúrslit aðrastaðni, serkunnleika</p>
<p>frá  DPU,    úr  tilmælinum  um  sernámsfrøði  frá  2001,  TALIS  tilmælinum  frá  2010, uppskoti um mannagongdir um skifti millum deildir frá Tórshavnar Kommunuskúla frá</p>
<p>2010 og drúgvan fund við leiðslu og starvsfólk á Sernámi á vári 2011.</p>
<p>At geva fólkaskúlaráðnum íblástur til hetta uppritið um førleikastovur, hevur ráðið havt fundir  við  Maluna  Ludvig,  cand.  pæd.  pæd.  og  Tóru  Tóroddsdóttir,  fysioterapeut.  At</p>
<p>upplýsa okkum um, hvussu førleikastovurnar kunnu virka í samstarvi við NSR tænastur</p>
<p>og Sernám, var Emmy Joensen, stjóri á Sernámi, biðin um at koma á fundir við okkum.</p>
<p>Malan  Ludvig  kunnaði  um  læringarstílar  sum  hugtak,  og  hvussu  tílíkt  arbeiði  kann setast í verk í føroyska fólkaskúlanum.</p>
<p>Tóra  Tóroddsdóttir  kunnaði  um  sansaskipan,  og  hvussu  arbeiðast  kann  við  hesum  í skúlum og á stovni.</p>
<p>Emmy Joensen var spurd um støðuna á sernámsfrøðiliga økinum, og hvussu tey ætla at broyta hana, so allar eindir og førleikastovurnar kunnu koma at virka saman.</p>
<p>Emmy  Joensen  førdi  fram,  at  sum  støðan  er  í dag,  standa    lærarar  og  skúlaleiðslur  ov einsamøll  um  allan  tann  sernámsfrøðiliga  trupulleikan.  Sernámsfrøðiliga  økið  er  sera samansett,  og  neyðugt  hevur  verið  at  hava  stuðlar,  ið  ikki  eru  útbúnir  lærarar  ella námsfrøðingar,    at  starvast  í  fólkaskúlanum.  Í  hesum  sambandi  legði  Emmy  Joensen</p>
<p>dent á, at eingin kann starvast í fólkaskúlanum uttan at hava námsfrøðiliga ábyrgd.</p>
<p><em type="bold">3.0 Endamál við førleikastovum </em></p>
<p>Uppgávan  hjá  førleikastovuni  er  at  náa  endamálinum  fyri  undirvísingina,  bæði  á normal-  og  serøkinum.  Við  normaløkið  verður  hugsað  um  ta  vanligu  undirvísingina,</p>
<p>meðan serøkið eru teir næmingar, ið hava tørv á tímum vegna serligan tørv. Miðfirraðu</p>
<p>tímarnir  skulu  brúkast  í  normaløkinum  til  næmingar,  ið  hava  eitt  sindur  tungt  við  at læra.</p>
<p>Førleikastovan  kemur  ístaðin  fyri  núverandi  sertoymi.  Manningin  í  førleikastovuni  er</p>
<p>serlærari, sum er formaður, lesivegleiðari, sum er skrivari, AKT lærari, orðblindalærari, SI  lærari,  málvegleiðari  og  støddfrøðivegleiðari.  Starvsfólkini  skulu  fáa  tímar  í</p>
<p>virksemisætlanina  samsvarandi  ábyrgdarøkinum.  Tilknýtt  førleikastovuna  eru</p>
<p>skúlaheilsufrøðingur og  SSP toymið.</p>
<p>Endamálið er, at førleikastovan skal hjálpa læraranum at gera eina virkisætlan fyri átøk</p>
<p>til  einstaka  næmingin  og  allan  flokkin,  har  tørvur  og  avbjóðingar  eru  lyklaorð  fyri</p>
<p>framhaldandi  menning.  Fólk  við  serkunnleika  skulu  manna  førleikastovurnar,  og  hesi</p>
<p>skulu  stuðla  lærarum  í  inklusión  av  næmingum.  Tær  skulu  samstarva  við lærugreinatoymini.  Førl</p>
<p>undirvísing,    sum  tekur  støði  í  læringarstílunum  hjá  tí  einstaka,  útvega  og  framleiða hóskandi  tilfar  til  ymiska  undirvísing,    gera  kanningar  og  skipa  arbeiðið  samsvarandi</p>
<p>úrslitunum – fyrst og fremst í mun til dagliga námsfrøðiliga arbeiðið, og so at foreldur og</p>
<p>avvarðandi skúlamyndugleikar hava møguleika at fylgja gongdini.</p>
<p>Skipanin  á  sernámsfrøðiliga  økinum  er  ikki  nøktandi,    tí  skúlarnir  fáa  ikki  ta  hjálp,</p>
<p>teimum tørvar. Tað týdningarmesta í dagliga arbeiðinum  í skúlum og á stovnum er, at</p>
<p>hjálp og ráðgeving er tøk og beinanvegin kann verða veitt.</p>
<p><em type="bold">3.1. Virksemi á førleikastovum </em></p>
<p>Týdningarmikið  er,  at <em type="italic">normaløkið  og  serøkið  arbeiða  væl  saman </em>bæði  viðvíkjandi </p>
<p>samskifti um vitan og í verki. Hyggjast má eftir, hvussu inklusión kann fremjast á besta hátt,  og  málið  skal  vera  at  koma  við  hjálp  so  tíðliga  sum  gjørligt,  so  stórur  møguleiki</p>
<p>verður  at  venda  gongdini  hjá  t.d.  næmingi,  sum  byrjar  at  fáa  trupulleikar.  Harvið  fær</p>
<p>næmingurin fleiri upplivingar, har hann kennir, at hann hevur eydnuna við sær og fær tí størri  sjálvsvirði  og  sjálvsálit,  sum  er  besta  grundarlagið  fyri  væleydnaðari  inklusión.</p>
<p>Hetta krevur, at lærarar/námsfrøðiligir stuðlar hava eina <em type="italic">førleikastovu at venda sær til,</em> </p>
<p>har vitan verður uppbygd í tøttum samstarvi við NSR og Sernám, og har verandi vitan verður  gagnnýtt  at  menna  gott  læruumhvørvi  og  námsfrøðilig  amboð.  Vit  hava  í  dag</p>
<p>útbúnar lesivegleiðarar, serlærarar og AKT lærarar, sum starvast í skúlunum.</p>
<p>Um hetta arbeiði skal setast í verk, skal tað skipast og byggjast upp frá grundini, við:</p>
<p>1.  at seta á stovn og grundfesta  førleikastovur í skúlum/á stovnum av hóskandi stødd,</p>
<p>har viðkomandi námsfrøðiligir førleikar verða grundlagdir og mentir</p>
<p>2.  at menna arbeiðsætlanir fyri førleikastovuna, har eisini námsfrøðilig ráðgeving fæst</p>
<p>frá NSR og Sernámi, og har hugskot fáast til námsfrøðiliga arbeiðið</p>
<p>3.  at kunna um úrslit av tí, sum arbeitt verður við, og sum verður latið øllum teimum,</p>
<p>sum hava tørv á tí</p>
<p>4.  at seta í verk arbeiði við fyribyrgjandi serundirvísing.</p>
<p>Tað  er  av  stórum  týdningi  at  uppbyggja  stóra  vitan  og  royndir  at  undirvísa  og  hjálpa</p>
<p>næmingum, sum t.d. eru ófriðarligir, og sum hava torført við at loysa truplar støður, ella sum  eru  sosialt  einsamallir.  Endamálið  er  at  kanna,  um  til  ber  at  fáa  umráðandi</p>
<p>ástøðiliga vitan og arbeiðshættir út á skúlar og stovnar, so møguleiki verður at styrkja</p>
<p>yrkisføri hjá starvsfólki í skúlum og á stovnum og styrkja um møguleikan at rúma øllum næmingum.</p>
<p>Um  hetta  skal  gerast  møguligt,  er  neyðugt, at lærarar/námsfrøðiligir  stuðlar  ogna  sær</p>
<p>ástøðiliga vitan og arbeiðshættir at brúka í dagliga arbeiði sínum. Eisini hava teir tørv á</p>
<p>vegleiðing, supervisión, upplæring frá fólki við royndum, samrøðufundum og viðtalu við ráðgeva.</p>
<p>Fólkaskúlaráðið  heldur,  at  skúlaleiðarar  skulu  hava  ábyrgdina  av  øllum  virksemi  í</p>
<p>skúlunum, eisini í førleikastovuni. Ráðið metir eisini, at førleikastovurnar skulu vera ein</p>
<p>uppraðfesting av arbeiðinum við sernámsfrøðiliga heildarspurninginum  í skúlunum og á  stovnunumum  (tað  er  sera  týdningarmikið,  at  arbeitt  verður  fyribyrgjandi  á</p>
<p>stovnunum,  og  at  góður  samanhangur  er  frá  smábarnaaldri  til  skúlaaldur  og  víðari  í skúlaskipanini).  Hetta tilboð skal koma  afturat NSR tænastunum, sum eiga  at vera  ein</p>
<p>týdningarmikil  samstarvspartur  hjá  førleikastovunum,  tá  ið  teirra  serkunnleiki  ikki</p>
<p>røkkur.</p>
<p>Sernám eigur at vera ein útgreiningarmiðstøð, har útgreiningar verða gjørdar skjótt og</p>
<p>væl, so týdningarmiklu skúlaárini, har grundarlagið fyri víðari læring verður lagt,   ikki fara við at bíða eftir hjálp.  Sum ein liður í hesum má Sernám fáa NSR tænastur at virka</p>
<p>eftir  upprunaliga  leistinum  um  alt  landið.  Talan  eigur  sostatt  at  vera  um  eina  trítrins</p>
<p>rakett,  har  fyrsta  fyribyrgjandi  arbeiðið,  uppfylging  og  fyrsta  hjálpin  í  mun  til  barnið,</p>
<p>foreldur  og lærarar,  verður  veitt  úti  í  førleikastovunum.  NSR  tænasturnar  skulu  eisini arbeiða  fyribyrgjandi  og  superviserandi  í  skúlum  og  á  stovnum,  men    tær  hava</p>
<p>starvsfólk,    t.d.  sálarfrøðing,  talilærara  og  ráðgevar,  ið  kunnu  arbeiða  við  meira serkendum spurningum. Tá ið talan er um meira samansettar spurningar, eigur Sernám</p>
<p>at  koma  inn  við  sínum  serfrøðingum  á  øllum  økjum,  t.d.  mál-  og  lesiserfrøðingi,  so</p>
<p>næmingarnir  við  tyngstu  trupulleikunum  kunnu  beinanvegin  fáa  ta  hjálp,  teimum tørvar.</p>
<p>Endamálið við at skipa førleikastovur, sum fólk við góðum fakligum førleikum manna, í</p>
<p>øllum  skúlum  í  hóskandi  stødd,  er  sostatt  at  stytta  um  bíðitíðina,  so  næmingarnir  fáa skjóta  og  góða  hjálp  beinanvegin.  Teir  smærru  skúlarnir  fáa  hesa  tænastu  frá  størru skúlaeindunum.  Á  henda  hátt  ber  til  at  veita  øllum  skúlum  hjálp  til  ta  vanligu serundirvísingina.  Neyðugt  er  at  útvega  skúlunum  tímar  til  serlærararnar,  sum  skulu</p>
<p>leiða  førleikastovurnar  og  veita  serkøna  hjálp  í  skúlunum.    Uppgávur,  ið  krevja  meira</p>
<p>servitan, verða  loystar í samstarvi við NSR tænasturnar og Sernám. Sernám skal menna eitt  serlið  av  serútbúnum  og  royndum    lærarum,  sum  skúlarnir  kunnu  boðsenda  at</p>
<p>koma út í skúlarnar at arbeiða í flokkunum, tá  ið tørvur er á serligari hjálp.</p>
<p><em type="bold">4.0. Bygnaðurin </em></p>
<p><em type="bold">4.1. Førleikastova  á skúlum og á stovnum  </em></p>
<p>Førleikastovan  er  eitt  tvørfakligt  toymi  við  fakligum  førleika  og  møguleika  at  arbeiða</p>
<p>yrkisliga. Hetta tryggjar, at einstaki lærarin/námsfrøðiligi stuðulin ella einstaka toymið í</p>
<p>skúlanum  hava  eina  sernámsfrøðiliga  skipan  í  skúlunum  at  venda  sær  til  við  teirra spurningum  viðvíkjandi  einum  barni/næmingi.  Lærarar/námsfrøðiligir  stuðlar  kunnu</p>
<p>her fáa ráðgeving um, hvussu arbeitt kann verða víðari við fakligu avbjóðingunum.</p>
<p>Førleikastovan skal virka sum ein fastur partur av skúlans /stovnsins virksemi og vera við til at skapa kjak um møguleikarnar í einstaka skúlanum/á stovninum.</p>
<p><em type="italic">Virksemið í førleikastovuni er </em></p>
<p type="listitem"> at ráðgeva leiðsluni at skipa miðfirraðu tímarnar og tímarnar vegna serligan tørv</p>
<p type="listitem"> at náa endamálinum fyri undirvísingina, bæði á normal- og serøkinum</p>
<p type="listitem"> at  hjálpa  læraranum  at  gera  eina  virkisætlan  fyri  átøk  til  einstaka  næmingin</p>
<p>og/ella allan flokkin</p>
<p type="listitem"> at stuðla lærarum í inklusión av næmingum</p>
<p type="listitem"> at stuðla lærarum í næmingalagaðari undirvísing</p>
<p type="listitem"> at stuðla læraranum at útvega hóskandi tilfar til ymiska undirvísing</p>
<p type="listitem"> at  næmingar  verða  kannaðir,  og  ætlan  verður  gjørd  við  atliti  at  teirra</p>
<p xml:lang="dan">menningartilgongd</p>
<p type="listitem"> at  menna  eitt  kjakstað  um  serundirvísingina,  so  henda  og  annar</p>
<p>sernámsfrøðiligur stuðul verður hóskandi til tørvin í løtuni</p>
<p type="listitem"> at  ráðgeva  og  vegleiða  starvsfólki  í  skúlanum/á  stovninum  fyri  at  geva</p>
<p>starvsfólkunum,  sum arbeiða við serundirvísing og/ella sosialum trupulleikum,</p>
<p>onkran at tosa við um trupulleikarnar</p>
<p type="listitem"> at  tosa  um  barnið/næmingin  fyri  at  tryggja,  at  tey  bestu  og  minst  skerjandi</p>
<p>tiltøkini fyri einstaklingin verða framd</p>
<p type="listitem"> at  bera  so  í  bandi,  at  serundirvísingin  verður  skipað  so  smidlig,  at  úrtøkan  av</p>
<p>tilfeinginum til serundirvísingina er so góð sum gjørligt .</p>
<p><em type="italic">Førleikastovan er, saman við leiðsluni, eisini ein ráðleggingarskipan, sum skipar </em></p>
<p type="listitem"> tímar,  sum  eru  tøkir  í  skúlanum/á  stovninum  til  vanliga  undirvísing,</p>
<p>serundirvísing og annan sernámsfrøðiligan stuðul</p>
<p type="listitem"> hvussu tilfeingi verður raðfest</p>
<p type="listitem"> sernámsfrøðiligu vitanina, sum toymið av starvsfólki í førleikastovuni ræður yvir</p>
<p><em type="italic">Førleikastovan er eitt tvørfakligt toymi. Í toyminum eru </em></p>
<p type="listitem"> umboð fyri leiðslu í skúla/á stovni</p>
<p type="listitem"> serlærari, málvegleiðari, lesivegleiðari, roknivegleiðari og AKT lærari</p>
<p type="listitem"> umboð fyri serundirvísingina</p>
<p type="listitem"> umboð fyri lærugreinatoymið</p>
<p>Vanliga verða 8 fundir hildnir í førleikastovuni um árið. Formaðurin kallar inn til fundar.</p>
<p>Leiðslan  ella  starvsfólk  í  førleikastovuni  kunnu  heita  á  formanninum  at  kalla  inn  til</p>
<p>fundar at viðgera ávís evni ella tiltøk. Um tørvur er á tí, kunnu eisini onnur luttaka, t.d. sosiali myndugleikin og/ella skúlaheilsufrøðingar.</p>
<p><em type="italic">Arbeiðsháttur: </em> </p>
<p>Fundir  í  førleikastovuni  verða  hildnir  m.a.  við  grundarlagi  í  einum  ráðgevandi</p>
<p>(konsultativum) arbeiðshátti, har støðið verður tikið í relatiónum, eins og dentur verður lagdur á styrki heldur enn avmarkingar.</p>
<p><em type="italic">Høvuðssjónarmiðið við arbeiðsháttinum er, at </em></p>
<p type="listitem"> lærarar/námsfrøðiligir  stuðlar  fáa  nýggjar  møguleikar  at  arbeiða  í  mun  til</p>
<p>trupulleikarnar</p>
<p type="listitem"> ábyrgdin  at  loysa  trupulleikan  verður  verandi  hjá  lærara/námsfrøðiliga</p>
<p>stuðlinum</p>
<p>Ein ráðgevandi (konsultativur) arbeiðsháttur er grundaður á eitt javnbjóðis samskifti, ið</p>
<p>stuðlar undir menningina.</p>
<p><em type="italic">Ábyrgdin hjá lærara/námsfrøðiliga stuðlinum er at </em></p>
<p type="listitem"> umhugsa  sína  fatan  av  tí  givnu  støðuni  og  at  fara  inn  í  eitt  samskifti  við</p>
<p>førleikastovuna  við  atliti    at  menna  námsfrøðiligt  praksis  í  arbeiðinum  við</p>
<p>næmingin/barnið.</p>
<p><em type="italic">Ábyrgdin hjá førleikastovuni er at </em></p>
<p type="listitem"> veita fakliga vitan til at fata ítøkiligu støðuna</p>
<p type="listitem"> arbeiða  við  ímyndini  hjá  lærara/námsfrøðiliga  stuðlinum  av  næminginum  og</p>
<p>hjálpa teimum at greina hetta og møguliga broyta tað</p>
<p><em type="italic">Møguligt úrslit av fundum í førleikastovuni </em></p>
<p type="listitem"> Lærarar/námsfrøðiligir  stuðlar  fáa  amboð  at  handfara  støður,  ið  viðvíkja</p>
<p>barni/næmingi og/ella flokki</p>
<p type="listitem"> Mælast    kann  til  at  lata  trupulleikan  víðari  til  náms-/sálarfrøðiliga  meting  hjá</p>
<p>NSR</p>
<p type="listitem"> Tungir trupulleikar skulu vísast til Sernám og/ella sosialu myndugleikarnar</p>
<p><em type="italic">Mannagongdir í arbeiðinum hjá førleikastovuni </em></p>
<p>1.    Lærarar/námsfrøðiligir  stuðlar,  ið  eru  ivasamir  um,  hvussu  barnið/næmingurin trívist og mennist, ella á annan hátt hevur ampa av barninum/næminginum, vendir sær</p>
<p>til leiðsluna í skúlanum/ á stovninum</p>
<p>2.    Áðrenn  víst  verður  til  serundirvísing  ella  annan  sernámsfrøðiligan  stuðul,  skal</p>
<p>lærarin/námsfrøðiligi stuðulin hava roynt at hjálpa barninum/næminginum innan fyri</p>
<p>rammurnar av tí vanligu undirvísingini. Í skúlahøpi skulu meginreglurnar fyri tillagaðari undirvísing brúkast, vísandi til § 2, stk. 1 og § 21, stk. 1 í fólkaskúlalógini</p>
<p>3.  Málið verður tikið upp í førleikastovuni í skúlanum/á stovninum. Námsfrøðilig tiltøk verða sett í verk fyri barnið/næmingin, og skúlin/stovnurin – møguliga saman við NSR</p>
<p>og/ella  Sernámi  -  ger  einstaklingslæruætlan  fyri  barnið/næmingin<em type="italic">. </em>Áðrenn  málið verður tikið upp í førleikastovuni í skúlanum/á stovninum, skal leiðslan í  skúlanum/á </p>
<p>stovninum tryggja sær, at foreldrini eru kunnað um og hava játtað, at barn teirra verður</p>
<p>umrøtt í førleikastovuni, har NSR og/ella Sernám tekur lut.</p>
<p>4.  Námsfrøðiligu tiltøkunum skulu janvan metast. Her verður støða tikin til, um verandi</p>
<p>námsfrøðilig  tiltøk  eru  nøktandi,  um  onnur  námslig  tiltøk  skulu  setast  í  verk,  ella  um</p>
<p>barnið skal tilmeldast NSR og/ella Sernám.</p>
<p>Lærarin/námsfrøðiligi  stuðulin  ger  javnan  metingar/tillagingar  í  mun  til</p>
<p>einstaklingslæruætlanina  saman  við  førleikastovuni.  Eisini  skal  metast  um,    hvørt</p>
<p>verandi námsfrøðilig tilboð eru nøktandi, ella broytingar/tillagingar skulu gerast.</p>
<p><em type="italic">Um námsfrøðiligu tiltøkini eru nøktandi </em></p>
<p>5.    Barnið/næmingurin <em type="italic">hevur  ikki  brúk </em>fyri  serundirvísing.  Hjálpin  kann  veitast  innan </p>
<p>vanliga undirvísingartilboðið.</p>
<p>6.    Barnið/næmingurin <em type="italic">hevur  brúk </em>fyri  stuðli  innan  miðfirraðu  serundirvísingina,  har hjálpin kann veitast innan vanliga undirvísingartilboðið. </p>
<p><em type="italic">Um námsfrøðiligu tiltøkini ikki eru nøktandi </em></p>
<p>7.    Barnið/næmingurin  kann  um  skúlans  leiðslu  og  førleikastovuna  verða  víst/ur  til</p>
<p>náms-/sálarfrøðiliga meting,  og altíð eftir avtalu við foreldrini. Saman við tilmelding til</p>
<p>NSR og/ella Sernám skal liggja ein einstaklingslæruætlan, ið vísir, hvat skúlin/stovnurin hevur roynt til tess at bøta um trupulleikarnar hjá barninum/næminginum</p>
<p>8.    Førleikastovan  metir  tørvin  á  námsfrøðiligum  stuðli,  sum  saman  við  NSR  og/ella Sernám  gevur  skúlaleiðaranum/stovnsleiðaranum og  foreldrunum  uppskot  um  vav  og</p>
<p>slag av tí serundirvísing, ið kundi bøtt um trupulleikarnar hjá barninum/næminginum</p>
<p>Sostatt er uppgávan hjá førleikastovuni at:</p>
<p type="listitem"> skráseta  næmingar  fyri  1.  mars  og  gera  yvirlit  yvir  allar  næmingar,  sum  hava</p>
<p>tørv á sernámsfrøðiligari hjálp</p>
<p type="listitem"> samskipa  miðfirraðu  og  serligu  serundirvísingina  í  sambandi  við  ársætlan</p>
<p>skúlans</p>
<p type="listitem"> skipa bólkar og skeið í serundirvísing</p>
<p type="listitem"> luttaka  í  kanningum  og  útgreinandi  virksemi  og  gera  virksemisætlan  fyri</p>
<p>einstaka næmingin saman við flokslærara o.ø</p>
<p type="listitem"> samstarva  við NSR-tænastuna og Sernám</p>
<p type="listitem"> ráðgeva samstarvsfelagum um næmingar, tilfar o.a</p>
<p><em type="bold">5.0. Førleikastova </em></p>
<p>Brúkarar</p>
<p>Skúlar, stovnar</p>
<p xml:lang="dan">og foreldur</p>
<p>Serkunnleiki í skúlaverkinum:</p>
<p>AKT- lærarar</p>
<p>Lesivegleiðarar</p>
<p>Serlærarar</p>
<p>orðblindalærarar</p>
<p><em type="italic">Faklærarar, ið vanta </em></p>
<p>SI- lærarar</p>
<p>Málvegleiðarar</p>
<p>Støddfrøðisvegleiðarar</p>
<p><em type="italic">Tilknýtt starvsfólk </em></p>
<p>Skúlaheilsufrøðingur</p>
<p>SSP toymið</p>
<p>KT-lærarar</p>
<p>Skúlabókavørðar</p>
<p>Skúlavegleiðarar</p>
<p><em type="italic">Mynd: Skipan av førleikastovuni </em>Endamálið við hesi skipan er at gagnnýta vælútbúnu arbeiðsmegina í fólkaskúlunum skilabest, so næmingunum verður veitt skjót og góð hjálp. Myndin vísir, hvørjir </p>
<p>faklærarar eru, og hvørjir vanta. Vit vilja mæla til, at arbeitt verður fram ímóti at fáa í lag</p>
<p>útbúgvingar innan hesi øki.</p>
<p type="listitem"> <em type="italic">Málvegleiðarar </em>eru neyðugir at vegleiða og veita kunning um barnsins málsligu </p>
<p>menning,  har  dentur  verður  lagdur  á  málið  sum  samskiftis,-  menningar-  og</p>
<p>mentanarmiðil.  Kunnast  skal  um  málmenning  á  fyrsta  máli  barnsins,    eins  og</p>
<p>málmenning barnsins av øðrum málum, t.d.,  tá ið føroysk børn eru vaksin upp í øðrum landi/londum, ella tá ið føroysk børn, ið  búgva í Føroyum, og í móðir- ella</p>
<p>faðirlegg hava annað málsligt grundarlag enn føroyska málið.</p>
<p type="listitem"> <em type="italic">Støddfrøðivegleiðarar</em>  eru  neyðugir  at  vegleiða  lærarum  í,  hvussu  teir </p>
<p>næmingalaga undirvísingina, og á besta hátt arbeiða við talblindum næmingum.</p>
<p>Teir  skulu  eisini  hava  førleika  í  at  vegleiða,  hvussu  lærarar  loysa  ymiskar</p>
<p>uppgávur og geva næmingunum hóskandi avbjóðingar.</p>
<p type="listitem"> <em type="italic">SI  lærarar</em>  eru  neyðugir,  tí    teir  skulu  vegleiða  og  hjálpa  námsfrøðingum, </p>
<p>lærarum,  børnum og foreldrum í sambandi við SI trupulleikar.</p>
<p>Niðan fyri er valt at lýsa arbeiðsøkini hjá verandi fakbólkum.</p>
<p><em type="bold">6.0. Starvsfólk í førleikastovuni </em></p>
<p><em type="italic">Arbeiðsøkið hjá serlærarum </em></p>
<p type="listitem"> Leiðari í førleikastovuni<em type="italic"> </em></p>
<p type="listitem"> Ráðgeva skúla-/stovnsleiðslu í sambandi við<em type="italic"> </em>sernámsfrøðilig tiltøk<em type="italic"> </em></p>
<p type="listitem"> Kunna  um  støðuna  hjá  teimum,  sum  fáa  sernámsfrøðiliga  hjálp  og  at  fylgja  við</p>
<p>gongdini<em type="italic"> </em></p>
<p type="listitem"> Vegleiða  lærarar/námsfrøðiligar  stuðlar  við  millum  annað  at  útvega  hóskandi</p>
<p>tilfar og hjálparamboð. At leiðbeina um arbeiðshættir í serundirvísing og at vísa á neyðug fyrilit í floksundirvísingini<em type="italic"> </em></p>
<p type="listitem"> Í  tann  mun,  tað  er  neyðugt,  samskifta  við  skúlalækna,  skúlaheilsufrøðing,</p>
<p>lærarar/námsfrøðiligar stuðlar og onnur viðvíkjandi ávísum barni/næmingi ella</p>
<p>einumhvørjum viðkomandi spurningi innan arbeiðsøkið<em type="italic"> </em></p>
<p type="listitem"> Skipa  fyri  fundum/skeiðum  bæði  fyri  starvsfólki  í  førleikastovuni,</p>
<p>lærarum/námsfrøðiligum stuðlum og foreldrum <em type="italic">  </em></p>
<p><em type="italic">Arbeiðsøkið hjá lesivegleiðarum  </em></p>
<p type="listitem"> Skrivari í førleikastovuni</p>
<p type="listitem"> Seta í verk styttri undirvísingarátøk fyri m.a. lesiveikum</p>
<p type="listitem"> Skipa fyri lærarasamstarvi um lesing</p>
<p type="listitem"> Stuðla lærarum í teirra arbeiði við lesing</p>
<p type="listitem"> Veita íblástur til at menna lesipolitikk skúlans</p>
<p type="listitem"> Hjálpa  lærarum  at  eftirmeta  og  greina  úrslit  við  atliti  at  næmingalagaðari</p>
<p>undirvísing</p>
<p type="listitem"> Samstarva við serlærara og leiðara skúlans um lesiundirvísing skúlans og kunna</p>
<p>átaka  sær  at  verða  samskipari  í  samstarvstoymum,  har  serlærarar  og  AKT</p>
<p>lærarar eisini luttaka</p>
<p><em type="italic">Arbeiðsøkið hjá AKT lærarum  </em></p>
<p type="listitem"> Tosa  við  flokkin  um  trivnað,  skipa  fyri  tiltøkum  at  fremja  trivnað  og  fyribyrgja</p>
<p xml:lang="dan">happing</p>
<p type="listitem"> Eygleiða, hvussu lærarar og næmingar samskifta og eftirfylgjandi vegleiðing</p>
<p type="listitem"> Gera AKT virkisætlan saman við lærarum fyri einstaka næmingin og/ella flokkin</p>
<p type="listitem"> Samrøða, vegleiðing og supervisión við lærarar</p>
<p type="listitem"> Samrøða við einstakar næmingar, bólkar og foreldur</p>
<p type="listitem"> Luttaka á foreldrafundum og toymisfundum</p>
<p type="listitem"> Bráðfeingishjálp viðvíkjandi áður nevndu trupulleikum</p>
</body></document>