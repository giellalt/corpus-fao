<document xml:lang="fao" id="no_id"><header><title/><genre code="admin"/><author><unknown/></author><wordcount>26084</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>1999.01 Samferðsluætlanin – Frágreiðing um framtíðar samferðslukervið í Føroyum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">FORMÆLI........................................................................................................................................................................ 2 SAMANDRÁTTUR.......................................................................................................................................................... 3 FYRSTI PARTUR: INNGANGUR................................................................................................................................. 6 </em></p>
<p>1. ENDAMÁLIÐ VIÐ VERKÆTLANINI........................................................................................................................... 6 2. VERKÆTLANARSKIPAN......................................................................................................................................... 6 3. AVMARKING AV SAMFERÐSLUKERVI..................................................................................................................... 7 4. GRUNDARLAGIÐ UNDIR METINGUM Í VERKÆTLANINI............................................................................................ 8</p>
<p><em type="bold">ANNAR PARTUR: SAMFERÐSLUKERVIÐ Í FØROYUM .................................................................................... 10 </em></p>
<p>1. SØGULIGAR SLÓÐIR............................................................................................................................................. 10 2. BÚSKAPARLIGI TÝDNINGURIN AV SAMFERÐSLUKERVINUM................................................................................. 11 3. SAMFERÐSLUKERVIÐ Í SAMBANDI VIÐ ØKIS- OG BYGDAMENNING...................................................................... 12</p>
<p><em type="italic">3.1. Gongdin í Føroyum .......................................................................................................................................... 12 3.2. Útlendskar royndir ........................................................................................................................................... 15 </em></p>
<p>4. NIÐURSTØÐA....................................................................................................................................................... 15</p>
<p><em type="bold">TRIÐI PARTUR: PLANLEGGING AV SAMFERÐSLUKERVINUM ................................................................... 17 </em></p>
<p>1. SAMFERÐSLUÆTLANIR Í NORÐURLONDUM............................................................................................................... 17</p>
<p><em type="italic">1.1.  Noreg ............................................................................................................................................................. 17 1.2.  Ísland ............................................................................................................................................................. 18 1.3.  Danmark ........................................................................................................................................................ 19 1.4.  Svøríki............................................................................................................................................................ 19 1.5.  Niðurstøða ..................................................................................................................................................... 20 </em></p>
<p><em type="bold">FJÓRÐI PARTUR: KOSTNAÐ-NYTTU KANNINGAR AV TÝÐANDI VERKÆTLANUM .............................. 21 </em></p>
<p>1. HVAT ER EIN KOSTNAÐ-NYTTU KANNING?................................................................................................................ 21</p>
<p><em type="italic">1.1. Endamálið við einari kostnað-nyttu kanning ................................................................................................... 21 1.2. Ástøðiliga grundarlagið undir kostnað-nyttu kanningum ................................................................................ 22 1.3. Nútíðarvirði av avleiðingum í kostnað-nyttu kanningum ................................................................................. 23 1.4. Kostnað-nyttu kanningar sum raðfestingaramboð ........................................................................................... 24 1.5. Samanumtikið................................................................................................................................................... 25 </em></p>
<p>2. VIRÐISMETING AV AVLEIÐINGUM Í KOSTNAÐ-NYTTU KANNINGUNUM...................................................................... 26 3. KOSTNAÐ NYTTU KANNINGAR.................................................................................................................................. 32</p>
<p><em type="italic">3.1. Verkætlan: Ferðasambandið um Vestmannasund............................................................................................ 32 3.2. Verkætlan: Ferðasambandið um Leirvíksfjørð ................................................................................................ 38 3.3. Verkætlan: Vegastrekkið Øravík-Hov .............................................................................................................. 42 3.4. Verkætlan: Berghol Millum fjarða - Kambsdal................................................................................................ 46 3.5. Verkætlan: Farleiðin til Suðuroyar.................................................................................................................. 50 </em></p>
<p>4. SAMFELAGSBÚSKAPARLIGT YVIRLIT......................................................................................................................... 56</p>
<p><em type="bold">FIMTI PARTUR: LÝSING AV OYGGJALEIÐUM HJÁ STRANDFARASKIPUM LANDSINS........................ 57 </em></p>
<p>1. MYKINESLEIÐIN........................................................................................................................................................ 58 2. SUÐUROYARLEIÐIN................................................................................................................................................... 60 3. SKÚVOYARLEIÐIN..................................................................................................................................................... 62 4. KALLSOYARLEIÐIN................................................................................................................................................... 64 5. NÓLSOYARLEIÐIN..................................................................................................................................................... 66 6. SANDOYAR- OG HESTLEIÐIN..................................................................................................................................... 68 7. LEIRVÍKSFJARÐARLEIÐIN.......................................................................................................................................... 70 8. VESTURLEIÐIN.......................................................................................................................................................... 72 9. FUGLOYARLEIÐIN..................................................................................................................................................... 74 10. AVLOYSARASKIP HJÁ STRANDFARASKIPUM LANDSINS.........</p>
<p><em type="bold">SÆTTI PARTUR: NIÐURSTØÐA............................................................................................................................... 81 </em></p>
<p>1. FRAMTÍÐAR SAMFERÐSLUKERVIÐ Í FØROYUM.......................................................................................................... 81 2. TÍÐARHORISONTUR................................................................................................................................................... 82 3. FRAMTÍÐAR RAÐFESTINGAR AV ÍLØGUM Í SAMFERÐSLUKERVIÐ............................................................................... 82</p>
<p xml:lang="dan"><em type="bold">Formæli </em></p>
<p>Føroya Løgting játtaði í fjør pening til at gera eina langtíðarætlan fyri samferðsluíløgur í Føroyum. Sambært  fíggjarlógini  fyri  1998  var  endamálið  at  samskipa  samferðsluna  betri  og  gera  kostnaðnyttu (cost-benefit) útrokningar av ymiskum íløgumøguleikum.</p>
<p>Vinnumálastýrið  setti  ein  samferðsluverkætlanarbólk  at  loysa  uppgávuna.  Bólkurin  var  mannaður við umboðum úr Strandfaraskipum Landsins, Landsverkfrøðingsstovninum og Vinnumálastýrinum.</p>
<p>Verkætlanarbólkurin almannakunngjørdi í oktober 1998 eina kostnað-nyttu kanning  av fasta sambandinum um Vestmannasund. Henda kanningin er í styttum formi tikin við her.</p>
<p>Samferðsluætlanin lýsir nýggjar verkætlanir, ið kunnu fáa avgerandi týdning fyri samferðslukervið. Tó eru fleiri verkætlanir eftir, ið ikki eru tiknar við. T.d. eru einstøk vegastrekki kring landið, sum ikki  eru  útbygd  til  tunga  ferðslu.  Verkætlanir,  ið  kunnu  bøta  um  hesar  trupulleikar,  eiga  at  verða lýstar eins gjølla og tær, ið eru í hesari frágreiðing.</p>
<p>Í  dag  hava  umleið  66%  av  íbúgvunum  í  Føroyum  sínámillum  vegasamband.  Samferðslubólkurin mælir m.a. til íløgur í tveir  undirsjóartunlar, og verður hetta veruleikin einaferð, koma nærum 85% av føroyingum at hava beinleiðis vegasamband hvør við annan.</p>
<p>Um Vágoyggin og Norðoyggjar fáa fast samband við meginøkið, og Sandoyggin og Suðuroyggin fáa nýggj og betri skip, eru fortreytirnar fyri menning av vinnulívi og trivnaði hjá borgarum munandi batnaðar.</p>
<p>Samferðsluætlanin skal ikki skiljast sum ein roynd at venda aftur til ovurstóru íløgurnar í áttatitalinum. Hetta er ein roynd at lýsa tørvin á høvuðsíløgunum í samferðslukervið næstu 10-15 árini, soleiðis at Løgtingið betri kann leggja eina raðfesting til rættis. Búskaparliga gongdin og fíggjarligu karmarnir fara sjálvsagt at avgera, hvussu skjótt  farast kann fram.</p>
<p>Samferðsluætlanin er tann fyrsta av sínum slagi her hjá okkum, og fær hon vónandi eina positiva viðgerð á Føroya Løgtingi.</p>
<p>Í Tinganesi, 26. januar 1999</p>
<p>Finnbogi Arge Landsstýrismaður</p>
<p><em type="bold">Samandráttur  </em></p>
<p>Á fíggjarlógini fyri 1998 játtaði Føroya Løgting pening til eina samferðsluverkætlan, og varð verkætlanarbólkur settur undir Vinnumálastýrinum at arbeiða við hesari ætlan.</p>
<p>Høvuðsendamálið við verkætlanini er at geva landsstýrismanninum í samferðslumálum eitt fakliga undirbygt grundarlag fyri at tillaga og útbyggja almennu samferðsluskipaninar á ein slíkan hátt, at tær best møguligt kunnu nøkta tørvin hjá vinnulívi og borgarum landsins.</p>
<p>Henda frágreiðingin er fyrst og fremst eitt tilmæli um, hvussu verkætlanarbólkurin metir, at samferðslukervið <em type="italic">sum  heild</em>  eigur  at  verða  skipað,  og  støða  verður  í  fyrstu  syftu  ikki  tikin  til  smærri verkætlanir, sum t.d. einstakar vegbreiðkingar. </p>
<p>Í frágreiðingini verður dentur lagdur á at lýsa hvørjar nýíløgur, ið eru neyðugar at fremja í skipaflotan hjá Strandfaraskipum Landsins,  og kannað verður eisini hvørjar størri íløgur, ið eru skilagóðar at fremja í veganetinum komandi árini.</p>
<p>Í frágreiðingini verða kostnað-nyttu kanningar gjørdar av fimm týðandi verkætlanum, ið hava verið í uppskoti at fremja, og sum fara at broyta fortreytirnar fyri samferðslu, verða tær framdar. Umframt hetta  er  gjørd  ein  lýsing  av  farleiðunum  hjá  Strandfaraskipum  Landsins,  har  kannað  verður,  hvar størsti tørvurin er á nýíløgum.</p>
<p>Tær fimm verkætlanirnar, har kostnað-nyttu kanningar verða gjørdar, eru hesar:</p>
<p type="listitem">• Ferðasambandið um Vestmannasund</p>
<p type="listitem">• Ferðasambandið um Leirvíksfjørð</p>
<p type="listitem">• Tunnil Millum fjarða-Kambsdal</p>
<p type="listitem">• Vegastrekkið Øravík-Hov</p>
<p type="listitem">• Suðuroyarleiðin</p>
<p>Úrslitið av kanningunum er, at verkætlanin at gera fast samband um Vestmannasund og verkætlanin at gera tunnil millum Kambsdal og Millum fjarða geva eitt samfelagsbúskaparligt íkast, meðan verkætlanin at fremja fast samband um Leirvíksfjørð er samfelagsbúskaparligt neutral í mun til framhaldandi  ferjusigling.  Onnur  atlit  sum  t.d.  í  samband  við  tilbúgving,  fiskaframleiðslu  og  mentunarlív tala fyri einum føstum sambandi um Leirvíksfjørð, tí mælir arbeiðsbólkurin til, at tunnil um Leirvíksfjørð kemur við í raðfestingina.</p>
<p>Kannað verður eisini, um tað loysir seg at leggja ferðslu til Suðuroynna um Sandoynna, men úrslitini benda greitt á, at verandi skipan, har Smyril røkir farleiðina beinleiðis millum høvuðsstaðarøkið og Suðuroynna, loysir seg best samfelagsbúskaparliga.</p>
<p>Vegastrekkið  Øravík-Hov  verður  eisini  kannað,  men  vísa  kostnað-nyttu  kanningar,  at  hvørki  verkætlanin at umbyggja verandi veg ella verkætlanin at gera tunnil loysa seg samfelagsbúskaparliga. Um tað hóast  alt verður neyðugt at  fremja  aðra  av verkætlanunum (t.d. av trygdar orsøkum) vísa úrslitini, at ein tunnilsloysn kann loysa seg betri enn umbygging av verandi vegi. Ein tunnil loysir seg betri, um samlaði íløgukostnaðurin verður o.u. 100 mió. kr. ella minni (u/mvg). Um íløgukostnaðurin av tunlinum verður mettur at verða omanfyri 100 mió. kr., loysir tað seg betri at umbyggja verandi  veg.  Enn  er  ov  tíðliga  at  siga  nakað  avgjørt  um,  hvussu  íløgukostnaðurin  av  einum  tunli væntandi verður, tí jarðfrøðisligu kanningarnar eru ikki lidnar enn.</p>
<p>Lýsingin av farleiðunum hjá Strandfaraskipum Landsins varð gjørd við tí endamáli at vísa á tørvin fyri átroðkandi útskiftingum í flotanum. Lýsingin vísti á, at umframt nýggja skipið, sum verður bygt til  Sandoyarleiðina,  er  serligur  tørvur  á  at  fáa  nýtt  skip  til  Suðuroyarleiðina  umframt  Fugloyar  – Svínoyarleiðina. Másin, ið er nýliga umvældur, kann so fyribils setast í sigling á Kallsoyarleiðini, har  70  ára  gamli  Barsskor  enn  røkir  siglingina.  Harumframt  er  tørvur  á  einum  nýggjum  avloysaraskipi, tí tey verandi eru bæði gomul og illa hóskandi til at røkja flutningsuppgávurnar á flestu farleiðum í dag.</p>
<p>Sostatt  vil  verkætlanarbólkurin  mæla  til,  at  fylgjandi  íløgur  verða  gjørdar  í  samferðslukervið  komandi árini:</p>
<p>Nýíløgur í vegakervið:</p>
<p>1. Verkætlanin at gera fast samband um Vestmannasund verður framd 2. Verkætlanin at gera tunnil Millum fjarða – Kambsdal verður framd 3. Verkætlanin at gera fast samband um Leirvíksfjørð verður framd</p>
<p>Nýíløgur í skipaflotan hjá Strandfaraskipum Landsins:</p>
<p>1. Nýtt suðuroyarskip 2. Nýtt skip at røkja siglingina til Fugloyar og Svínoyar 3. Nýtt avloysaraskip</p>
<p>Harafturat  krevur  nýggja  Sandoyarferjan  broytingar/ábøtur  av  ferjulegunum/havnunum  í  Skopun, Gomlu Rætt og í Hesti, og atløguviðurskiftini í Suðuroynni eiga eisini at verða viðgjørd.</p>
<p>Verkætlanarbólkurin  hevur  valt  ikki  at  seta  eitt  ítøkiligt  árstal  á,  nær  einstøku  ætlanirnar  eiga  at verða framdar. Hesin spurningur er í stóran mun </p>
<p>Verkætlanarbólkurin  vil  tó  mæla  til,  at  raðfest  verður  heldur  millum  einstakar  verkætlanir  enn  at raðfesta yvir  tíð. Við hesum meinast við, at um íløgukarmurin er lítil, skal ein heldur royna at avmarka talið av verkætlanum, enn at byrja nógvar ymiskar verkætlanir, sum ein so noyðist at draga út í  nógv  ár.  Heldur  arbeiða  við  einari  verkætlan  í  senn,  ið  tekur  5  ár  at  fremja,  enn  at  arbeiða  við tveimum verkætlanum í senn, sum so  noyðast at  koyra við lágum blussi í 10 ár. Skjótari einstakar verkætlanir verða framdar, skjótari fáa borgararnir ágóðan av almennu íløgunum, og harvið sparir landið eisini rentuútreiðslur, í mun til støðuna har arbeitt verður spakuligari við fleiri verkætlanum í senn.</p>
<p>Mint verður eisini á, at tað kann koma upp á tal at fremja aðrar verkætlanir komandi árini enn tær, ið eru nevndar her. Henda frágreiðing viðger bert íløgur, ið hava týðandi avleiðingar fyri skipanina av føroyska samferðslukervinum. Ætlanin er tó í framtíðini eisini at lýsa avleiðingarnar av at fremja smærri íløgur.</p>
<p><em type="bold">Fyrsti partur: Inngangur </em></p>
<p><em type="bold">1.  Endamálið við verkætlanini </em></p>
<p>Í arbeiðssetninginum fyri verkætlanini verður ásett:</p>
<p><em type="italic">Høvuðsendamálið  við  hesi  verkætlan  er  at  geva  landsstýrismanninum  í  samferðslumálum  eitt fakliga  undirbygt  grundarlag  fyri  at  tillaga  og  útbyggja  almennu  samferðsluskipaninar  á  ein slíkan hátt, at tær best møguligt kunnu nøkta tørvin hjá vinnulívi og borgarum landsins. </em></p>
<p>Tað, sum verkætlanin skal lýsa er fyrst og fremst tørvin á átroðkandi ábótum og útbyggingum, og at gera eina langtíðarætlan fyri samferðslukervið í Føroyum. Harafturat skal verkætlanin viðgera møguleikarnar fyri betri samskipan av tænastuveitingunum, og viðgera møguligar lógarbroytingar, ið eru neyðugar.</p>
<p>Henda fyrsta frágreiðingin er fyrst og fremst eitt tilmæli um, hvussu verkætlanarbólkurin metir, at samferðslukervið <em type="italic">sum heild</em> eigur at verða skipað, og støða verður í fyrstu syftu ikki tikin til smærri verkætlanir, sum t.d. einstakar vegbreiðkingar. Bólkurin hevur í hesari fyrstu frágreiðing valt ikki at fara  niður  í  smálutir,  men  hevur  í  staðin  valt  at  leggja  dentin  á  at  viðgera  størri  verkætlanir,  við stórum strategiskum týdningi fyri føroysku samferðsluna. Hildið verður, at avgerðir um smærri ábøtir á vegir í fyrstu syftu eiga at vera hildnar uttanfyri hesa frágreiðing. Eisini hevur bólkurin valt ikki at viðgera mál um ferðaætlanir og viðlíkahald av vegunum.  </p>
<p><em type="bold">2.  Verkætlanarskipan </em></p>
<p>Niels  Winther  úr  Samskiftisdeildini  hjá  Vinnumálastýrinum  hevur  staðið  fyri  dagliga  arbeiðinum við verkætlanini. Í verkætlanarbólkinum hava annars luttikið:</p>
<p><em type="italic">Fyri Vinnumálastýrið:</em> </p>
<p>Hákun Niclasen, deildarleiðari á samskiftisdeildini Sigmundur Isfeld, fyrrv. fulltrúi á samskiftisdeildini</p>
<p><em type="italic">Fyri Landsverkfrøðingsstovnin:</em> </p>
<p>Henning Jacobsen, fyrrv. Landsverkfrøðingur Hans Biskopstø, stjóri á Landsverkfrøðingsstovninum Signar Heinesen, deildarleiðari á havnadeildini Finnleif Durhuus, deildarleiðari á vegaumsitingini</p>
<p><em type="italic">Fyri Strandfaraskip Landsins: </em></p>
<p>Reidar Nónfjall, stjóri Magnus Magnussen, tekniskur leiðari Helgi Nielsen, roknskaparleiðari Heri Joensen, fólkaflutningsleiðari</p>
<p><em type="bold">3.  Avmarking av samferðslukervi </em></p>
<p>Tá eitt yvirlit og íløguraðfesting skal gerast fyri føroyska samferðslukervið, er neyðugt at greina út, hvat eitt slíkt umfatar. Í grannalondum okkara er vorðið alt meira vanligt, at orðið <span type="quote">”infrastruktur”</span> verður nýtt í breiðara merking sum <em type="italic">samskiftis</em>kerv, sum umfatar alt realfæ, ið ger samskifti millum persónar  møguligt.  Hetta  merkir,  at  eisini  elektroniskt  kapitalfæ,  so  sum  kaðalir,  satelittar  o.t.,  ið verður nýtt at samskifta við, eru partur av einum slíkum infrastrukturi ella samskiftiskervi. Orsøkin til, at tað  gevur  meining at tosa um eitt samskiftiskerv er, at tørvurin  fyri fysiskari samferðslu  er vorðin tengdur alt tættari saman við møguleikanum fyri elektroniskum samskifti. T.d. hevur internetsamband gjørt tað møguligt hjá fólki at sita heima og arbeiða part av tíðini, so tað ikki er neyðugt hjá teimum fysiskt at flyta seg úr staðnum. Eisini hevur nýggja tøknifrøðin gjørt tað møguligt hjá fólkum á avbyrgdum støðum at fylgja líka væl við í gongdini sum fólk, ið búgva í stórbýnum. Eitt softwarevirki kann í prinsippinum líka væl vera á einari lítlari oyggj sum í einum stórbýi, bert samskiftismøguleikarnir við útheimin eru i lagi. </p>
<p>Verkætlanarbólkurin hevur tó samtykt, at samferðslukerv í samband við hesa verkætlan skal skiljast í tí traditionella týdninginum, t.v.s. føst anlegg og flutningseindir, hvørs endamál tað er at flyta persónar og góðs úr einum staði til eitt annað. Einki er nevniliga sum bendir á, at tørvurin fyri samferðslu minkar, heldur hevur hann hug at veksa, um so nýggja tøknifrøðin gevur møguleikar fyri at nýta aðrar samskiftishættir enn vanliga samferðslu. Nógvar ymiskar orsøkir eru til økta samferðslutørvin, eitt nú økt frítíð og búskaparligur vøkstur.</p>
<p>Innanlands samferðslukervið umfatar tí sum grundstøði vegir, havnir, tunnlar, brúgvar, byrgingar, tyrlupallar, ferjur, bussar og tyrlur. Í søguligum baksýni hevur tað verið ein eyðkend landsuppgáva at tryggja borgarunum eitt væl útbygt innanoyggja samferðslukerv, so allir borgarar í mest møguligan mun kundu flyta seg skjótt og trygt úr staði í stað. Tað hevur verið vanligt, at landið yvir fíggjarlógina  hevur  fíggjað  ein  stóran  part  av  íløgu  og  rakstri  av  hesum  samferðslukervi,  um  so  eitt ávíst brúkaragjald oftast er tengt at nýtsluni.</p>
<p>Uttanlands  samferðslukervið  umfatar  flogvøllin  í  Vágum  og  størri  havnir,  ið  farma-  og  ferðafólkaskip nýta í sambandi við sigling til grannalondini. Flogvøllurin í Vágum er enn danskt ábyrgdarøki, og verður tí ikki viðgjørdur í hesari samferðsluverkætlan. Viðvíkjandi uttanlands skipaferðslu, hevur luturin hjá tí almenna í størri mun verið at tryggja nøktandi <em type="italic">karmar </em>á økinum, so minst møguligar forðingar eru fyri at avgreiða hetta samband á effektivan hátt. Lutur hins almenna hevur sostatt í størstan mun verið at tryggja, at kapasitetur er í landinum til at taka ímóti hesum skipum, heldur enn beinleiðis at umsita og reka hesa ferðslu. Hetta hevur í stóran mun verið ein privat uppgáva, um sæð verður burtur frá tíðarskeiðnum, tá Smyril røkti siglingina til Skotlands. </p>
<p>Vinnumálastýrið  og  stovnar  undir  tí  umsita  og  reka  í  stóran  mun  tað  almenna  samferðslukervið, men partar eru lagdir út til kommunur at umsita, ella til privat/alment felag at reka. Dømi um hetta seinasta er tyrlutænastan, ið Landsstýrið hevur gjørt sáttmála við Atlantic Airways um at reka, og har kostnaðurin av hesum sáttmála er játtaður á fíggjarlógini.</p>
<p>Sostatt eru øki, har Vinnumálastýrið og stovnar undir tí taka avgerð um íløgur í føst anlegg og flutningseindir, og onnur øki, har hesar avgerðir verða tiknar av kommunum, privatum, ella stovnum undir danska statinum. Bólkurin hevur í fyrstu syftu valt at leggja størsta dentin á viðgerðina av tí partinum av samferðslukervinum, har tað verður mett at verða ein landsuppgáva at taka avgerðir um at fremja íløgur, ella har landið fíggjar ein stóran part av íløgunum, ið gjørdar verða. Hetta merkir, at b</p>
<p><em type="bold">4.  Grundarlagið undir metingum í verkætlanini </em></p>
<p>Í arbeiðssetninginum verða grundsetningarnir nevndir, ið ein langtíðarætlan eigur at verða grundað á. Teir eru fýra í tali:</p>
<p type="listitem">• <em type="italic">Mest møguligt eins tænastustøði fyri allar partar av landinum. </em></p>
<p>- frávik  frá  hesum  grundsetningi  kunnu  tó  gerast,  um  a)  kostnað-nyttu  kanningar  vísa  á,  at kostnaðurin av einari íløgu als ikki stendur mát við ta nyttu, ið fæst burturúr íløguni ella um b) fyrilit fyri vinnuligum áhugamálum føra við sær, at summar farleiðir eru betri útbygdar.</p>
<p type="listitem">• <em type="italic">Flutningur av fólki og góðsi skal skipast á einum høgum trygdarligum støði. </em></p>
<p>- Miðað eigur at verða eftir at minka um talið av vanlukkum við fyribyrgjandi tiltøkum.</p>
<p type="listitem">• <em type="italic">Best møgulig tænasta fyri lægst møguligan kostnað. </em></p>
<p>- Hetta merkir m.a. at stórur dentur eigur at verða lagdur á at samskipa ymsu partarnar av almenna samferðsluvirkseminum. Eisini spurningar um skynsemismenning, liberalisering og útbjóðing av almennum tænastum/arbeiðum hava týdning í hesum sambandi.</p>
<p type="listitem">• <em type="italic">Í tann mun landafrøði og fíggjarorka loyva tí, verða mest framkomnu samferðslumiðlar nýttir. </em></p>
<p>- Hetta er galdandi bæði viðvíkjandi føstum anleggum og flutningseindum.</p>
<p>Tað er eyðsæð, at hesir fýra grundsetningar ikki eru neyvar ávísingar um, hvussu raðfest eigur at verða,  men  kanska  heldur  eru  grundsetningar,  ein  eigur  at  hava  í  huga,  tá  íløguspurningar  verða viðgjørdir. T.d. er ikki heilt greitt hvat meinast við, at tænastan skal vera best møgulig fyri lægst møguligan kostnað. Tað kann  merkja, at avgerð  verður tikin um tænastustøðið, og at  kostnaðurin fyri  hetta  ávísa  tænastustøðið  skal  verða  so  lágur  sum  møguligt.  Tað  kann  eisini  merkja,  at  kostnaðurin av farleiðini verður ásettur, og so skal best møgulig tænasta fáast burturúr hesum peningi. Ein triði møguleiki er, at tænasta og kostnaður eigur at vigast upp móti hvørjum øðrum, og spurningurin er so hvussu hetta skal gerast heilt ítøkiligt. Hvussu tú tulkar henda setning er avgerandi fyri, hvat ítøkiligt úrslit, ið spyrst burturúr.</p>
<p>Ei heldur er heilt greitt ásett, hvørja vekt ymsu grundsetningarnar skulu hava. Skal avmarkaða tilfeingið á fíggjarlógini, ið er avsett til íløgur innan samferðsluøkið fyrst og fremst nýtast til at betra ferðslutrygdina, ella til at tryggja, at tænastustøðið í størst møguligan mun er líka fyri allar partar av landinum?</p>
<p>Verkætlanarbólkurin hevur tí valt at leggja áherðslu á, at týdningamesti grundsetningurin undir arbeiðinum  er,  at  møguleiki  skal  vera  fyri  persóns-  og  góðsflutningssambandi  til  allar  bygdir  í  Føroyum,  antin talan er um fast samband ella samband við  flutningsførum. Hetta merkir,  at um  eitt flutningssamband til eina bygd ella øki er hótt, eigur íløgukarmurin fyrst og fremst at tryggja eitt regluligt flutningssamband. Hetta kann t.d. vera, at nýggj trygdarkrøv gera tað ómøguligt at halda fram við verandi flutningsfari, og at íløga tí má gerast í eitt nýtt.</p>
<p>Um flutningssamband er til allar bygdir, verður næsti týðandi grundsetningur, at best møgulig tænasta skal fáast fyri lægst møguligan kostnað. Mett verður, at grundsetningarnir um ferðslutrygd og framkomin  flutningstól  í  stóran  mun  eru  umfataði  av  setninginum  um,  at  tænastan  skal  vera  best møgulig  fyri  lægst  møguligan  kostnað.  Hetta  merkir  ikki  tað  sama  sum,  at  ferðslutrygdin  ongan týdning hevur, men bert, at íløgur, ið skulu betra um ferðslutrygdina, eisini eru umfataði av, at íløgurnar skulu gerast í mun til, hvussu nógv fæst burturúr avmarkaða tilfeinginum. Mett verður eisini, at framkomnir flutnings</p>
<p><em type="bold">Annar partur: Samferðslukervið í Føroyum </em></p>
<p>Ymisk viðurskifti hava týdning fyri, á hvønn hátt og hvussu nógv samferðslukervið er vorðið útbygt í Føroyum. Serliga hava søgulig og búskaparlig viðurskifti umframt ynskir um at menna lokalsamfeløgini í Føroyum havt týdning fyri, hvørjar íløgur eru gjørdar í samferðslukervið.</p>
<p><em type="bold">1.  Søguligar slóðir </em></p>
<p>Samferðslukervið  í  Føroyum  hevur  søguliga  sæð  ment  seg  á  ein  desentralan  hátt.  Vegasamband varð gjørt millum tvær bygdir av tí orsøk, at hetta lætti so mikið nógv um samskiftið millum bygdirnar, at tað varð hildið at vera vert at fara undir eitt slíkt stórtak at gera ein veg. Av fyrstan tíð var eingin yvirorðnað ætlan við samferðsluútbyggingunum, og bert fáur maður mundi hugsa um, hvussu  hesin  vegurin  einaferð  fór  at  hóska  inn  í  eitt  samlað  føroyskt  samferðslukerv.  Útbyggingarnar hava frá fyrstan tíð í stóran mun verið gjørdar við vinnuligum áhugamálum fyri eyga, og vóru tað ofta vinnulívsmenn, ið strongdu á fyri at fáa hesar útbyggingar av samferðslukervinum framdar.</p>
<p>Fyrstu veruligu vegir og havnir vóru bygdar fyrst í okkara øld, og hevur útbyggingin av samferðslukervinum ment seg síðani. Verulig ferð kom tó nústaðni á aftaná seinna heimsbardaga, tá inntøkur landskassans vuksu nógv. Áðrenn hetta hevði tað í stóran mun verið danski staturin sum saman við kommununum fíggjaði útbyggingarnar.</p>
<p>Desentrala  menningin  av  samferðslukervinum  og  tann  tekniska  menningin,  ið  er  farin  fram  síðan fyrsti vegurin varð bygdur, hevur ført við sær, at samferðslukervið í dag ikki er tað best samskipaða ella mest skynsama, ið hugsast kann. Um byrjað var umaftur í dag at uppbyggja eitt føroyskt samferðslukerv frá botninum, høvdu óivað stórar broytingar verið í mun til í dag. Hetta merkir tó ikki tað sama sum, at alt samferðslukervið eigur at verða broytt til tað mest skynsama kerv, ið hugsast kann. Tær íløgur, ið gjørdar eru fyrr í okkara samferðslukerv, ávirka nevniliga í stóran mun, hvørjar íløgur, ið eru tær skynsamastu at fremja í dag. Allar avgerðir um íløgur mugu taka støði í tí verandi, og nýíløgur bert fremjast, um kostnaðurin stendur mát við tann ágóða, ið fæst burturúr íløguni. Ognarviðurskifti  ella  vantandi  tekniskur  kunnleiki  kunnu  t.d.  hava  ávirkað  linjuføringina  av  einum vegi, so hesin ikki varð tann beinasti ella mest skynsami av øllum møguleikum. Hóast hetta er tað ikki vist, at tað í dag loysir seg at rætta hetta <span type="quote">”mistak”</span>, so vegurin verður beinari, ella teinurin styttri at koyra, tí nú liggur av søguligum orsøkum ein vegur, ið er væl nýtiligur, og sum tað kanska er ov kostnaðarmikið at  gera av nýggjum. Tað, ið fæst burturúr, stendur ikki  mát við  kostnaðin at umbyggja vegin, ella kanska at gera ein nýggjan, styttri veg millum tvær bygdir.</p>
<p>Sostatt hava tær søguligu avgerðir, ið eru tiknar um íløgur í samferðslukervið týdning fyri, hvørjar eru tær skynsamastu at fremja í dag. Hetta er tað, sum í institutionellari búskaparfrøði rópast <span type="quote" xml:lang="dan">”path dependency”</span>. Um ein fyrst er byrjaður at ganga eina leið, er tað ikki altíð møguligt ella skilagott at venda við og velja eina aðra leið. Tann slóðin, ið er traðkað áðrenn, hevur ávirkan á, hvør leið, ið er tann beinasta at velja.</p>
<p><em type="bold">2.  Búskaparligi týdningurin av samferðslukervinum </em></p>
<p>Ikki er tað av tilvild, at tað vóru vinnulívsmenn, ið strongdu mest á at fáa útbygt føroyska samferðslukervið. Eingin ivi er um, at samferðslukervið hevur havt ein týdningarmiklan leiklut í búskaparligu  menningini  í  flest  øllum  ídnaðurlondum.  Íløgur  í  samferðslukervið  hava  minkað  friktiónina  í samskifti og ikki minst samhandli mill</p>
<p>Tó er tað sjálvandi ikki so lætt, at um tú gert íløgur í eitt gott samferðslu- og samskiftiskerv, so kemur búskaparligi vøksturin at kalla av sær sjálvum. Íløgur í samferðslukervið kunnu betra karmarnar hjá vinnuni, men ongantíð av sær sjálvum gera vinnur rentablar. Til hetta krevst hugsjónir, virkisfýsni og dirvi hjá fólkunum, ið arbeiða í landinum. Leikluturin hjá tí almenna er at skapa røttu karmarnar fyri, at virkir og einstaklingar kunnu virka tað, teir duga, við so fáum forðingum og so lítlari friktión sum møguligt. Hetta gerst m.a. við at gera væl umhugsaðar íløgur í samferðslukervið, ið kunnu tryggja, at samskiftis- og flutningstørvurin hjá vinnuni verður nøktaður.</p>
<p>At  skapa  góðar  karmar  fyri  samskiftis-  og  flutningstørvin  hjá  vinnulívinum  merkir  tó  ikki,  at  so nógvar íløgur sum møguligt eiga at verða gjørdar í samferðslukervið. Sum við flest øllum íløgum vil marginala nyttan av hvørjari krónu, ið verður nýtt til at betra um samferðslukervið verða fallandi aftaná eina ávísa upphædd. T.d. kann tað í ávísum førum virka fremjandi fyri persón- og góðsflutning at breiðka ein einsporaðan veg til ein tveysporaðan, men um tú heldur áfram at breiðka vegin útum eina ávísa breidd, verður búskaparligi týdningurin av hvørjum eyka sentimetri sera lítil. Tí má samfelags-búskaparliga nyttan av einari verkætlan vigast upp ímóti kostnaðinum av at fremja hana, um avmarkaða almenna tilfeingið skal nýtast á ein skilagóðan hátt.</p>
<p>Samferðslukervið hevur tó eisini búskaparligan týdning í breiðara merking fyri einstaka borgaran í landinum.  Um  íløgur  í  samferðslukervið  føra  við  sær,  at  tað  verður  skjótari  at  ferðast,  ella  leiðin verður styttri at koyra, hevur hetta búskaparligan týdning fyri einstaka borgaran. Spart verður brennievni, slit á akfarið og ferðatíð, sum alt hevur eitt búskaparligt virði. Tá metast skal um búskaparliga týdningin av onkrari verkætlan, er tí neyðugt bæði at kanna týdningin fyri vinnulívið eins væl og týdningin fyri einstaka borgaran. Samlaði samfelagsbúskapurin fevnir bæði um virkir og einstaklingar.</p>
<p>Tá verkætlanir verða mettar við atliti til búskaparligu menningina, er ein týðandi partur av hesari meting  kostnað-nyttu  kanningar  av  verkætlanini.  Um  tær  eru  væl  gjørdar,  verður  samlaði  samfelagsbúskaparligi týdningurin av verkætlanini í stóran mun lýstur av úrslitunum í kanningini. Í einari norskari  kanning  av  økisbúskaparliga  týdninginum  av  íløgum  í  samferðslukervið  er  niðurstøðan: <span type="quote" xml:lang="dan">”Vår konklusion er mao. at godt utførte nytte-kostnad analyser trolig er istand til at gjenspeile alle ringvirkninger”</span>.</p>
<p>Tó  kunnu  dynamiskar  avleiðingar  standast  av  verkætlanum,  har  veruligir  fløskuhálstrupulleikar verða loystir, ið tað kann vera ringt at spáa um áðrenn. T.d. kann eitt betrað samskifti millum tvey virkir føra til, at hesi virki fara at samstarva meira, t.d. um eina felags marknaðarføring. 1+1 er í slíkum førum ikki altíð 2, men kann onkuntíð geva 3.</p>
<p><em type="bold">3.  Samferðslukervið í sambandi við økis- og bygdamenning </em></p>
<p><em type="bold">3.1. Gongdin í Føroyum </em></p>
<p>Samferðslukervið í Føroyum er tó ikki bert vorðið so væl útbygt tí tað loysti seg samfelagsbúskaparliga.  Avgerðir  um  íløgur  í  samferðslukervið  verða  ofta  tiknar,  tí  tað  verður  mett,  at  tað  kann stimbra  eina  bygd  ella  eitt  øki,  um  betri  samband  verður  við  hinar  bygdirnar  og  hini  økini  í  Føroyum. Eisini hava stórar íløgur verið gjørdar í havnir og lendingar, í einari roynd at betra um fortreytir fyri fiskivinnu í bygdum og býum, fyri at fáa fólkið at støðast.</p>
<p>Um hesar royndir at menna lokalsamfeløgini í Føroyum hava eydnast, er eitt sindur ringt at meta um. Fyri tað fyrsta er ringt</p>
<p>Bert heilt fáar føroyskar kanningar eru gjørdar av ávirkanini av íløgum í samferðslukervið á lokalsamfeløgini kring landið, og hagfrøðisliga tilfarið er avmarkað. Serliga tá tað snýr seg um ávirkanina á spjaðingina av vinnuliga virkseminum er hagfrøðisliga tilfarið soltið. Hagtalstilfar er tó tøkt, ið kann lýsa, hvussu menningin í fólkatalinum hevur verið í teimum smáu kommununum í mun til tær størri  upp  ígjøgnum  okkara  øld.  Hetta  kann  vísa,  hvussu  gongdin  hevur  verið  í  miðsavnani  í  føroyska samfelagnum, men kann sjálvandi ikki vísa, hvussu gongdin hevði verið, um færri samferðsluíløgur vórðu gjørdar.</p>
<p>Talva 2.1 vísir talið á kommunum og talva 2.2 vísir samlaða fólkatalið uppbýtt á kommunustødd í tíðarskeiðnum 1960-95. Ikki er møguligt at gera nakra heilt greiða niðurstøðu út frá hesum báðum talvum. Fólkatalið í einstøku bólkunum í talvu 2.2. broytist nógv hvønn vegin, orsakað av, at talið á kommunum í einstøku bólkunum broytist. Greiðasta niðurstøðan er, at fólkatalið í miðstaðarøkinum er økt nógv seinastu 40 árini. Samlaða fólkatalið í kommunum við færri enn 200 íbúgvum er minkað  nakað,  og  tað  tykist,  sum  størsti  vøksturin  hevur  verið  í  kommunum  við  lutfalsliga  høgum íbúgvaratali.</p>
<p>Talva 2.1: Tal á kommunum uppbýtt eftir kommunustødd</p>
<p>Kommunubólkar Tal á kommunum</p>
<p>eftir fólkatali</p>
<p>5000 +        2000-4999        1000-1999        500-999        200-499        0-199</p>
<p>Tilsamans</p>
<p>Argir, Hoyvík, Hvítanes og Kaldbak eru roknaði uppí Tórshavnar kommunu fyri øll árini.</p>
<p>Hagtøl: <em type="italic">Frágreiðing um kommunurnar í Føroyum</em> </p>
<p>Talva 2.2: Fólkatalið uppbýtt eftir kommunustødd</p>
<p>Kommunubólkar Fólkatalið 31.12.</p>
<p>eftir fólkatali</p>
<p>5000 + 8.207</p>
<p>25,2 %</p>
<p>10.658</p>
<p>11.695</p>
<p>13.185</p>
<p>14.429</p>
<p>16.217</p>
<p>15.280</p>
<p>30,5 %</p>
<p>31,8 %</p>
<p>31,4 %</p>
<p>32,5 %</p>
<p>33,9 %</p>
<p>35,2 %</p>
<p>2000-4999 5.936</p>
<p>18,2 %</p>
<p>6.290</p>
<p>6.758</p>
<p>18,0 %</p>
<p>6.424</p>
<p>17,5 %</p>
<p>8.827</p>
<p>21,0 %</p>
<p>9.213</p>
<p>20,7 %</p>
<p>9.592</p>
<p>20,1 %</p>
<p>15,6 %</p>
<p>1000-1999 4.192</p>
<p>12,9 %</p>
<p>4.106</p>
<p>6.828</p>
<p>11,8 %</p>
<p>4.166</p>
<p>11,3 %</p>
<p>4.497</p>
<p>10,7 %</p>
<p>5.417</p>
<p>12,2 %</p>
<p>8.881</p>
<p>18,6 %</p>
<p>15,7 %</p>
<p>500-999 7.766</p>
<p>23,8 %</p>
<p>8.713</p>
<p>10.438</p>
<p>10.609</p>
<p>8.146</p>
<p>9.653</p>
<p>25,0 %</p>
<p>9.646</p>
<p>26,2 %</p>
<p>24,9 %</p>
<p>23,9 %</p>
<p>17,0 %</p>
<p>22,2 %</p>
<p>200-499 4.260</p>
<p>13,1 %</p>
<p>2.909</p>
<p>2.715</p>
<p>2.990</p>
<p>2.959</p>
<p>3.155</p>
<p>3.053</p>
<p>8,3 %</p>
<p>7,4 %</p>
<p>7,1 %</p>
<p>6,7 %</p>
<p>6,6 %</p>
<p>7,0 %</p>
<p>0-199 2.225</p>
<p>6,8 %</p>
<p>2.217</p>
<p>2.116</p>
<p>2.044</p>
<p>1.786</p>
<p>1.801</p>
<p>1.829</p>
<p>6,4 %</p>
<p>5,8 %</p>
<p>4,9 %</p>
<p>4,0 %</p>
<p>3,8 %</p>
<p>4,2 %</p>
<p>Tilsamans 32.586</p>
<p>100 %</p>
<p>34.893</p>
<p>36.762</p>
<p>41.981</p>
<p>44.413</p>
<p>47.792</p>
<p>43.401</p>
<p>100 %</p>
<p>100 %</p>
<p>100 %</p>
<p>100 %</p>
<p>100 %</p>
<p>100 %</p>
<p>  Hagtøl: <em type="italic">Frágreiðing um kommunurnar í Føroyum</em> </p>
<p>Eina greiðari mynd fæst við at hyggja eftir broytingini í samlaða fólkatalinum í 20 teimum størstu og 20 teimum minstu kommununum í Føroyum 1960-1995. Her sæst týðiliga, at ein alsamt størri partur av samlaða fólkatalinum býr í teimum stóru kommununum. Eisini tá Tórshavnar kommuna verður frároknað, er gongdin tann sama: alsamt fleiri fólk búleikast í teimum stóru kommununum í mun til tær smáu.</p>
<p>Talva 2.3: Samlaða fólkatalið í 20 teimum minstu og 20 teimum størstu kommununum</p>
<p>Kommunu Fólkatalið</p>
<p>uppbýti</p>
<p>20 minstu 2.875</p>
<p>9,5 %</p>
<p>2.621</p>
<p>2.342</p>
<p>2.281</p>
<p>2.260</p>
<p>2.298</p>
<p>2.054</p>
<p>8,0 %</p>
<p>6,8 %</p>
<p>5,9 %</p>
<p>5,5 %</p>
<p>5,2 %</p>
<p>5,1 %</p>
<p>20 størstu 27.489</p>
<p>90,5 %</p>
<p>30.174</p>
<p>31.931</p>
<p>36.390</p>
<p>38.621</p>
<p>41.726</p>
<p>37.996</p>
<p>92,0 %</p>
<p>93,2 %</p>
<p>94,1 %</p>
<p>94,5 %</p>
<p>94,8 %</p>
<p>94,9 %</p>
<p>Tilsamans 30.364</p>
<p>100 %</p>
<p>32.795</p>
<p>34.273</p>
<p>38.671</p>
<p>40.881</p>
<p>43.986</p>
<p>40.050</p>
<p>100 %</p>
<p>100 %</p>
<p>100 %</p>
<p>100 %</p>
<p>100 %</p>
<p>100 %</p>
<p>  Hagtøl: <em type="italic">Frágreiðing um kommunurnar í Føroyum</em> </p>
<p>Eitt  annað  áhugavert  fyribrigdi  er,  at  miðalaldurin  í  teimum  smærri  kommununum  klárt  er  hægri enn  í  teimum  størri  kommununum.  T.d.  er  parturin  av  fólki,  ið  eru  eldru  enn  60  ár  gott  25%  í smæstu kommununum, meðan parturin av fólki eldri enn 60 ár t.d. í Havnini bert er gott 15% (Árbók fyri Føroyar 1998). Hetta fyribrigdi er sjálvandi partvíst orsakað av, at nógv ung fólk nema sær útbúgving í Havnini, men tað kann ikki á sama hátt greiðast frá, hví munur eisini er á smæstu kommununum og stóru/miðalstóru kommununum uttanfyri Havnina. Sum sagt er ringt at siga, hvussu gongdin hevði verið, um ongar íløgur vórðu gjørdar í samferðslukervið, men tey avmarkaðu hagtølini benda á, at íløgur í samferðslukervið ikki av sær sjálvum kunnu steðga gongdini móti einari ávísari miðsavnan.</p>
<p>Dømi eru tó um, at einstakar verkætlanir greitt hava havt eina positiva ávirkan á fólkatalið í lokalsamfeløgunum,  ið  hava  fingið  størsta  ágóðan  av  íløguni.  Hugsað  verður  m.a.  um  byrgingina  um Hvannasund og byrgingina um Haraldssund/Kunoyartunnilin, ið óivað hava verið ein tann týdningarmesta  orsøkin  til,  at  fólkatalið  í  kommununum  er  økt.  Knappliga  broytingin  til  eina  positiva gongd  er  í  hesum  førum  hend  beint  aftaná,  at  bygdirnar  vóru  knýttar  saman  við  miðstaðarøkið  í Norðuroyggjum.</p>
<p>Eisini  í  Kallsoynni  eru  stórar  og  kostnaðarmiklar  verkætlanir  framdar,  ið  óivað  hava  verið  ein viðvirkandi orsøk til eina meira positiva gongd í búsetingarmynstrinum. Í 1979-85 fingu bygdirnar í oynni vegasamband gjøgnum tey berghol, ið vóru gjørd frá 1979-85, og líka síðan fasta vegasambandið gjørdist veruleiki, er fólkatalið økt í báðum kommununum í oynni.</p>
<p>Talva 2.4: Dømi um kommunur, har samferðsluíløgur hava viðvirkað til at menna fólkatalið</p>
<p>Fólkatalið</p>
<p>Kommuna</p>
<p>Kunoyar        Hvannasunds        Mikladals        Húsa</p>
<p>Byrgingin um Haraldssund/Kunoyartunnilin vórðu liðug í 1986/1988  Byrgingin um Hvannasund varð liðug í 1975  Kallsoyartunnlarnir vórðu lidnir 1979-85</p>
<p>  Hagtøl: <em type="italic">Frágreiðing um kommunurnar í Føroyum</em> og <em type="italic">Ársfrágreiðing fyri Føroyar</em>  </p>
<p>At hava fast vegasamband er tó á ongan hátt ein trygd fyri vøkstur í fólkatalinum í einum lokalsamfelagi. T.d. hevur ein støðug minking verið í fólkatalinum í fleiri av teimum lítlu kommununum í Eysturoynni, hóast fasta vegasambandið.</p>
<p>Um  ein  varin  niðurstøða  skal  gerast  um  týdningin  av  samferðsluíløgum  fyri  búsetingarmynstrið  í Føroyum er tað, at hóast stóru íløgurnar í samferðslukervið, er ein spakulig, men støðug miðsavning farin fram hesi seinastu 40 árini. Um hugt verður eftir verkætlanum, ið hava betrað nógv um samferðslumøguleikarnar hjá lokalsamfeløgum sæst tó, at gongdin á íbúgvaratalinum í summum økjum er vend til tað betra, beint aftaná, at verkætlanirnar vórðu framdar. Við tí støðugu miðsavning, ið hevur verið í føroyska samfelagnum sum heild, kann tað tó tykjast sannlíkt, at eisini hesi smápláss við tíðini fara at merkja gongdina móti einari miðsavning av íbúgvunum í teimum størri kommununum. Hetta er eisini niðurstøðan hjá Wachter (1998).</p>
<p>Hugsað verður serliga um Oyndarfjarðar, Elduvíkar, Gjáar og Funnings kommunu</p>
<p>3.2. Útlendskar royndir</p>
<p>Henda  varna  niðurstøða  er  í  tráð  við  tær  royndir,  ið  eru  gjørdar  í  grannalondum  okkara.  Niðurstøðurnar úr frágreiðingum, ið viðgera hetta evni er ofta, at tað er ivasamt, um íløgur í samferðslukervið  hava  eina  positiva  ávirkan  á  økismenningina,  um  ikki  íløgurnar  loysa  veruligar  fløskuhálstrupulleikar fyri lokalsamfelagið. Í einari kanning av, hvønn týdning gerð av brúgvum til avbyrgd øki (m.a. oyggjasamfeløg) hava haft fyri økismenningina í Onglandi, staðfestir danskarin Maskell (1994),  at  tær  positivu  búskaparligu  avleiðingarnar  í  mesta  lagi  eru  sera  lítlar,  og  í  ringasta  føri verða  køvdar  av  sonevndum  <span type="quote">”sogupípu-effektum”</span>.  Við  hesum  meinast  við,  at  betraðir  samskiftismøguleikar merkja, at arbeiðspláss í størri mun verða miðsavnaði í størri býarsamfeløgum. T.d. kunnu betri samferðslumøguleikar føra til, at lokal virkir og handlar, ið fyrr høvdu eitt lokalt monopol uppá virksemið, nú skulu kappast við størri virkir og handlar sum halda til í størri býarsamfeløgum. Hetta kann merkja, at vinnulívið á staðnum verður fyri einum bakkasti, um tað ikki klárar at umstilla seg til ta nýggju kappingina. Maskell sigur víðari: ”I intet tilfælde synes den opgjorte regionale erhvervsøkonomiske effekt i sig selv at kunne retfærdiggøre den trufne investering.” At arbeiðsplássini verða miðsavnaði merkir tó ikki altíð, at fólkatalið í smærri lokalsamfeløgunum minkar,  tí  eitt  útbygt  samferðslukerv  merkir,  at  tað  verður  lættari  at  <span type="quote" xml:lang="dan">”pendla”</span>  aftur  og  fram  millum bústað og arbeiðspláss.</p>
<p>Í einari frágreiðing, sum norska Samferdselsdepartementet hevur umbiðið, verða úrslit endurgivin úr einamest norðurlendskum kanningum av týdninginum av samferðslukervinum fyri búskaparligu økismenningina. Hóast úrslit og kanningarhættir í hesum kanningum eru nokk so ymisk, ber til at gera eina varna niðurstøðu. Henda niðurstøða er, at íløgur í samferðslukervið møguliga kunnu menna  búskapin  í  samfelagnum  sum  heild,  men  at  íløgur  í  samferðslukervið  neyvan  av  sær  sjálvum menna akkurát tað øki, ið hevur fingið betri samband orsakað av íløgunum. Tvørturímóti vísir ein stórur partur av kanningunum á negativar avleiðingar fyri vinnurnar í teimum smærri lokalsamfeløgunum, ið fáa betrað samferðslumøguleikarnar.</p>
<p>Sum heild kann sigast, at tað ikki er sjálvsagt, at íløgur í samferðslukervið uppá longri sikt virka mennandi  fyri  eitt  lokalsamfelag.  Um  ein  ger  íløgur  í  samferðslukervið  við  tí  endamáli  at  menna bygdirnar, eigur ein at hava eina heilt greiða fatan av, hvussu henda íløga heilt ítøkiligt kann verða viðvirkandi til at menna eitt ávíst lokalsamfelag. Eitt betrað flutningssamband kann ikki einsamalt menna bygdirnar.</p>
<p><em type="bold">4.  Niðurstøða </em></p>
<p>Niðurstøðan av øðrum parti er, at hóast búskaparfrøðingar mestsum eru á einum máli um, at góðir samskiftismøguleikar  eru  ein  fortreyt  fyri  búskaparliga  menning  í  samfelagnum  sum  heild,  er  føroyska samferðslukervið í dag so mikið væl útbygt, at kannast má, hvussu væl týðandi íløgur í samferðslukervið  loysa  seg  samfelagsbúskaparliga,  áðrenn  tær  verða  framdar.  Sjálvandi  kunnu  reint tekniskar  orsøkir  verða  til  eina  umbygging  av  einum  vegi,  men  umráðandi  er,  at  ein  altíð  hevur fremst í huga, hvat borgarar og vinnulív kunnu væntast at fáa burturúr einari íløgu, og um hesir fyrimunir standa mát við kostnaðin. Kostnað-nyttu kanningar kunnu í hesum sambandi vera eitt hent amboð til at viga fyrimunir og vansar upp ímóti hvørjum øðrum.</p>
<p>Aðrar orsøkir enn bert samfelagsbúskaparligar hava søguliga verið til at gera íløgur í samferðslukervið. Kanska serliga í Føroyum hava íløgur í samferðslukervið verið gjørdar, tí ynski hevur verið um at varðveita eitt spjatt búsetingarmynstur í Føroyum, og hildið hevur verið, at slíkar íløgur kundu vera viðvirkandi til at nøkta hesum ynski. Spurningurin er so bert, um íløgur, sum eru gjørdar í samferðslukervið  veruliga  kunnu  vera  viðvirkandi  til  at  røkka  hesum  endamáli.  Um  hugt  verður eftir føroyska samfelagnum sum heild, vísa tey fáu tøku hagtølini, at gongdin tey seinastu 40 árini hevur  verið,  at  ein  alsamt  størri  partur  av  fólkunum  býr  í  størri  kommununum,  og  serliga  í  høvuðsstaðarøkinum. Íløgurnar, ið eru gjørdar í samferðslukervið hava sostatt ikki kunnað steðga einari miðsavnan í búsetingarmynstrinum. Hetta er í stórum í tráð við útlendskar royndir, ið vísa, at tað er ójavnt hvussu samferðsluíløgur ávirka menningina í einum lokalsamfelagi. Í summum førum kunnu samferðsluíløgur vera ein viðvirkandi orsøk til, at vinnulívið verður fyri einum bakkasti, ella at fólkatalið minkar.</p>
<p>Sannlíkt er tó, at summar íløgur í samferðslukervið í minsta lagi uppá stutt sikt hava virkað mennandi  fyri  talið  av  fólkum,  ið  støðast  á  hesum  smáu  kommunum.  Hinvegin  eru  eisini  dømir  um kommunur, har fólkatalið hóast gott samband við miðstaðarøkir, er í støðugari minking.</p>
<p>Alt  í  alt  má  niðurstøðan  sostatt  verða,  at  um  ein  ger  íløgur  í  samferðslukervið  við  tí  endamáli  at menna eitt lokalsamfelag, er ikki vist, at tær røkka hesum endamáli. Íløgur kunnu menna fólkatalið uppá stutt sikt, men uppá longri sikt er sannlíkt, at aðrar, miðsavnandi kreftir fara at gera vart við seg. Hóast risaíløgur í samferðslukervið tey seinastu 40 árini býr ein alsamt størri partur av fólkunum í teimum størri kommununum.</p>
<p><em type="bold">Triði partur: Planlegging av samferðslukervinum </em></p>
<p>Í Føroyum hevur tað í stóran mun verið Landsverkfrøðingurin, ið hevur staðið fyri planleggingini av íløgum í vegir og havnir. Havnaútbyggingar eru aftaná seinna heimsbardaga vorðnar framdar eftir trimum 10 ára ætlanum, einari 6 ára ætlan og seinast einari 8 ára ætlan. Ringt er tó at meta um grundarlagið, ið hesar ætlanir eru gjørdar á. Einki alment skrivligt tilfar er, sum viðger havnaíløgurnar. Sannlíkt er tó, at planleggingin í stóran mun hevur verið grundað á ynskir frá kommunum, metingar hjá verkfrøðingum á Landsverkfrøðinginum og politisk signalir.</p>
<p>Innan vegaøkið hava ongar ítøkiligar langtíðarætlanir verið, men Landsverkfrøðingurin hevur eisini her helst roynt at planleggja út frá teimum politisku signalum, ið teir hava fingið.</p>
<p>Í høvuðsheitum hava sostatt ongar systematiskar uppgerðir verið av fyrimunum og vansum, ið standast av ítøkiligum verkætlanum. Tað kann tí tykjast upplagt at kanna, hvussu grannalondini hjá okkum hava skipað sína planlegging innan samferðslukervið.</p>
<p><em type="bold">1. Samferðsluætlanir í Norðurlondum </em></p>
<p xml:lang="dan">1.1. Noreg</p>
<p>Í  Noreg  er  tað  Samferdselsdepartementet,  sum  hevur  ábyrgdina  av  at  gera  langskygdar  ætlanir  á samferðsluøkinum. Hetta verður fyrst og fremst gjørt gjøgnum tær sokallaðu <em type="italic">Stortingsmeldinger</em>, ið eru frágreiðingar, sum verða lagdar fyri Stortinget at kjakast um og taka støðu til. Í einari samlaðari ætlan verða vanliga fleiri Stortingsmeldingar lagdar fram. Ein stortingsmelding viðger t.d. tey  samferðslupolitisku  málini,  ið  eru  grundarlagið  undir  raðfestingini,  og  hvørji  prinsippir,  ið  raðfest verður eftir. Eisini verður sambandið millum teir ymsu samferðslusektorarnar viðgjørt her, t.d. sambandið millum veg og jarnbreyt. Afturat hesi Stortingsmelding verður so ein ætlan</p>
<p>Nýggjastu  sektorætlanirnar,  ið  Samferdselsdepartementet  hevur  gjørt,  eru  hesar:  Norsk  veg-  og vegtrafikkplan, Norsk jernbaneplan og Norsk luftfartsplan, allar gjørdar í 1996-97. Afturat hesum er sum nakað nýtt ein sektorætlan gjørd fyri havnir og infrastruktur í samband við flutning á sjónum. Hesar sektorætlanir geva eitt yvirlit yvir týðandi verkætlanir og tiltøk, sum ætlanin er at byrja ella halda áfram við í ætlanartíðarskeiðnum. Vanliga verða einstøku verkætlanirnar ikki viðgjørdar út í æsir í sjálvari sektorætlanini, men hagtøl um kostnaðin av verkætlanunum og virðismeting av avleiðingunum av  at fremja tær verða viðgjørdar út frá lyklaorðum sum <em type="italic">framkommelighet</em>, <em type="italic">miljø</em> og </p>
<p xml:lang="dan"><em type="italic">trafikksikkerhet</em>. </p>
<p>Ætlaninar fevna um eitt tíðarskeið uppá 10 ár, við dentin lagdan á tey fyrstu 4 árini. Orsøkin til hetta er óivað, at stór óvissa er á ætlanum, ið hava longri tíðarhorisont enn stjórnartíðarskeiðið. Orsøkin til, at 10-ára ætlanir verða gjørdar er, at tær kunnu geva eina ábending um, hvussu einstakar verkætlanir hóska inn í samspælið við aðrar verkætlanir, so møguleikin fyri suboptimering minkar. Um tað t.d. stendur í ætlanini, at fast samband væntandi avloysir ferjusigling á einari ávísari leið um 8-10 ár, er tað eitt signal, ferjuoperatørurin kann nýta í íløgupolitikki sínum. Um verkætlanin er at byggja ein nýggjan høvuðsveg, ávirkar tað eisini, hvørjar íløgur, ið eiga at verða gjørdar í smærri, lokalar vegir í framtíðini, o.s.fr. Um hesi signalini ikki vóru til staðar, og ætlan bert var gjørd fyri fá ár í senn, er møguligt, at ferjuoperatørurin gjørdi íløgu í nýggja ferju við tí fyri eyga, at hon skuldi sigla í nógv ár afturat, ella at útbyggingar av kommunalum vegum vórðu gjørdir, ið ongan týdning høvdu haft, tá landsvegurin varð gjørdur fá ár seinni.</p>
<p>Ein ítøkilig verkætlan kann bert koma við í langtíðarætlanina, um avleiðingarnar av at fremja hana eru gjølla viðgjørdar í samarbeiði millum Samferdselsdepartement og stovnar undir tí. Um t.d. ein vegur skal byggjast, verða konsekvensútgreiningar gjørdar av verkætlanini, har samfelagsbúskaparligar  kostnað-nyttu  (cost-benefit)  kanningar  eru  ein  týðandi  partur  av  útgreiningini.  Eisini  verða aðrar, ikki virðismettar avleiðingar viðgjørdar, ávirkan á landslagið o.t.</p>
<p>Sjálvandi kemur tað í Noreg líka væl sum aðra staðni fyri, at verkætlanir, ið ikki loysa seg samfelagsbúskaparliga,  verða  framdar.  Fleiri  orsøkir  kunnu  vera  til  hetta,  t.d.  regionalar  ella  fordeilingspolitiskar  orsøkir.  Hetta  merkir  ikki  tað  sama  sum,  at  konsekvensútgreiningarnar  ongan týdning  hava,  tí  um  tær  eru  væl  gjørdar,  krevjast  góð  argumentir  fyri,  hví  ein  verkætlan  eigur  at verða framd, um positiva árinið av íløguni ikki stendur mát við íløgukostnaðin. Í Stortingsmeldingunum sæst eisini, at av teimum verkætlanum, ið ætlanin er at fremja komandi 10 árini, hava bert heilt fáar eitt negativt árin á samfelagsbúskapin.</p>
<p>Í Noreg eru stórar upphæddir nýttar seinastu árini til at fremja íløgur í samferðslukervið, og hevur tað í ávísan mun merkt, at rakstur og viðlíkahald ikki hevur verður raðfest so ovaliga. Í nýggjastu ætlanunum verður tó gjørt vart við hetta, og mælt verður til, at javnvágin millum íløgur og viðlíkahald verður betri.</p>
<p>1.2. Ísland</p>
<p>Í Íslandi leggur ráðharrin í samferðslumálum ætlanir á hvørjum samferðsluøki sær fyri Altingið til samtyktar. Í hesum ætlanum er ásett hvussu fíggjarligu karmarnir til íløgur og viðlíkahald væntandi verða,  og  hvussu  útreiðslurnar  verða  býttar  út  á  ymsar  verkætlanir.  Tríggjar  sektorætlanir  verða gjørdar, ávíkavist fyri vegagerð, havnir og flogferðslu.</p>
<p>Vanliga verða hesar samferðsluætlanir gjørdar fyri 4 ára tíðarskeið, men verða síðani endurskoðaðar annað hvørt ár. T.d. varð havnaætlan gjørd fyri 1995-99 og so aftur frá 1997-2001. Sum nakað nýtt verða  eisini  langtíðarætlanir  gjørdar  á  vegaøkinum  har  tíðarhorisonturin  verður  øktur  til  12  ár (1999-2010). Hetta skeiðið verður býtt upp í 3 fýra-ára skeið, og væntaðu útreiðslurnar til hvørja verkætlan sær býttar á hvørt fýra-ára skeiðið. Hesar 12-ára ætlanir eru tó ikki líka neyvar sum 4 áraætlanirnar, men viðgerða fyrst og fremst størri verkætlanir.</p>
<p>Veikleikin  við  at  gera  ætlanir  á  hvørjum  øki  sær  er,  at  broytingar  á  einum  øki  ofta  ávirka  onnur samferðsluøki. T.d. vil  ein útbygging av einari havn  kunna  krevja útbyggingar av vegasambandinum til havnina. Tí setti ráðharrin í samferðslumálum fyrst í 1998 ein bólk, ið fekk til uppgávu at meta um, hvussu væl einstøku ætlanirnar hóska saman, og um ráðiligt er at samskipa einstøku ætlanirnar í eina heildarætlan fyri alt samferðsluøkið. Fyrimunurin við at samansjóða einstøku sektorætlanirnar er, at kannast kann, hvønn tørv á samferðslu ymisk økir hava, og so síðani gera eina heildarloysn fyri økini, ið umfatar havnir, veg og flogferðslu.</p>
<p>Í Íslandi eru teir eisini farnir at arbeiða við kostnað-nyttu kanningum av teimum verkætlanum, ið eru í uppskoti, fyri betri at kunna raðfesta ymsu uppskotini til íløgur í samferðslukervið. Teir hava í hesum sambandi fingið vegleiðing úr Noreg, har teir hava drúgvar royndir við slíkum kanningum.</p>
<p>1.3. Danmark</p>
<p>Danmark hevur ikki verið av ídnastu londum at gera heildarætlanir á samferðsluøkinum. Fyrsta ætlanin, ið kann sigast at bera brá av at vera ein heildarætlan, er <em type="italic">Trafik 2005</em>, ið danska Trafikministe<em type="italic">Trafik 2005</em> veruliga hevur havt at týða fyri framtíðar samferðslupolitikkin í Danmark. Í  nýggjastu  Trafikredegørelse  frá  Dansk  Trafikministerium  verður  frágreiðingin  bert  nevnd  í  innriet gjørdi í 1993. Í hesi frágreiðing vórðu yvirorðnaðu prinsippini, ið arbeiðast skuldu eftir næstu 12 árini løgd fram, men einstakar verkætlanir vórðu ikki viðgjørdar nágreiniliga. Spurningurin er tó, hvussu nógv ganginum, men ongantíð aftur í sjálvari frágreiðingini. Harafturímóti verða fleiri hvít- og grønbøkur frá ES-kommissiónini neyvt lýstar í frágreiðingini, og danski samferðslupolitikkurin viðgjørdur út frá hesum ES-skjølum. Mangt bendir sostatt á, at danski samferðslupolitikkurin í stóran mun verður ávirkaður av ES-samstarvinum. </p>
<p>Hóast  samferðslupolitikkurin  í  Danmark  ikki  hevur  nakra  veruliga  heildarætlan  at  halda  seg  til, verður í danska Vejdirektoratet gjørd ein neyv lýsing av einstøku verkætlanunum innan samferðsluøkið. M.a. verða kostnað-nyttu kanningar gjørdar av hvørjari einstakari verkætlan, og hevur Vejdirektoratet smíðað eitt telduforrit (PUS) til endamálið, ið lættir nógv um tað annars sera møtumikla arbeiðið at gera kostnað-nyttu kanningar. Telduforritið ger tað lagaligari at gera kostnað-nyttu kanningar, so nógvar ymiskar loysnir kunnu sammetast, um ein t.d. er í iva um, hvør teknisk loysn gevur mest nyttu í mun til kostnaðin.</p>
<p>1.4. Svøríki</p>
<p>Í Svøríki er tað Riksdagen, ið samtykkir tey samferðslupolitisku málini, ið arbeiðast skal eftir í íløguætlanunum. Yvirorðnaða endamálið, ið Riksdagen hevur viðtikið er hetta:</p>
<p><em type="italic">”At geva borgarum og vinnulívi í ymisku pørtunum av landinum eitt nøktandi, trygt og umhvørvisvinarligt samferðslukerv til lægst møguligan samfelagsbúskaparligan kostnað” </em></p>
<p>Hetta endamál er síðani greinað út í fimm partar:</p>
<p>1. Eitt samfelagsbúskaparliga effektivt samferðslukerv</p>
<p>2. Reint umhvørvi 3. Góð ferðslutrygd 4. Atkomandi samferðslukerv 5. Økismenning</p>
<p>Út frá hesum málum gera stovnar undir Kommunikationsdepartementet uppskot til 10-ára íløgu- og rakstrarætlanir innan teirra øki, og skulu ætlaninar góðkennast av stjórnini. Endamálið við ætlanunum er fyrst og fremst, at samlaðu íløgurnar í størst møguligan mun skulu røkka omanfyri nevndu málum, og at javnvág er millum nýíløgur og rakstur. Hóast tað kanska er meira spennandi at gera nýíløgur  enn  at  asfaltera  ein  veg,  er  raksturin  tó  avgerðandi  fyri,  hvussu  ferðafólkið  upplivir góðskuna á sambandinum og fyri, hvussu trygdin á kervinum er. Í Svøríki er hesi seinastu árini alt størri dentur lagdur á viðlíkahaldið, út frá tí áskoðan, at tað nyttar lítið at hava eitt væl útbygt samferðslukerv,  sum  er  í  vánaligum  standi.  Líkt  er  til,  at  parturin  av  samlaða  tilfeinginum,  ið  verður nýttur til viðlíkahald, hækkar komandi árini, meðan parturin, ið verður nýttur til íløgur, minkar.</p>
<p>Tí er umráðandi, at tær íløgur, ið verða framdar, eru tær skilabestu av teimum verkætlanum, ið eru í uppskoti. Áðrenn eitt uppskot til eina verkætlan kann gerast partur av samlaðu íløguætlanini, verður verkætlanin tí gjølla lýst, fyri at vita, hvussu hon væntandi kann viðvirka til, at samferðslupolitisku málini verða rokkin.</p>
<p>Størsti parturin av íløguupphæddini verður nýttur til at betra um vega- og jarnbreytanetið. Svenska Vägvärket, ið er vegaumsitingin hjá stjórnini, ger so upp árliga, hvussu væl omanfyri nevndu málini verða  rokkin  hvat  veganetinum  viðvíkur,  bæði  kvantitativt  og  kvalitativt.  Á  sama  hátt  samstarvar Svenska Banvärket við Kommunikationsdepartementet um at viðgera íløgurnar í jarnbreytanetið.</p>
<p>Kannað  verður,  hvussu  verkætlaninar  loysa  seg  samfelagsbúskaparliga  (kostnað-nyttu  kanningar), hvussu tær ávirka umhvørvið, ferðslutrygdina og atkomiligheitina í samferðslukervinum, og at enda, hvussu tær ávirka økismenningina í ymsu regiónunum í Svøríki.</p>
<p>1.5. Niðurstøða</p>
<p>Í Norðurlondum er eitt sindur ymiskt í hvønn mun langtíðarætlanir verða nýttar til at útbyggja samferðslukervið. Felags eyðkenni eru tó, ið ein eigur at leggja til merkis.</p>
<p>1. Stórur dentur verður lagdur á at greina út, hvussu verkætlanirnar kunnu viðvirka til at røkka tey samferðslupolitisku mál, ið lóggevandi valdið hevur samtykt. Kostnað-nyttu kanningar eru ein týðandi táttur í hesum lýsingum. 2. Alsamt størri dentur verður lagdur á at samskipa ymisku sektorætlanirnar. 3. Vanliga verða langtíðarætlanir gjørdar fyri ein 10-12 ár í senn, har dentur verður lagdur á at lýsa tey fyrstu 4 árini. Hesar ætlanir verða dagførdar við jøvnum millumbilum, t.d. annað ella fjórða hvørt ár.</p>
<p><em type="bold">Fjórði partur: Kostnað-nyttu kanningar av týðandi verkætlanum  </em></p>
<p><em type="bold">1. Hvat er ein kostnað-nyttu kanning? </em></p>
<p>Ein kostnað-nyttu kanning er ein kanningarháttur har fyrimunir og vansar, ið standast av einari verkætlan  miðvíst verða uppgjørdir  á  ein hátt, so hesir beinleiðis  kunnu sammetast við  kostnaðin  av verkætlanini. Kostnað-nyttu kanningar verða nýttar sum raðfestingaramboð innan ymisk økir, men serliga vælegnaðar eru tær, tá avgerð skal takast um íløgur í samferðslukervið. Um kapasitetur er til at  gera eitt stórt tal av kostnað-nyttu  kanningum, kunnu tær verða nýttar til at raðfesta millum  ymiskar verkætlanir. Eisini er vanligt at nýta kanningarháttin til at kanna samfelagsbúskaparliga árinið av ymiskum tekniskum loysnum til at røkja okkurt samband. Um ein t.d. ivast í, um tað er skilagott at gera ein tunnil, ið kann stytta koyristrekkið millum tvær bygdir, er ein kostnað-nyttu kanning eitt  gott amboð at  nýta til at kanna, um fyrimunirnir av  einum slíkum tunnli standa  mát við kos</p>
<p>1.1. Endamálið við einari kostnað-nyttu kanning</p>
<p>Endamálið við at gera eina kostnað-nyttu kanning er at kanna, um ein verkætlan loysir seg samfelagsbúskaparliga ella ikki. Ein verkætlan loysir seg samfelagsbúskaparliga, tá teir persónar, ið fáa økta nyttu burturúr verkætlanini <em type="italic">høvdu kunnað</em> endurgoldið teimum, ið verða verri fyri av verkætlanini,  og  hóast  hetta  vera  betri  fyri  enn  áðrenn.  Dentur  má  leggjast  á  <span type="quote">”høvdu  kunnað”</span>,  tí  ikki  er neyðugt, at vinnararnir í veruleikanum endurgjalda teimum, ið verða verri fyri. Hetta merkir bert, at einans samlaða nyttan er av týdningi. Hvussu spjaðingin av nyttuni er, verður ikki viðgjørt. </p>
<p>Um  ein   kostnað-nyttu  kanning t.d. vísir,  at ein íløga í  ein nýggjan veg  er samfelagsbúskaparliga gagnlig, eigur tað almenna at fremja hesa íløgu. Hetta merkir tó ikki, at øll verða betri fyri av íløguni. Tey, ið nýta vegin, verða betri fyri, meðan skattgjaldararnir sum heild verða verri fyri. Um ein skattgjaldari ongantíð ella bert sjáldan nýtir tann nýggja vegin, verður viðkomandi sum heild verri fyri. Tað avgerandi er tó, at tey, ið nýta vegin, fáa so stóra nyttu av honum (spardar útreiðslur og spard tíð), at tey høvdu verið til reiðar at goldið teimum, ið ikki nýta vegin, og hóast hetta vera betri fyri enn áðrenn vegurin varð bygdur.</p>
<p>Styrkin  í  samfelagsbúskaparligum  metingum  av  almennum  íløgum  er  fyrst  og  fremst,  at  ein  slík kanning kann vísa, um samfelagið sum heild gerst betur fyri av einari ætlaðari íløgu. Um kostnaðnyttu kanningin vísir, at hetta ikki er so, noyðast fyritalarar fyri verkætlanum at hava góðar próvgrundir fyri, hví tað hóast alt er eitt gott hugskot at fremja hesa íløgu. Slíkar próvgrundir kunnu t.d. verða atlitið til økismenning, bygdamenning o.t.</p>
<p>Samanumtikið kann tað sigast, at um nyttan av teimum avleiðingum, ið standast av einari verkætlan er størri enn kostnaðurin, loysir verkætlanin seg samfelagsbúskaparliga. Spurningurin er so hvørjar avleiðingar, ið eiga at verða viðgjørdar í einari kostnað-nyttu kanning.</p>
<p>1.2. Ástøðiliga grundarlagið undir kostnað-nyttu kanningum</p>
<p>Kostnað-nyttu kanningarnar í hesari frágreiðing eru bygdar á eitt vælferðarbúskaparligt ástøði, og merkir tað, at tað eru broytingar í nyttuni hjá tí einstaka persóninum, ið eru av týdningi. Hetta merkir  eisini,  at  orðið  <span type="quote" xml:lang="dan">”samfelagsbúskaparligt”</span>  í  hesum  kanningum  verður  nýtt  í  breiðum  týdningi. <span type="quote" xml:lang="dan">”Samfelagsbúskaparligt”</span> merkir ikki, at talan bert er um avleiðingar fyri virkir og broytingar í ítøkiligum  kostnaðum,  men  eisini  hvussu  einstaklingar  virðismeta  avleiðingarnar  av  einari  verkætlan. Um  fólk  halda  tað  verða  so  møðsamt  at  standa  og  bíða  við  eina  ferjulegu,  at  tey  høvdu  verið  til reiðar  at  goldið  fyri  at  sloppið  undan  hesari  bíðitíð,  verður  kostnaðurin  av  hesari  bíðitíð  eisini íroknaður, um so hesin kostnaður ikki beinleiðis sæst aftur í almennum búskaparhagtølum. Flestu kostnað- nyttu kanningarnar verða í dag gjørdar eftir einum vælferðarbúskaparligum leisti.</p>
<p>Samlaðu samfelagsbúskaparliga nyttuna av einari verkætlan finnur tú so við at leggja broytingar í nyttuni hjá øllum einstaklingum saman. Sjálvandi hevði verið best, um allar hugsandi avleiðingar av einari verkætlan vórðu viðgjørdar, men tað er ikki altíð møguligt at gera í royndum.</p>
<p>Høvuðsreglan  er,  at allar <em type="italic">týðandi</em> avleiðingar ið standast av  einari  ávísari  verkætlan eiga at verða viðgjørdar í einari slíkari kanning. Treytin er tó, at hesar avleiðingar kunnu: </p>
<p type="listitem">• kvantifiserast</p>
<p type="listitem">• virðismetast</p>
<p>Um  týðandi  avleiðingar  av  einari  verkætlan  ikki  kunnu  kvantifiserast  og  virðismetast,  kann  tað hóast alt verða skilagott at gera eina kostnað-nyttu kanning, tí tú tá betri kanst meta um, hvussu stórt virðið av teimum ikki-virðismettu avleiðingunum skal vera, áðrenn verkætlanin ikki loysir seg samfelagsbúskaparliga.  Um  útrokningar  t.d.  vísa,  at  ein  verkætlan  gevur  eitt  samfelagsbúskaparligt íkast, ið er 50 mió. kr., men samstundis fer illa við landslagnum, kann støða takast til, um hetta avlop er nóg stórt til at verkætlanin skal fremjast, hóast hon hevur eitt negativt árin á landslagið. Um ein  kanning  hinvegin  vísir,  at  samfelagsbúskaparliga  úrslitið  er  negativt,  má  støða  takast  til,  um avleiðingar,  ið  ikki  eru  virðismettar,  eru  nóg  positivar  til  at  verkætlanin  hóast  alt  eigur  at  verða framd.</p>
<p>Nakrar  avleiðingar  av  einari  verkætlan  eru  lættar  at  kvantifisera  og  virðismeta.  Hetta  eru  serliga avleiðingar,  har  ein  marknaðarprísur  finst  at  virðismeta  við.  Sum  eitt  dømi  kann  nevnast  spardar bensinútreiðslur og tíðarkostnaður hjá fólki í vinnuørindum.</p>
<p>Aðrar týðandi avleiðingar eru verri at kvantifisera, men tað verður ofta roynt, hóast eingin ítøkiligur marknaðarprísur finst. Sum dømi kann nevnast kostnaður av frítíð og forðingarkostnaður. Tá eingin marknaðarprísur er at styðja seg til, mugu aðrir hættir nýtast, t.d. spurnarkanningar.</p>
<p>1.3. Nútíðarvirði av avleiðingum í kostnað-nyttu kanningum</p>
<p>Í kostnað-nyttu kanningum verða útrokningar gjørdar fyri eitt langt tíðarskeið, vanliga uml. 30 ár, og verður hetta  gjørt  av tí einføldu orsøk, at  ein íløga vanliga  kastar fyrimunir av sær í langa tíð framyvir.  Hesir  fyrimunir  kunnu  t.d.  vera  spardar  bensin-  og  akfarutreiðslur,  spard  tíð,  og  færri ferðsluóhapp. Hesir fyrimunir kunnu væntast at halda áfram í allari tí teknisku livitíðini hja íløguni.</p>
<p>Tað er tó ikki líkamikið, nær í hesum tíðarskeiðnum, fyrimunirnir eru. Um positivu avleiðingarnar av einari íløgu verða virðismettar til 2 mió. kr. árliga, merkir tað <em type="italic">ikki</em>, at aftaná 30 ár er virðið økt til 60 mió. kr. Orsøkin er, at árliga virðið minkar við tíðini, so at um virðið í ár 0 er tvær mió. kr., er tað nakað minni í ár 1. Í ár 30 er árliga virðið minkað til ein brøkpart av upprunaliga virðinum uppá 2 mio. kr. Hvussu ber hetta til? </p>
<p>Fleiri orsøkir eru til hetta. Tann fyrsta er, at fólk virðismeta fyrimunir hægri, tess skjótari tey fáa ágoðan av teimum. Um tú t.d. verður spurdur um tú vilt hava 1000 kr. útgoldnar nú ella um eitt ár, høvdu tey flestu valt at fingið tær útgoldnar nú. Um tú í staðin varð spurdur, um tú vildi hava 1000 kr. nú ella 1100 um eitt ár, høvdu óivað verið fleiri, ið vildu hava tær 1100 krónurnar um eitt ár. Um fólk líka fegin vildi móttikið 1000 kr. nú sum 1100 kr. um  eitt ár, siga  vit, at tíðarrentan er 10% (10% av 1000 kr. = 100 kr). Vanliga verður tó roknað við, at reala tíðarrentan er o.u. 2 % p.a.</p>
<p>Tann  næsta  orsøkin  til,  at  virðið  á  ágóðunum  minkar  við  tíðini  er,  at  um  verkætlanin <em type="italic">ikki</em>  varð framd, kundi íløgan verðið nýtt til annað endamál. Um íløgan í staðin varð gjørd í privatu vinnuni, kundi hon givið eitt íkast til búskapin, ið er hægri enn reala tíðarrentan. </p>
<p>Spurningurin er tó, hvat hevði hent við pengunum, um verkætlanin ikki varð framd. Neyvan hevði øll upphæddin verið nýtt til at gera íløgur í privatari vinnu. Meira sannlíkt er, at pengarnir høvdu verið nýttir til at geva borgarum og vinnulívi skattalætta, ella til at gjalda aftur landskassaskuld. Um pengarnir vórðu nýttir til skattalættar, hevði bert partur av upphæddini verið nýttir til privatar ílø</p>
<p>Í hesum kostnað-nyttu útrokningum verður tó roknað við, at afturgjaldingin av landskassaskuldini er komin í fasta legu, sum ikki verður stórvegis ávirkað av marginalum broytingum í fíggjarstøðuni hjá Landskassanum. Tí er roknað við, at um íløgan varð spard, hevði hon verið nýtt til skattalætta. Støðið á kalkulatiónsrentuni, ið nýtt verður í hesum kanningum, verður tí onkunstaðni millum marginalu tíðarrentuna og alternativu avkastrentuna, um íløgan varð gjørd í tí privata sektorinum, orsakað av, at bert partur av skattalættanum verður nýttur til íløgur í tí privata. Kalkulatiónsrentan, ið nýtt verður í hesum útrokningunum, er 4%.</p>
<p>Kalkulatiónsrentan verður nýtt til at rokna kostnað og virðismettu avleiðingarnar um til nútíðarvirði, so kostnaður og avleiðingar, ið fella í ymsum tíðarskeiðum, kunnu samanberast. Hetta merkir, at um positivu  avleiðingarnar  av  íløguni  árliga  verða  virðismettar  til  tvær  mió.  kr.,  er  nútíðarvirðið  av virðismettu avleiðingunum í: ár 0 = 1,04- *2 mió. kr. = 2 mió. kr. ár 1 = 1,04- *2 mió. kr. = 1,92 mió. kr.  ár 2 = 1,04- *2 mió. kr. = 1,85 mió. kr. ár 3 = 1,04- *2 mió. kr. = 1,78 mió. kr … ár 30 = 1,04- *2 mío. kr. = 0,62 mió. kr.</p>
<p>Tilsamans yvir 30 ár verður nútíðarvirðið av virðismettu positivu avleiðingunum av verkætlanini (2 mió. kr. árliga) sostatt ikki 60 mió. kr. men 36,6 mió. kr. Hetta merkir, at nettokostnaðurin av verkætlanini í mesta lagi skal vera 36,6  mió.  kr. í nútíðarvirði, um verkætlanin skal loysa seg samfelagsbúskaparliga.</p>
<p>1.4. Kostnað-nyttu kanningar sum raðfestingaramboð</p>
<p>Ein kostnað-nyttu kanning kann nýtast til at meta um samfelagsbúskaparliga virðið av einari verkætlan, men um kapasitetur er til at gera eitt stórt tal av kostnað-nyttu kanningum, kunnu kanningarnar eisini nýtast til at raðfesta ymiskar verkætlanir innan samferðsluøkið. Sum nevnt skulu virðismettu avleiðingarnar (nyttan) av einari verkætlan vera størri enn kostnaðurin, um verkætlanin skal loysa seg samfelagsbúskaparliga, men um fleiri verkætlanir geva eitt samfelagsbúskaparligt íkast, hvør verkætlan skal so raðfestast fremst? Um landskassin hevði óavmarkað tilfeingi, áttu sjálvandi allar verkætlanir, ið vóru samfelagsbúskaparliga gagnligar, at verið framdar skjótast gjørligt. Tað er tó eingin loyna, at hvør króna á fíggjarlógini má snarast fleiri ferðir, fyri at fáa alt at ganga upp, og tað er tí bert rúm fyri avmarkaðum nýíløgum innan samferðsluøkið.</p>
<p>Ein møguleiki kundi verið at raðfest ta verkætlan fremst, ið gevur størsta samlaða samfelagsbúskaparliga íkastið, men tá tilfeingið er avmarkað, er hetta ikki rætta loysnin. Í staðin eigur tann verkætlan at verða raðfest fremst, ið gevur <em type="italic">størsta samfelagsbúskaparliga íkastið í mun til hvørja </em></p>
<p><em type="italic">landskassakrónu</em>, ið nýtt verður til verkætlanina í tíðarskeiðnum. </p>
<p>Til at raðfesta við verður tí roknaður ein nyttu-kostnaðar brøkur, ið vísir lutfallið millum samfelagsbúskaparliga íkastið og kostnaðin av verkætlanini. Tess hægri nyttu-kostnaðar brøkur, tess gagnligari er verkætlanin í mun til hvørja landskassakrónu, ið nýtt verður. Ástøðiliga virðið á nyttukostnaðar brøkinum kann vera frá –óendaligt til pluss óendaligt. Meira vanligt er tó, at virðini liggja í intervallinum –1 til uml.+1.</p>
<p>Eitt dømi kann vísi, hvussu raðfestingin fer fram.</p>
<p>Støða skal takast til, hvør av tveimum verkætlanum skulu raðfestast fremri. Í kostnað-nyttu kanningunum er komið fram til hesi úrslit:</p>
<p>Verkætlan 1 Verkætlan 2 Virðismettar avleiðingar í nútíðarvirði (nytta) 50 mió. kr. 27 mió. kr. Íløgukostnaður  í nútíðarvirði 40 mió. kr. 20 mió. kr.</p>
<p>Fyrst verður samlaða samfelagsbúskaparliga íkastið (SÍ) roknað: V1: SÍ = 50-40 mió. kr. = 10 mió. kr</p>
<p>Um bert verður hugt eftir samlaða samfelagsbúskaparliga íkastinum, hevði Verkætlan 1 verið framd. Tá tilfeingið er avmarkað, er tó eisini neyðugt at viðgera kostnaðin hjá landskassanum av at fremja ymsu verkætlaninar. Tí verður nyttu-kostnaðar brøkurin (NKB) fyri báðar verkætlaninar eisini útroknaður. V1: NKB = 10 mió. kr. / 40 mió. kr.= 0,25 V2: NKB = 7 mió. kr. / 20 mió. kr. = 0,35</p>
<p>Nyttu-kostnaðar brøkurin vísir, at mest gagn fæst úr hvørjari landskassakrónu um verkætlan 2 verður framd, og verður hendan tí raðfest fremri av báðum verkætlanunum. Um so varð, at nyttukostnaðar brøkurin var negativur, hevði samfelagið sum heild verið verri fyri, um verkætlanin varð framd. Hetta merkir tó ikki, at verkætlanin undir ongum umstøðum eigur at verða framd. Onnur fyrilit kunnu tala fyri at fremja eina verkætlan hóast hon samfelagsbúskaparliga er verri fyri. T.d. kann ein grundgeving vera, at tú vilt stuðla útjaðaran, ella at tú vilt stuðla ávísum virksemi í einum øki. Ein eigur tó at vera serliga varin við slíkum íløgum, har ágóðarnir, ið fólkini fáa burtur úr ikki standa mát við kostnaðin. Í hvørjum einstøkum føri verður talan um eina konkreta meting.</p>
<p>1.5. Samanumtikið</p>
<p>Kostnað-nyttu kanningar</p>
<p type="listitem">• Eru praktisk amboð, ið m.a. kunnu nýtast, tá avgerð skal takast um íløgur í samferðslukervið.</p>
<p type="listitem">• Virðismeta  týðandi  avleiðingar,  ið  standast  av  einari  verkætlan,  og  sammeta  hesar  við  kost</p>
<p>naðin.</p>
<p type="listitem">• Kunnu nýtast at raðfesta ymsar verkætlanir, við at kanna, hvørjar verkætlanir geva størsta íka</p>
<p>stið í mun til hvørja landskassakrónu, ið nýtt verður til at fremja verkætlanina.</p>
<p><em type="bold">2. Virðismeting av avleiðingum í kostnað-nyttu kanningunum </em></p>
<p>Sum nevnt varð omanfyri, verða bert avleiðingar viðgjørdar, ið eru týðandi, og sum tað er møguligt at kvantifisera og virðismeta. Í teimum kostnað-nyttu kanningum, ið eru gjørdar, eru hesar avleiðingar mettar at lúka krøvini:</p>
<p type="listitem">• Tíðarkostnaður</p>
<p type="listitem">• Akfarskostnaður</p>
<p type="listitem">• Forðingarkostnaður</p>
<p type="listitem">• Nyttan av øktari ferðslu</p>
<p type="listitem">• Kostnaður av ferðsluóhappum</p>
<p type="listitem">• Rakstrarkostnaður av verkætlanum</p>
<p type="listitem">• Íløgukostnaður av verkætlanum</p>
<p>At hesar avleiðingar eru viðgjørdar, merkir ikki tað sama sum, at tær verða nýttar í øllum kanningunum. Orsøkin kann verða, at allar ikki eru viðkomandi í samband við eina ítøkiliga verkætlan, ella at ringt er at meta um onkra avleiðing, um verkætlanin verður framd. Av øðrum týðandi broytingum, ið tað er ringt at kvantifisera ella virðismeta kunnu nevnast: broytingar í landslagnum og ávirkan á sjúkraflutning. Hesar eru ikki viðgjørdar í kanningunum.</p>
<p>Á teimum næstu síðunum verður greitt frá, hvussu avleiðingarnar, ið standast av einari verkætlan, verða virðismettar.</p>
<p type="listitem">• <em type="bold">Tíðarkostnaður </em></p>
<p>Um ein verkætlan førir við sær, at ferðafólk nýta styttri tíð at flyta seg úr einum staði í annað, er hetta ein positiv avleiðing, ið eigur at verða roknað við í einari kostnað-nyttu kanning.</p>
<p>Í  øllum  kanningum  er  ávirkanin  á  koyritíðina  viðgjørd.  Harafturat  eru  siglitíð,  verulig  bíðitíð  og fjald bíðitíð viðgjørd í kanningum, har talan er um, at fast samband møguliga skal avloysa eitt ferjusamband. Koyritíðin verður roknað sum funktión av strekkinum og meðalferðini, meðan siglitíðin verður  ásett við máting.  Bíðitíðin við ferjulegur  verður  mett í  mun til, hvussu ofta  ferjunar sigla, vanliga er hon o.u. 10-15 min. í miðal. Fjalda bíðitíðin er tíðin, ið stendst av, at ferjan ikki akkurát siglir,  tá  tú  hevur  tað  fyri  neyðuni. </p>
<p>Tá tíðarkostnaðurin skal ásetast má skynast millum fólk í arbeiðsørindum og fólk í frítíðarørindum.</p>
<p><em type="italic">1) ferðandi í vinnuørindum </em></p>
<p>Tá fólk í arbeiðsørindum nýta tíð upp á at flyta seg frá einum staði til eitt annað, fer tíð til spillis, ið kundi verið nýtt produktivt. Tí skal virðið av styttri ferðatíð setast ájavnt við miðal tímalønina. Fyri fólk í persónbilum og ferðandi í bussum, verður miðal tímalønin fyri faklærd nýtt, meðan tíðarkostnaðurin fyri fólki í lastbilum verður sett ájavnt við miðal tímalønina fyri ófaklærd. Roknað verður við, at allir lastbilar koyra í arbeiðsørindum.</p>
<p>Sostatt verður sum heild roknað við, at spard arbeiðstíð verður nýtt produktivt.</p>
<p><em type="italic">2) ferðandi í frítíðarørindum </em></p>
<p>Meira torført er at áseta prísin fyri frítíð, tí eingin marknaðarprísur finst at taka støði í. Tá prísurin fyri  frítíð  skal  ásetast,  er  tí  neyðugt  við  spurnarkanningum,  har  fólk  verða  spurd,  hvat  tey  høvdu verið til reiðar at goldið fyri sparda ferðatíð. Ongar føroyskar kanningar finnast har hesin spurningur verður viðgjørdur, men í øðrum norðanlondum eru slíkar kanningar gjørdar. Prísurin fyri hvønn spardan tíma varierar í kanningunum millum 20-40% av einari miðal tímaløn hjá einum faklærdum. Av tí at tað er óvist, hvussu føroyingar virðisseta nýttu frítíðina, er ein meira varin satsur nýttur í hesari kanning. Kostnaðurin av frítíð er settur til 10% av miðal tímalønini hjá einum faklærdum.</p>
<p type="listitem">• <em type="bold">Akfarskostnaður </em></p>
<p>Tá  samlaði  akfarskostnaðurin  skal  finnast,  má  skynast  millum  fastan  og  variablan  akfarskostnað. Tann fasti akfarskostnaðurin er tann avskrivingin, ið má gerast, um so bilurin koyrir ella ikki. Hesin kostnaður er ein funktión av tíðini, og verður sostatt útroknaður sum eitt krónutal fyri hvønn tíma. Tann variabli akfarskostnaðurin er tann eyka kostnaðurin, ið stendst av, at bilurin koyrir: brennievni, slit á materiell o.s.fr. Tann variabli kostnaðurin verður partvíst roknaður sum eitt krónutal fyri hvønn koyrdan km., partvíst við at rokna út hvussu nógv brennievni, bilarnir nýta á ymsu strekkjunum. Tá kostnaðurin av brennievni verður roknaður út, verður hædd tikin fyri, hvussu brattir vegirnir eru, umframt hvussu krappir bogarnir í vegnum eru. Prísurin fyri hvønn km. er gjørdur við støði í roknihætti hjá danska Vegdirektoratinum, tó er hædd tikin fyri føroysku prísleguni. Roknað verður við ymiskum satsum fyri persón- og lastbilum.</p>
<p>Fasti akfarskostnaðurin hjá persónbilum er mettur at vera so lítil, at hann í hesi kanning er settur til 0. Hjá lastbilum er fasti akfarskostnaðurin hinvegin ikki heilt lítil. Hetta er m.a. orsakað av útreiðslum til administratión, garagu og alternativkostnað.</p>
<p type="listitem">• <em type="bold">Forðingarkostnaður </em></p>
<p>Norskar kanningar hava víst, at annar kostnaður enn bert fjald og vanlig bíðitíð stendst av at vera bundin til eitt ferjusamband. Hesin forðingarkostnaður er m.a., at fólk halda tað verða møðsamt at skula ferðast til ferjuleguna, bera viðføri umborð, finna ein buss hinumegin aftur o.s.fr. Harafturat kanst tú við einum ferjusambandi ikki ferðast seint um kvøldið og um náttina. Ferðandi setast tí ofta aftur, tí tey ikki halda tað vera alt stríðið vert at ferðast, og so noyðast at skunda sær avstað aftur. Forðingarkostnaður er eisini eitt úrslit av óvissuni um pláss er umborð, um ferðast verður í bili. Hesin kostnaður er enn størri fyri ferðandi í vinnuørindum. Tess styttri, ið er millum ferjufráferðirnar, tess minni er hesin forðingarkostnaður.</p>
<p>Onkur vil kanska halda, at forðingarkostnaður ikki er ein veruligur búskaparligur  kostnaður, men kanska meira er at javnmeta við vanligt grenj ella leti. Tað er tó <em type="italic">hvussu</em> fólk virðismeta broytingarnar, ikki <em type="italic">hví</em> tey gera tað. Norskar royndir hava víst, at um forðingarkostnaðurin ikki verður íroknaður, undirmeta forsøgnir um ferðslulop tað veruliga ferðslulopið, og at støddin á forðingarkostnaðinum hevur ávirkan á ferðamynstrið hjá fólki. </p>
<p>Virðismetingin  av  forðingarkostnaðinum  er  gjørd  við  støði  í  norskum  kanningum.  Roknað  er  við ymiskum prísum, alt eftir hvussu títt ferjurnar sigla. Virðismetingin verður gjørd fyri hvønn ferðandi persón.</p>
<p type="listitem">• <em type="bold">Nytta av øktari ferðslu </em></p>
<p>Um ferðslulop verður, verða útreiðslurnar til ferðing eisini øktar. Sostatt kann tað tykjast sum, at økt ferðsla bert er ein útreiðsla fyri samfelagið. Tó má havast í huga, at orsøkin til, at fólk ferðast meira er, at nyttan tey fáa burturúr at ferðast er økt. Hetta er nyttan av øktari ferðslu, t.e. tann eyka nyttan, ið  er  orsøk  til  tað  øktu  ferðingina.  Hendan  verður  funnin  við  at  meta  um  broytingina  í  sonevnda forbrúkarayvirskotinum,  umframt  framleiðarayvirskotinum,  um  bummpengar  verða  kravdir.  Hetta finst sum støddin á einum øki undir eftirspurningskurvini fyri ferðing um sundið.</p>
<p type="listitem">• <em type="bold">Kostnaður av ferðsluóhappum </em></p>
<p>Um tú spurdu fólk, høvdu tey flestu óivað hildið, at tað ikki varð rætt at áseta eitt virði á spard ferðsluóhapp. Tað kann tykjast kalt og kyniskt at seta prís á eitt menniskjalív, ella á fólk, ið verður løstað í ferðsluni. Summi vilja halda, at tað er ómøguligt at gera eitt menniskjalív upp í pengum.</p>
<p>Tað er tó umráðandi at minnast til, at tað er ikki kostnaðurin av einum mistum menniskjalívi, ið verður virðismett, men heldur virðið av einum spardum <em type="italic">hagfrøðisligum</em> menniskjalívi. Óivað eru øll samd um, at um vit við at nýta nakrar milliónir kunnu bjarga einum ávísum persóni, ið vit vita hvør er, og sum er illa løstaður, eigur hetta at verða gjørt. Spurningurin er tó ikki heilt so einfaldur, tá tað snýr seg um eitt hagfrøðisligt menniskjalív, har vit ikki vita hvør persónurin er, og har tað ikki er vist, at teir pengarnir vit nýta, veruliga bjarga einum menniskjalívi. Vit síggja onga ítøkiliga ávirkan av teimum pengunum vit geva, bert í onkrari talvu, har greitt verður frá, at t.d. talið av ferðsluóhappum er minkað nakað í mun til í fjør. Um fólk flest halda hagfrøðislig menniskjalív vera meira týdningarmikil enn nakað annað, kann tað tykjast løgið, at øll fíggjarlógin ikki verður nýtt til sjúkrahúsverkið og til fyribyrgjandi tiltøk av ymsum slag. </p>
<p>Veruleikin er, at tað fyri flestu fólkum ikki bert er umráðandi at bjarga so nógvum menniskjalívum sum møguligt, men eisini at tryggja, at tey fólk, ið búgva her í samfelagnum hava tað gott. Tí nýta vit eitt ávíst, avmarkað tilfeingi til at tryggja, at <em type="italic">sannlíkindini</em> fyri, at eitt tilvildarligt menniskja brádliga skal lata lív, verða so lítil sum gjørligt. Spurningurin verður tí, hvar vit fáa mest burturúr tí avmarkaða tilfeingi, vit vilja nýta til at tryggja okkum við. Ikki er vist, at peningurin er best nýttur til at bøta um okkurt vegastrekki, møguliga átti hann at verið nýttur onkra aðra staðni. Sum heild kann sigast, at um minkingin í talinum av ferðsluóhappum ikki stendur mát við, hvussu nógvan pening tú nýtir til at bøta um vegastrekkið, átti hann at verðið nýttur onkra aðra staðni. Um tú t.d. væntar, at ein íløga uppá 100 mió. at tryggja ein veg bert førir við sær, at samlaða talið av persónskaðaóhappum á strekkinum minkar við einum óhappi um árið, er spurningurin, um ikki hesin peningur varð betri nýttur aðrastaðni, t.d. í sjúkrahúsverkinum. </p>
<p>Spurningurin er so, hvussu tú virðismetir ein hagfrøðisligan persónskaða ella eitt hagfrøðisligt menniskjalív. Hvat persónskaðum viðvíkur, er ein møguleiki at spyrja einstaklingar, hvat tey høvdu verið til reiðar at goldið fyri at minka um kjansin at verða rakt av onkrari vældefineraða ólukku við 1%, t.d. at missa sjónina á einum eyga ella at bróta beinið. Tá er møguligt at rokna út, hvussu fólk á leið virðismeta ein hagfrøðisligan skaða. Trupulleikin við slíkum metingum er, at tú ofta ikki veitst hvussu tað følist at verða raktur av onkrum óhappi, og tí er ikki vist, at tín virðismeting er nóg neyv. Tí verður eisini roynt at spyrja fólk, ið eru rakt av onkrum vældefinaraðum skaða, á hvønn hátt hetta ávirkar teirra gerandisdag, og síðani nýta hesar upplýsingar í metingum sínum. Tosað verður í hesum sambandi um, at persónar, ið hava fingið onkran skaða hava ein ávísan <span type="quote">”vælferðarmiss”</span>.</p>
<p>Í Noreg og Danmark hava kanningar verið framdar, ið royna at virðismeta ferðsluóhapp við persónsskaða umframt ferðsluóhapp uttan persónskaða. Í slíkum kanningum verður partvíst kannað, hvørjar beinleiðis útreiðslur standast av einum slíkum ferðsluóhappi (sjúkrahús, løgregla, framleiðslutap, materiellur skaði o.s.fr.), umframt eina leysliga meting av tí vælferðarmissi, ið persónurin er fyri. Í Danmark varð kostnaðurin av einum ferðsluóhappi við persónskaða í 1992 í miðal settur at vera uml. 1,2 mió. kr. Í Noreg er hetta tal væl hægri, í miðal 2 mió. kr fyri hvørt persónskaðaóhapp. Tað er serliga virðið av einum hagfrøðisligum menniskjalívi, ið verður mett væl hægri, heilar 11 mió. kr. hægri enn í Danmark.</p>
<p>Av tí, at ongar slíkar kanningar eru gjørdar í Føroyum, verða norsku tølini nýtt í hesari kostnaðnyttu kanningini. Orsøkin til, at júst norsku og ikki donsku tølini verða nýtt er, at tá eingi føroysk tøl finnast, eigur virðið av tiltøkum, ið kunnu betra um ferðslutrygdina heldur at verða yvirmett, enn at verða undirmett.</p>
<p>Miðal kostnaðurin av einum ferðsluóhappi uttan persónskaða er settur til 30.000 kr.</p>
<p type="listitem">• <em type="bold">Rakstrarkostnaður </em></p>
<p>Ein verkætlan vil oftast føra til broytingar í rakstrar- og viðlíkahaldskostnaði, og verður hesin kostnaðurin  mettur  fyri  hvørja  verkætlan  sær.  Tøl  eru  fingin  til  vega  frá  Landsverkfrøðinginum  og Strandfaraskip  Landsins.  Rakstrar-  og  viðlíkahaldskostnaðurin  av  einum  vegi  er  fyrst  og  fremst kostnaðurin av asfaltering, útskifting av vegstokki og prestum, hald av vegjaðara, vegamerking, og kavarudding.  Rakstrarkostnaðurin  av  einum  ferjusambandi  er  útreiðslur  til  manning,  brennievni, viðlíkahald, ferjulegu, v.m. Rakstrar- og viðlíkahaldskostnaðurin av einum bergholi er til elútreiðslur (ljós, viftur og møg. pumpur), asfaltering, vegamerking og vanligt viðlíkahald. Um eitt berghol er fíggjað við bummpengum, standast eisini útreiðslur av bummpengainnkrevjingini.</p>
<p type="listitem">• <em type="bold">Íløgukostnaður </em></p>
<p>Til at virðismeta íløgukostnaðin av undirsjóartunnlum, tunnlum, vegastrekkjum og ferjum eru metingar  frá  Strandferðsluni  og  Landsverkfrøðinginum  nýttar.  Hesar  kostnaðarmetingar  kunnu  vera óneyvar, og óvissan liggur ofta um ± 25%. Tí verða vanliga gjørdar sonevndar viðkvæmiskanningar, at vita, hvussu tað ávirkar úrslitið, um íløgukostnaðurin verður størri ella minni enn mett.</p>
<p><em type="bold">Felags um virðismetingina  </em></p>
<p>Allir  prísir  eru  frároknaðir  MVG,  men  faldaðir  við  einum  avgjaldsfaktori.  Hesin  avgjaldsfaktor verður nýttur til at taka hædd fyri tí avlaging, ið stendst av skattum og avgjøldum. Orsøkin til, at ein avgjaldsfaktor verður nýttur er, at tá íløgur verða gjørdar í onkra verkætlan, verður tilfeingi nýtt, ið annars kundi verið nýtt til aðra prod</p>
<p>Um ein persónur verður settur at arbeiða upp á ein undirsjóvartunnil til eina standardtímaløn o.u. 100 kr. í tíman, má roknast við, at virðið av tí arbeiði, viðkomandi kundi gjørt í aðrari produktión má vera 100 kr. <em type="italic">ab fabrik</em>. Marknaðarvirðið av hesum arbeiði er tó 100 kr. + avgjøld. T.v.s. at um t.d. 25% MVG er á tí vøru, viðkomandi hevði gjørt, hevði marknaðarvirði fyri 1 tíma framleiðslu verið 125 kr. Tað er tó ógjørligt at siga nágreiniliga, hvørja framleiðslu, hesin hevði arbeitt við, um hann ikki hevði arbeitt við undirsjóvartunnlinum. Tí má roknast við einum miðalavgjaldi fyri alla framleiðslu í landinum. </p>
<p>Sostatt er marknaðarvirðið í flestu førum prísurin <em type="italic">ab fabrik</em> faldað við einum nettoavgjaldsfaktori, ið er eitt miðaltal fyri skattir og avgjøld á vørum og tænastum. Undantøk eru tó, t.d. tá tilfeingi verður nýtt, ið annars ikki hevði nýtt í aðrari framleiðslu. Fyri nágreiniligari viðgerð, sí <em type="italic">Samfundsøkono</em></p>
<p><em type="italic">misk projektvurdering</em> (1989) frá danska Finansministeriinum. </p>
<p>Vanliga verða tveir tílíkir avgjaldsfaktorar nýttir: 1) Almennur nettoavgjaldsfaktor fyri innanlands framleiðslufaktorar 2) Nettoavgjaldsfaktor fyri innfluttar framleiðslufaktorar</p>
<p>Tann í 1) nevndi faktorur er útroknaður til at vera uml. 1,13. Tann í 2) nevndi faktorur er útroknaður til uml. 1,17. Ofta vil tað tó vera ómøguligt ella ógvuliga tíðarkrevjandi í hvørjum einstøkum føri at áseta,  hvussu  stórur  partur  av  einari  vøru  ella  produktión,  ið  er  innflutt.  Í  hesum  førum  verður roknað við einum miðalfaktori, ið er 1,15.</p>
<p>Í talvu 1 niðanfyri eru felags roknifortreytirnar ásettar. Aðrar roknifortreyitr eru serstakar fyri hvørja verkætlan, og eru lýstar í sambandi við kanningarnar í 3. broti.</p>
<p><em type="bold">Talva 1: Felags roknifortreytir </em></p>
<p>Variabul Avgjøld Frágreiðing Eind Tal Reellur diskonteringsfaktor   %</p>
<p>u  kr/l 3,08 Bensinprísur v  kr/l 7,66</p>
<p>u  kr/l 2,04 Dieseloljuprísur v  kr/l 3,42</p>
<p>Bensinnýtsla hjá persónbilum eftir sløttum   km/l  Dieseloljunýtsla hjá lastbilum eftir sløttum   km/l</p>
<p>faklærd kr/t  Tímaløn   ófaklærd kr/t</p>
<p>Kostnaður av frítíð  partur av tímaløn  %</p>
<p>u persónbilar kr/t  Fastur akfarskostnaður u lastbilar kr/t</p>
<p>u persónbilar kr/km 0,60 Variabul akfarskostnaður</p>
<p>(ekskl. orkunýtslu) u lastbilar kr/km 0,75 Marginalur el-framleiðsluprísur u  kr/kWh 0,40 Avgjald pr. el-innlegging &lt;10.000 kWh u fast árligt gjald kr  Forbrúkara elprísur &lt;10.000 kWh u nýtslugjald kr/kWh 1,27 Avgjald  pr.  el-innlegging  10.000-100.000 kWh u fast árligt gjald kr  Forbrúkara elprísur 10.000-100.000 kWh u nýtslugjald kr/kWh 1,17 Avgjald pr. el-innlegging &gt;100.000 kWh u fast árligt gjald kr  Forbrúkara elprísur &gt;100.000 kWh u nýtslugjald kr/kWh 1,13 Partur av bussferðandi í vinnuørindum   %  Partur av persónbilum í vinnuørindum   %</p>
<p>vinna  1,5 Meðaltal av fólki í akførum (við førara)  frítíð</p>
<p>Kostnaður av  hagfrøðisligum ferðsluóhappi uttan persónskaða    30.000 Kostnaður av  hagfrøðisligum ferðsluóhappi við persónskaða    2.000.000 Útrokningarløn  partur av sáttmálaløn  %  Væntað áramál við arbeiðsloysi í landinum     Nettoavgjaldsfaktor fyri innlendskar framleiðslufaktorar    1,13 Nettoavgjaldsfaktor fyri innfluttar framleiðslufaktorar    1,17 Miðal nettoavgjaldsfaktor    1,15 <em type="bold"> </em></p>
<p><em type="bold">3. Kostnað nyttu kanningar  </em></p>
<p>Í hesum  kapitli er ein stutt frágreiðing um tær kostnað-nyttu  kanningar, ið eru  gjørdar av  ymsum verkætlanum, ið hava stóran týdning fyri framtíðar samferðslumynstrið í Føroyum, verða tær framdar. Frágreiðingin um hvørja einstaka kostnað-nyttu kanning er bygd upp eftir sama leisti. Fyrst er ein stuttur inngangur, har m</p>
<p>3.1. Verkætlan: Ferðasambandið um Vestmannasund</p>
<p type="listitem">• <em type="bold">Inngangur </em></p>
<p>Í seinnu helvt av 80’unum fór Landsverkfrøðingurin at arbeiða miðvíst við ætlanum um at fáa til vega  fast  samband  millum  Streymoynna  og  Vágoynna.  Nógvar  ymiskar  tekniskar  loysnir  vórðu kannaðar, men at enda varð komið fram til tvær tunnilsloysnir, ið Landsverkfrøðingurin metti vóru tekniskt og jarðfrøðisligar forsvarligar. Av hesum báðum møguligu loysnum varð tann longra loysnin vald, og hol varð sett á Streymoyarmegin við  Leynar í 1992. Arbeiðið varð tó skjótt steðgað aftur orsakað av vánaligu fíggjarstøðuni hjá Landskassanum, men ætlaninar at fullføra tunnilin eru ongantíð sleptar heilt.</p>
<p>Aftaná valið í apríl 1998 varð nýggj samgonga skipað, og tyktist tá rættiligt glið koma á aftur ætlaninar um fasta sambandið um Vestmannasund. Tí varð hildið, at rættast var beinanvegin at gera eina kostnað-nyttu kanning av hesum sambandi. Frágreiðingin hevur síðani verið nýtt í tí víðari arbeiðinum  hjá  Landstýrismanninum  í  Vinnumálum  at  viðgera  ætlanina  at  gera  fast  samband  um  Vestmannasund. Í samband við fíggjarlógarviðgerðina fyri 1999 varð eitt eintak av frágreiðingini send hvørjum  tingmanni,  og  fingu  fjølmiðlarnir  eisini  eitt  eintak.  Um  áhugi  er  fyri  at  ogna  sær frágreiðingina,  fæst  hon  við  at  venda  sær  til  Vinnumálastýrið.  Her  verða  týdningarmestu  niðurstøðurnar í frágreiðingini endurgivnar.</p>
<p type="listitem">• <em type="bold">Lýsing av verkætlanini </em></p>
<p>Tvær ymiskar verkætlanir verða viðgjørdar í kanningini. Verkætlan 1 er at seta tvær smærri ferjur í sigling um sundið, í staðin fyri tí eini stóru ferjuni, ið røkir farleiðina í løtuni. Verkætlan 2 er at gera ein undirsjóartunnil, og verða her trý alternativ viðgjørd. Einasti munur á tunnilsalternativunum er bummpengaprísurin:  í  verkætlan  2a  verða  eingir  bummpengar  kravdir,  í  2b  verða  bummpengar kravdir ájavnt við galdandi ferðaseðlaprísir á ferjunum, og í 2c verða bummpengar kravdir, ið eru o.u.  helvtina  av  galdandi  ferðaseðlaprísum.  Bummpengaprísurin  hevur  fyri  tað  fyrsta  týdning,  tí hann  ávirkar,  hvussu  nógv  akfør  fara  at  nýta  tunnilin,  og  harvið  hvussu  nógv  fólk  fáa  gleði  av  tí íløguni,  ið  verður  gjørd.  Fyri  tað  næsta  hevur  bummpengaupphæddin  eisini  týdning  fyri,  hvussu stórur partur av íløguni, ið skal fíggjast yvir fíggjarlógina.</p>
<p>Vanliga støðan í dag, verkætlan 1 og verkætlan 2 verða lýstar í talvunum niðanfyri.</p>
<p>Talva a1: Lýsing av ferjusambandi  Verandi støða:</p>
<p>Ein stór ferja</p>
<p>Verkætlan 1: Tvær smærri ferjur</p>
<p>persónbilar uml. 35 persónbilar uml. 20</p>
<p>Kapasitetur (ein ferja)</p>
<p>ferðafólk uml. 300 ferðafólk uml. 150</p>
<p>Miðaltal av dagligum fráferðum av Vestmanna</p>
<p>Møguligt at bíleggja pláss? Nei Nei</p>
<p>Støk ferðandi (miðal) kr. 25  Støk ferðandi (miðal) kr. 25</p>
<p>Persónbilur  v.  førara (miðal) kr. 70 Persónbilur v. førara</p>
<p>(miðal) kr. 70 Ferðaseðlaprísir Lastbilur v. førara (miðal) kr. 300 Lastbilur v. førara</p>
<p>(miðal) kr. 300</p>
<p>Livitíð 30 ár 30 ár</p>
<p xml:lang="dan">Samanberingarstrekki A-B 16,4 km 16,4 km</p>
<p>Talva a2: Lýsing av føstum sambandi  Verkætlan 2:</p>
<p>Undirsjóvartunnil (longri tunnilin)</p>
<p>Longd á tunli 4,7 km</p>
<p>Longd á tilkoyrsilsvegum 2,0 km</p>
<p xml:lang="dan">Samanberingarstrekki A-B 7,7 km</p>
<p>Persónbilur v. førara (miðal) a) 0 kr.       b)   70 kr.       c) 35 kr. Lastbilur v. førara (miðal) a) 0 kr        b) 300 kr.       c) 150 kr. Bummpengaprísir Eyka ferðandi í akfari (miðal) a) 0 kr.       b)   25 kr.       c)   15 kr.</p>
<p>Mettur íløgukostnaður v/u. MVG 240/206 mió. kr.</p>
<p type="listitem">• <em type="bold">Serligar roknifortreytir </em></p>
<p>Í talvu a3 finnast tær roknifortreytir, ið eru serligar fyri hesa verkætlan. Saman við felags roknifortreytinum eru tær grundarlagið undir úrslitinum av kostnað-nyttu kanningunum. Roknað verður við einum viðlíkahaldskostnaði av undirsjóartunnlinum, ið er 500.000 kr fyri hvønn kilometur árliga, frároknað el-útreiðslur. Í Noreg hava royndirnar frá 11 undirsjóartunnlum víst, at miðal víðlíkahaldskostnaðurin er 600.000 Nkr. fyri hvønn kilometur, íroknað avgjøld.</p>
<p>Talva a3: Serligar roknifortreytir</p>
<p>Variabul Avgjøld Frágreiðing Eind Tal Viðlíkahald av undirsjóartunnli u u/ el, v/ asfalt kr/km/ár 500.000 Íløga í bummpengaskipan u  kr 2.000.000 Rakstur av bummpengaskipan v  kr/ár 2.000.000 El-nýtsla í undirsjóartunnli  pumpur, viftir, ljós  kWh/km/ár 300.000 Persónbilar um sundið 1997   tal/ár 70.000 Tung ferðsla um sundið 1997   tal/ár 12.000 Fólk um sundið 1997  inkl. bilførarar tal/ár 290.000 <em type="bold"> </em></p>
<p type="listitem">• <em type="bold">Úrslit </em></p>
<p>Í talvu a4 á næstu síðu er endaliga úrslitið uppsett, so lættari er at samanbera avleiðingarnar av ymsu  møguleikunum.  Serliga  eigur  ein  at  leggja  til  merkis  samlaðu  nettonyttuna  (C)  og  nyttukostnaðarbrøkin (E).</p>
<p>Verkætlan 1, ið var at seta tvær smærri ferjur í sigling í staðin fyri tí einu størri ferju, ið siglir í dag, hevði givið eitt negativt samfelagsbúskaparligt avkast, uml. -20 mió. kr. Samfelagið hevði tí sum heild verðið verri fyri, um henda verkætlan varð framd. Av tí, at ein <em type="italic">samfelagsbúskaparlig</em> fortreyt fyri at fremja almennar íløgur er, at nettonyttan er positiv, verður hetta uppskotið ikki viðgjørt neyvari í frágreiðingini. </p>
<p>Eftir er so tunnilsloysnin. Tað sæst í talvu a4, at tunnilsloysnin gevur eitt positivt íkast til samfelagsbúskapin,  um  so  bummpengar  verða  kravdir  ella  ikki.  Tó  ávirkar  bummpengastøðið  samlaða úrlitið, so tess hægri bummpengarnir eru, tess lægri er samlaða positiva íkastið til samfelagsbúskapin.  Orsøkin  til  hetta  úrslit  er,  at  tess  lægri  bummpengar,  tess  fleiri  ferðast  um  sundið,  og  størri verður nyttan av øktari ferðslu, sum meira enn uppvigar eykakostnaðin av brennievni, slit o.s.fr.</p>
<p>Meira áhugavert fyri eina raðfesting er tó at hyggja eftir nyttu-kostnaðarbrøkinum, ið vísir, hvussu nógv nytta fæst burturúr hvørjari almennari krónu, ið beinleiðis og óbeinleiðis verður nýtt til íløguna. Um linjuføring III verður vald, vísir tað seg, at uttan bummpengainnkrevjing er nyttan fyri hvørja almenna krónu nakað tað sama sum við hægri bummpengum, meðan minst nytta fyri hvørja almenna krónu fæst burturúr, um lægri bummpengar verða uppkravdir. Orsøkin til hetta úrslit er fyri tað  fyrsta,  at  uml.  2  mió.  kr  í  árligum  útreiðslum  standast  av  bummpengainnkrevjingini,  og  at prísirnir tí skulu hava eitt ávíst støði áðrenn tað loysir seg at krevja inn. Fyri tað næsta minkar ferðslan  um  sundið  meira,  tess  hægri  bummprísirnir  verða  settir,  og  er  tí  sambært  útrokningunum neyðugt, at prísstøðið á bummpengunum í minsta lagi er á hædd við ferðaseðlaprísirnar í dag, um bummpengaloysnin skal kasta meira nyttu av sær fyri hvørja landskassakrónu, ið nýtt verður.</p>
<p>Niðurstøðan  er  tí,  at  samfelagsbúskaparliga  fæst  umleið  líka  nógv  burturúr  hvørjari  almennari  krónu, um bummpengar verða kravdir inn ájavnt við galdandi prísir fyri ferðing í dag, í mun til ikki at krevja bummpengar inn. Sum heild kann sigast, at tess hægri bummpengar, tess meira nytta fæst burturúr hvørjari landskassakrónu, ið nýtt verður til verkætlanina, men tess meira minkar samlaða nyttan av íløguni, tí færri fara at ferðast um sundið.</p>
<p>Samlaðu  almennu  útreiðslurnar  fyri  hvørt  alternativið  eru  at  finnað  í  raðnum  (D).  Á  pluss-síðuni teljast spard ferjuíløga og møguligar bummpengainntøkur. Hinvegin dregur mista rakstraryvirskotið frá Vesturleiðini, tunnilsíløga og –rakstur, og møguligur rakstrarkostnaður av bummpengaskipanini frá. Inntøkurnar frá orkuavgjøldum verða bert ávirkaðar í heilt lítlan mun, og eru hesar inntøkur tí ikki íroknaðar. Legg til merkis, at sjálvt við bummpengaprísi ájavnt við ferðaseðlakostnaði á ferjunum, eru almennu nettoútreiðslurnar av einari tunnilsloysn væntandi ikki niðanfyri 170 mió. kr., um bummpengar verða kravdir í 15 ár. Um eingir bummpengar verða kravdir, verða almennu nettoútreiðslurnar, ið standast av at velja tunnilsloysnina, í nútíðarvirði uml. 320 mió. kr. yvir 30 ár <em type="italic">í mun </em></p>
<p><em type="italic">til ferjusiglingina</em>. Gevið gætur, at møguligar útreiðslur til langtíðar fígging <em type="italic">ikki</em> eru íroknaðar. </p>
<p>Talva a4: Úrslit av kostnað-nyttu kanning. Broyting í mun til støðuna í dag (mió. kr.)</p>
<p>Avleiðing Verkætlan 1:</p>
<p>Tvær ferjur</p>
<p>Verkætlan 2a: Tunnil u. bumm</p>
<p xml:lang="dan">Verkætlan 2b: Tunnil v. bumm</p>
<p>Verkætlan 2c: Tunnil v. bumm Tíðarkostnaður 16,0 102,2 108,4 107,2 Variabul akfarskostnaður 0,0 -3,5 5,7 4,3 Fastur akfarskostnaður 2,3 13,0 14,7 14,4 Nyttan av øktari ferðslu  0,5 128,8 84,0 104,9 Forðingarkostnaður 21,4 46,4 50,6 49,0</p>
<p><em type="bold">A:</em> Sum nytta 40,2 286,9 260,8 277,5 </p>
<p>Tunnilsíløga 0,0 227,8 229,9 229,9 Tunnilsrakstur 0,0 51,2 51,2 51,2 Ferjuíløga 15,6 -31,9 -31,9 -31,9 Ferjurakstur 55,2 -144,0 -144,0 -144,0 Bummskipan, rakstur 0,0 0,0 36,1 36,1</p>
<p><em type="bold">B: </em>Sum íløga og rakstur<em type="bold"> </em>70,7 103,0 141,2 141,2 <em type="bold">C: Samfelagsbúskaparligt      úrslit (A-B) -30,5 183,9 119,6 136,3 D:</em> Almennar netto- </p>
<p>útreiðslur av verkætlan 70,7 318,4 177,2 244,0</p>
<p xml:lang="dan"><em type="bold">E: Nyttu-kostnaðar      brøkur (C/D) -0,43 0,58 0,67 0,56 </em></p>
<p>Frymilin, ið er nýttur til at meta um nyttuna av øktari ferðslu er nýliga broyttur, og tí eru tølini eisini broytt nakað í</p>
<p>mun til frágreiðingina, ið varð latin tingmonnunum í oktober 1998.  Niðurstøðurnar eru tó óbroyttar.</p>
<p type="listitem">• <em type="bold">Viðkvæmiskanningar </em></p>
<p>Ikki allar roknifortreytir kunnu gerast við líka stórari vissu, og tí verður kannað, hvussu viðkvæm úrslitini eru fyri broytingum í roknifortreytunum.</p>
<p>Spurningurin um flogvøllin í Vágunum er mangan havdur á lofti, og ivast verður í tí skilagóða at gera ein undirsjóartunnil, um avgerð verður tikin um at byggja nýggjan flogvøll aðrastaðni í landinum. Tí er roynt at rokna samfelagsbúskaparliga úrslitið, um so var, at annar flogvøllur varð bygdur 15 ár aftaná, at ein møguligur undirsjóartunnil varð liðugur. Sjálvandi er ringt at meta um avleiðingar fyri ferðsluna, um flogvøllurin varð stongdur. Óivað er ein stórur partur av ferðsluni tengdur at flogvøllinum umframt talið av ferðandi, ið ferðast um flogvøllin. Her verður tó bert roknað við talinum av ferðandi um flogvøllin í 1996, og einari 20% minking í tungari ferðslu um sundið. Ferðslulopið verður sjálvsagt eisini minni.</p>
<p>Um ferðslan um sundið minkar, høvdu útreiðslurnar til ferjur helst minkað nakað, av tí, at støddin á ferjuni kundi verið minni og/ella ferðaætlanin verið broytt. Tí eigur eisini at verða roknað við lægri útreiðslum til ferjusigling, um flogvøllurin verður fluttur.</p>
<p>Útrokningarnar vísa, at hetta bert í minni mun hevði ávirkað høvuðsúrslitini. Samlaða nettonyttan hevði enn verið størst fyri tunnilin uttan bummpengar, sjálvt um munurin niður til bummpengaalternativini hevði minkað nakað. Hetta av tí, at nyttan av øktari ferðslu ikki hevði verið líka stór </p>
<p>Eisini  er  roynt  at  rokna  samfelagsbúskaparliga  úrslitið,  um  ein  onnur  linjuføring  varð  vald. Landsverkfrøðingurin valdi fyrst í 90’unum at arbeiða við tveimum linjuføringum, har tann longra varð vald. Tann styttra linjuføringin hevði ført við sær, at strekkið, ið akførini skuldu koyra, hevði verið nakað longri, og tey skulu longur upp í hædd. Hetta skal vigast upp ímóti einum lægri rakstrar- og íløgukostnaði av tunnlinum.</p>
<p>Samfelagsbúskaparliga avkastið av at velja styttri loysnina hevði í nútíðarvirði verið uml. 35 mió. kr. í alt yvir 30 ár, um bummpengar verða kravdir. Tá er korrigerað fyri hæddarmuni og horisontalkurvaturi  millum  báðar  linjuføringarnar.  Um  eingir  bummpengar  vórðu  kravdir,  hevði  munurin minkað til uml. 30  mió.  kr.  yvir 30  ár. Styttra linjuføringin  er sostatt samfelagsbúskaparliga tann gagnligasta, og landskassin sparir uml. 55 mió. kr. yvir 30 ár til íløgu og rakstur, um henda linjuføring  verður  vald.  Gevið  gætur,  at  Landsverkfrøðingurin  í  meting  frá  1988  sigur  hesa  loysn  vera jarðfrøðisliga og tekniskt forsvarliga.</p>
<p>Onnur viðurskifti, ið ikki verða viðgjørd í hesari frágreiðing, kunnu tó eisini hava ávirkan á, hvør linjuføring, ið verður vald. Her verður  m.a. hugsað um ávirkanina á landslagið og spurningin um  lokalar  ætlanir  eru  við  lendinum,  ið  skal  nýtast  til  tilkoyrsilsveg.  Hesi  fyrilit  mugu  tí  vigast  upp ímóti samfelagsbúskaparliga úrslitinum, og kostnaðin hjá Landskassanum.</p>
<p>At enda er samfelagsbúskaparliga úrslitið roknað, um so var, at møguleiki varð at bíleggja pláss á ferjuni. Roknað er við, at hetta hevði stytt um fjaldu bíðitíðina og veruligu bíðitíðina við tilsamans 12 min. í miðal. Samfelagsbúskaparliga úrslitið er tó enn til fyrimuns fyri einari tunnilsloysn, um so ávøksturin minkar við umleið 30 mió. kr.</p>
<p type="listitem">• <em type="bold">Niðurstøða </em></p>
<p>Niðurstøðan av hesari kostnað-nyttu frágreiðing er, at ein íløga í undirsjóartunnil við stórari vissu loysir seg samfelagsbúskaparliga. Við teimum fortreytum, roknað er við í kanningini, gevur henda íløga eitt samlað samfelagsbúskaparligt íkast, ið er uml. 175 mió. kr., um eingir bummpengar verða kravdir.  Um  bummpengar  verða  kravdir  ájavnt  við  galdandi  ferðaseðlaprísir  á  ferjunum  í  dag, verður  samfelagsbúskaparliga  íkastið  gott  90  mió.  kr.  Samfelagsbúskaparliga  íkastið  fyri  hvørja almenna krónu er tó nakað tað sama, um bummpengar verða uppkravdir ella ikki. Nettoíkastið er uml. 50 oyru fyri hvørja almenna krónu, ið nýtt verður til verkætlanina. Tí kann tykjast skilagott at fíggja part av íløguni við bummpengum, so betri møguleiki verður hjá Landskassanum at fara undir aðrar samfelagsgagnligar íløgur.</p>
<p>3.2. Verkætlan: Ferðasambandið um Leirvíksfjørð</p>
<p type="listitem">• <em type="bold">Inngangur </em></p>
<p>Hóast  verkætlanin  at  gera  fast  samband  um  Leirvíksfjørð  ikki  hevur  fingið  so  drúgva  umrøðu  í fjølmiðlunum, eru tó kanningar gjørdar í hesum sambandi.</p>
<p>Valt er at kanna hesa verkætlan, fyri at staðfesta, um ein slík ætlan samfelagsbúskaparliga ber seg í mun til framhaldandi ferjusamband.</p>
<p type="listitem">• <em type="bold">Lýsing av verkætlanini </em></p>
<p>Verkætlanin, ið kannað verður, er at gera ein tunnil undir Leirvíksfjørð, og verður henda kallað verkætlan  1.  Landsverkfrøðingurin  hevur  kannað  ymsar  møguligar  linjuføringar,  og  gjørt  seismiskar kanningar av undirgrundini undir Leirvíksfjørð, um so hesar kanningar ikki hava verið líka drúgvar sum eitt nú kanningarnar av Vestmannasundi. Landsverkfrøðingurin hevur sum eitt úrslit av hesum kanningum valt eina linjuføring, har tunnilsmunnarnir liggja við brennistøðina Eysturoyarmegin og við  Skriðustíggj  við  bátahylin  í  Borðoyavík  Borðoyarme</p>
<p>Sum  við  verkætlanini  at  gera  fast  samband  um  Vestmannasund  eru  tríggjar  útrokningar  gjørdar. Verkætlan 1a er uttan bummpengauppkrevjing, verkætlan 1b er við bummpengum ájavnt við ferðaseðlaprísin á ferjunum í dag, og verkætlan 1c er við bummpengum, ið eru o.u. helvtina av galdandi príslegu.</p>
<p>Verandi støða í dag og verkætlan 1 eru annars lýstar í talvu b1 og b2 niðanfyri.</p>
<p>Talva b1: Lýsing av verðandi støðu  Verandi støða:</p>
<p>Ein stór ferja</p>
<p>persónbilar  uml. 40 Kapasitetur ferðafólk uml. 350</p>
<p>Miðaltal av dagligum fráferðum av Leirvík</p>
<p>Møguligt at bíleggja pláss? Nei</p>
<p>Støk ferðandi (miðal) kr. 25</p>
<p>Persónbilur v. førara (miðal) kr. 75 Ferðaseðlaprísir Lastbilur v. førara (miðal) kr. 280</p>
<p>Livitíð 30 ár Samanberingar-strekki A-B 0,0 km</p>
<p>Talva b2: Lýsing av føstum sambandi  Verkætlan 1:</p>
<p>Undirsjóartunnil</p>
<p>Longd á tunli 5,1 km</p>
<p>Longd á tilkoyrsilsvegum 0,6 km</p>
<p xml:lang="dan">Samanberingarstrekki A-B 11 km</p>
<p>Persónbilur v. førara (miðal) a) 0 kr. b)   75 kr. c) 35 kr. Lastbilur v. førara (miðal) a) 0 kr. b) 280 kr. c) 140 kr. Bummpengaprísir Eyka ferðandi í akfari (miðal) a) 0 kr. b)   25 kr. c)   15 kr.</p>
<p>Mettur íløgukostnaður u/v MVG 260/300 mió. kr.</p>
<p type="listitem">• <em type="bold">Serligar roknifortreytir </em></p>
<p>Í  talvu  b3  finnast  tær  roknifortreytir,  ið  eru  serligar  fyri  hesa  verkætlan.  Saman  við  felags  roknifortreytinum eru tær grundarlagið undir úrslitinum av kostnað-nyttu kanningunum. Roknað verður eins og í verkætlanini um fast samband um Vestmannasund við einum árligum viðlíkahaldskostnaði av undirsjóartunnlinum, ið er 500.000 kr. fyri hvønn kilometur, frároknað el-útreiðslur.</p>
<p xml:lang="dan">Talva b3: Serligar roknifortreytir</p>
<p>Variabul Avgjøld Frágreiðing Eind Tal Viðlíkahald av undirsjóartunnli u u/ el, v/ asfalt kr/km/ár 500.000 Íløga í bummpengaskipan u  kr 2.000.000 Rakstur av bummpengaskipan v  kr/ár 2.000.000 El-nýtsla í undirsjóartunnli  pumpur, viftir, ljós  kWh/km/ár 300.000 Persónbilar um fjørðin 1997   tal/ár 68.000 Tung ferðsla um fjørðin 1997   tal/ár 12.000 Fólk um fjørðin 1997  inkl. bilførarar tal/ár 270.000</p>
<p type="listitem">• <em type="bold">Úrslit </em></p>
<p>Í talvu a4 á næstu síðu er endaliga úrslitið uppsett, so lættari er at samanbera avleiðingarnar av ymsu  alternativunum.  Serliga  eigur  ein  at  leggja  til  merkis  samlaðu  nettonyttuna  (C)  og  nyttukostnaðarbrøkin (E).</p>
<p>Í talvuni sæst, at tunnilsloysninar sum heild balansera um 0, og eru sostatt samfelagsbúskaparliga neutralar í mun til framhaldandi ferjusigling. Tó er ein lítil munur á Verkætlan 1a, b og c, og sum við verkætlanini at  gera  fast samband undir Vestmannasund er tað so, at tess lægri bummpengar, tess  betri  verður  samlaða  samfelagsbúskaparliga  úrslitið.  Um  bummpengar  verða  kravdir,  verður økingin í ferðsluni væl minni, og tí verður nyttan av øktari ferðslu eisini minni.</p>
<p>Einasta  loysnin,  ið  beinleiðis  gevur  eitt  lítið  samfelagsbúskaparligt  íkast  (uml.  36  mió.  kr.),  er sostatt loysnin har ongir bummpengar verða kravdir. Óvissan um ferðslulopið er tó so mikið stór, at hetta ikki einsamalt kann avgera, um bummpengar skulu krevjast ella ikki.</p>
<p>Talva b4: Úrslit av kostnað-nyttu kanning. Broyting í mun til støðuna í dag (mió. kr.)</p>
<p>Avleiðing Alternativ 1a:</p>
<p>Tunnil u. bumm</p>
<p xml:lang="dan">Alternativ 1b: Tunnil v. bumm</p>
<p>Alternativ 1c: Tunnil v. bumm Tíðarkostnaður 68,8 74,8 73,6 Variabul akfarskostnaður -30,3 -20,7 -22,7 Fastur akfarskostnaður 9,8 11,7 11,2 Nyttan av øktari ferðslu 78,8 48,0 64,0 Forðingarkostnaður 39,5 43,3 41,7</p>
<p><em type="bold">A: </em>Sum nytta<em type="bold"> </em>166,6 157,1 167,8 </p>
<p>Tunnilsíløga 287,5 289,6 289,6 Tunnilsrakstur 54,9 54,9 54,9 Ferjuíløga -31,9 -31,9 -31,9 Ferjurakstur -180,2 -180,2 -180,2 Bummskipan, rakstur 0,0 36,1 36,1</p>
<p><em type="bold">B: </em>Sum íløga og rakstur<em type="bold"> </em>130,3 168,5 168,5 </p>
<p xml:lang="dan"><em type="bold">C: Netto nytta (A-B) 36,3 -11,4 -0,7 D:</em> Almennar netto- </p>
<p>útreiðslur av verkætlan 371,5 225,2 303,0</p>
<p><em type="bold">E: Nyttu-kostnaður brøkur (C/D) 0,10 -0,05 -0,00 </em></p>
<p>Samlaðu  almennu  útreiðslurnar  fyri  hvørt  alternativið  eru  at  finna  í  raðnum  (D).  Spard  íløga  í nýggja ferju, møguligar bummpengainntøkur og øktu inntøkurnar frá orkugjaldi telja positivt í hesum roknskapi. Hinvegin føra mista rakstraryvirskotið frá Leirvíksfjarðarleiðini, tunnilsíløga og</p>
<p type="listitem">–rakstur  og  møguligar  útreiðslur  til  rakstur  av  bummpengaskipan,  til  øktar  almennar  útreiðslur.</p>
<p>Legg til merkis, at sjálvt við hægsta bummpengaprísi eru almennu nettoútreiðslurnar av einari tunnilsloysn ikki niðanfyri 225 mió. kr., um bummpengar verða kravdir í 15 ár. Um eingir bummpengar verða kravdir, verða almennu nettoútreiðslurnar av at velja tunnilsloysnina í nútíðarvirði uml. 370  mió.  kr.  fyri  30  ára  skeiðið.  Gevið  gætur,  at  roknað  verður  við,  at  sjálv  tunnilsíløgan  verður gjørd yvir trý ár, og at møguligar útreiðslur til langtíðarfígging ikki eru íroknaðar.</p>
<p>Hesi úrslit eru fingin út frá teimum fortreytum, at norskar royndir við ferðslulopi, har fast samband avloysir ferju, kunnu nýtast í Føroyum.</p>
<p type="listitem">• <em type="bold">Viðkvæmiskanningar </em></p>
<p>Stór óvissa er á summum fortreytum, ið nýttar eru í hesari kanningini. Tí verða viðkvæmiskanningar gjørdar, ið kunnu vísa, hvussu samfelagsbúskaparliga úrslitið broytist, um óvissu fortreytirnar verða broyttar nakað.</p>
<p>Í fyrsta lagi er roynt at broyta fortreytirnar um støddina á væntaða ferðslulopinum. Hesar metingar byggja á norskar royndir um, hvussu ferðslan broytist í mun til samlaða ferðakostnaðin. Roynt er tó at vera eitt sindur varin í metingunum, tí ongi føroysk hagtøl finnast hesum viðvíkjandi. Í úrslitinum omanfyri  verður  roknað  við,  at  bilferðslan  verður  umleið  tann  dupulta  í  mun  til  áðrenn  tað  varð landfast, og er tað grundað á broytingarnar í samlaða ferðakostnaðinum.</p>
<p>Um  einki  ferðslulop  varð,  aftaná  tað  var  vorðið  landfast,  hevði  verkætlanin  ikki  loyst  seg  samfelagsbúskaparliga, líka mikið hvussu støðið á bummpengunum var. Um ferðslulopið hinvegin varð t.d. 50% størri enn  roknað er við í útrokningunum omanfyri, hevði tað ført við sær,  at verkætlan hevði loyst seg samfelagsbúskaparliga við øllum bummpengasatsum. Tað kann tykjast ógvusligt, at ferðslan skuldi verið 150% størri, enn ferðslan er um sundið í dag, men um samanborið verður við talið á akførum á øðrum vegastrekkjum sæst, at eitt slíkt tal ikki hevði verið heilt av leið.</p>
<p>Eisini er roynt at rokna samfelagsbúskaparliga úrslitið um so er, at íløgukostnaðurin verður størri ella minni enn væntað. Roknað er við einari óvissu í kostnaðarmetingini, ið er ± 25%, t.e. 65 mió. kr. uttan MVG. Um verkætlanin gjørdist 65 mió. kr. dýrari enn væntað, hevði samfelagsbúskaparliga úrslitið verið negativt, uml. – 40–100 mió. kr., í mun til hvussu høgt bummpengarnir verða settir. Um  verkætlanin  hinvegin  gjørdist  65  mió.  kr.  bíligari  enn  væntað,  hevði  samfelagsbúskaparliga úrslitið verið positivt, + 50–100 mió. kr., aftur í mun til bummpengastøðið.</p>
<p type="listitem">• <em type="bold">Niðurstøða </em></p>
<p>Verkætlanin at lata fast samband avloysa ferjusigling um Leirvíksfjørð, hevði við teimum fortreytum roknað er við í hesi kanning givið eitt samfelagsbúskaparligt úrslit, ið liggur um 0. Hetta merkir, at verkætlani</p>
<p>3.3. Verkætlan: Vegastrekkið Øravík-Hov</p>
<p type="listitem">• <em type="bold">Inngangur </em></p>
<p>Í  samband  við  viðgerðina  av  vegasambandinum  Øravík-Hov  í  samferðsluverkætlanarbólkinum, varð  komið  fram  til,  at  hetta  vegastrekki  í  verandi  líki  hevur  ein  tann  størsta  títtleikan  av  ferðsluóhappum  í  landinum.  Flestu  óhappini  hava  bert  ført  við  sær  skaða  uppá  akfør,  men  í  tíðarskeiðnum 1988-1991 vóru í alt 8 ferðsluóhapp við persónskaða  á hesum  vegastrekki.  Síðan 1992 hevur tó einki óhapp við persónskaða verið. Strekkið hevur ikki kravt nakað mannalív seinastu 10 árini.</p>
<p>Stóri  títtleikin  av  ferðsluóhappum  ger,  at  samferðsluverkætlanarbólkurin  hevur  valt  at  gera  eina kostnað-nyttu kanning av hesum vegastrekki, fyri at vita, um tað ber til at bøta um hetta vegastrekki, so at fyrimunirnir standa mát við kostnaðin.</p>
<p type="listitem">• <em type="bold">Lýsing av verkætlanini </em></p>
<p>Landsverkfrøðingurin hevur arbeitt við tveimum loysnum fyri vegastrekkið, og verða hesar loysnir kannaðar í frágreiðingini. Tann eina loysnin er at umbyggja verandi veg, og er kostnaðurin av hesum mettur at verða o.u. 70 mió. kr. Hin loysnin er at gera eitt berghol millum Øravík og Hov, og er metti kostnaðurin av hesum bergholi millum 30 og 60 mió. kr. fyri hvønn kilometur umframt 15-20 mió. kr í alt til vegagerð. Neyvari kostnaðarmetingar eru ikki tøkar, áðrenn jarðfrøðisligar kanningar eru gjørdar. Um roknað verður við einum bergholskostnaði uppá 40 mió. kr. fyri hvønn kilometur, og bergholið verður 2,25 km. til longdar, verður kostnaðurin við tilkoyrsilsvegum o.u. 105-110 mió. kr.</p>
<p>Verandi landsvegur úr Øravík til Hovs er 8,6 km langur, og verður ein umbygdur vegur nakað tað sama til longdar. Á verandi vegi eru tó fleiri sving, ið verða minni krapp, um so er, at verkætlanin at umbyggja  vegin  verður  framd.  Hetta  merkir,  at  miðalferðin  verður  nakað  hægri,  og  at  brennievnisnýtslan minkar eitt vet. Eisini kann væntast, at talið av ferðsluóhappum fer at  minka í  mun til støðuna í dag. Roknað verður við, kanska heldur bjartskygt, at títtleikin av ferðsluóhappum kemur niður á miðaltalið fyri alt landið, í mun til ta ferðsluna, ið er á strekkinum.</p>
<p>Um berghol verður gjørt, verður teinurin styttur niður í 4,5 km, og verður miðalferðin eisini hægri, sammett við verandi veg. Av tí, at teinurin er styttri at koyra, kann eisini roknast við, at færri ferðsluóhapp verða, í mun til verkætlanina at bøta um verandi veg. Annars eru verandi vegur og báðar verkætlaninar lýstar í talvu c1 niðanfyri.</p>
<p>Talva c1: Lýsing av flutningssambandi  Verandi vegur: Verkætlan 1:</p>
<p>Umbygdan veg</p>
<p xml:lang="dan">Verkætlan 2: Berghol</p>
<p>Strekki 8,6 km 8,6 km 4,5 km (2-2½ km berghol)</p>
<p xml:lang="dan">u/ persónskaða 14,3 u/ persónskaða 4,4 u/ persónskaða 2,3 Væntað árligt</p>
<p>miðaltal av ferðsluóhappum v/ persónskaða 0,55 v/ persónskaða 0,21 v/ persónskaða 0,15</p>
<p>persónbilar  persónbilar  persónbilar</p>
<p>Væntað ÁFS</p>
<p>tung ferðsla  tung ferðsla  tung ferðsla</p>
<p>persónbilar  persónbilar  persónbilar  Væntað  miðal</p>
<p>ferð tung ferðsla  tung ferðsla  tung ferðsla</p>
<p>persónbilar 1,3 l persónbilar 1,2 l persónbilar 0,4 l Væntað or</p>
<p>kunýtsla tung ferðsla 3,5 l tung ferðsla 3,2 l tung ferðsla 0,8 l</p>
<p>Íløgukostnaður u/v MVG  60/70 mió. kr. uml. 95/110 mió. kr.</p>
<p>Íløgukostnaðurin er nær tengdur at jarðfrøðisligu viðurskiftunum, og er tí enn sera óvissur.</p>
<p type="listitem">• <em type="bold">Serligar roknifortreytir </em></p>
<p>Í  talvu  b3  finnast  tær  roknifortreytir,  ið  eru  serligar  fyri  hesa  verkætlan.  Saman  við  felags  roknifortreytinum eru tær grundarlagið undir úrslitinum av kostnað-nyttu kanningunum.</p>
<p xml:lang="dan"><em type="bold">Talva c2: Serligar roknifortreytir </em></p>
<p>Variabul Avgjøld Frágreiðing Eind Tal Rakstur/viðlíkahald av bergholi u u/ el, v/ asfalt kr/km/ár 100.000 El-nýtsla í bergholi  viftir, ljós kWh/km/ár 100.000 Rakstur/viðlíkahald av tveysporaðum vegi u  kr/km/ár 50.000</p>
<p type="listitem">• <em type="bold">Úrslit </em></p>
<p>Endaliga úrslitið av kostnað-nyttu kanningini er uppsett í talvu c3 niðast á síðuni. Í talvuni sæst, at hvørki loysnin  at bøta um verandi veg ella tunnilsloysnin loysir seg samfelagsbúskaparliga.  Fyrimunirnir standa ikki mát við kostnaðin av at fremja verkætlanina, og við teimum fyritreytum roknað er við í kanningini, geva báðar verkætlanir eitt negativt úrslit, ið er o.u. -40 mió. kr. í mun til verandi loysn. Tað gevur lítla meining at nýta nyttu-kostnaðar brøkarnar, tá samlaða úrslitið er negativt. Tó sæst í talvuni, at við teimum fortreytum, roknað er við, missur samfelagið mest fyri hvørja nýtta landskassakrónu, um Verkætlan 1 verður framd, í mun til verandi støðu.</p>
<p>Talva c3: Úrslit av kostnað-nyttu kanning. Broyting í mun til støðuna í dag (mió. kr.)</p>
<p>Avleiðing Verkætlan 1:</p>
<p>Umbyggja verandi veg</p>
<p>Verkætlan 2: Bergholsloysnin Tíðarkostnaður 3,1 12,2 Variabul akfarskostnaður 1,1 19,2 Fastur akfarskostnaður 0,6 2,4 Nyttan av øktari ferðslu 0,0 2,4 Ferðslutrygd 14,4 18,1</p>
<p><em type="bold">A:</em> Sum nytta 19,3 54,3 </p>
<p>Íløgukostnaður 62,8 95,1 Rakstur og viðlíkahald 0,0 0,2</p>
<p><em type="bold">B: </em>Sum íløga og rakstur<em type="bold"> </em>62,8 95,3 </p>
<p xml:lang="dan"><em type="bold">C: Netto nytta (A-B) -43,5 -41,0 D:</em> Almennar netto- </p>
<p>útreiðslur av verkætlan 64,7 99,5</p>
<p><em type="bold">E: Nyttu-kostnaður brøkur (C/D) -0,67 -0,41 </em></p>
<p type="listitem">• <em type="bold">Viðkvæmiskanningar </em></p>
<p>Sum  áður  nevnt  er  kostnaðarmetingin  av  bergholsloysnini  sera  óviss,  og  roynt  verður  tí  at  rokna samfelagsbúskparliga úrslitið um so er, at íløgukostnaðurin verður lægri ella hægri enn mett. Fyrst verður roynt at rokna úrslitið, um so er, at umstøðurnar fyri tunnilsloysnini verða so góðar sum til ber. Hetta merkir, at íløgukostnaðurin fyri hvønn kilometur av tunnli verður so lágur sum 30 mió. kr. v/ MVG, og tunnilin verður bert 2 km langur. Tá verður samfelagsbúskaparliga úrslitið betrað við uml. 30 mió. kr., men úrslitið er tó enn negativt, uml. –10 mió. kr. Um íløgukostnaðurin hinvegin verður so høgur sum 60 mió. kr. v/ MVG fyri hvønn kilometur, og tunnilin verður 2,25 km. langur, verður samfelagsbúskaparliga úrslitið enn meira negativt, –83 mió. kr. Sostatt kann við stórari vissu staðfestast, at tunnilin ikki loysir seg samfelagsbúskaparliga.</p>
<p>Um tað orsakað av trupulleikum við kapasitetinum á verandi vegi hóast alt verður samtykt, at onnur av verkætlanunum skal fremjast, kunnu  kostnað-nyttu kanningarnar nýtast til at avgera, hvør verkætlan  loysir  seg  best.  Sum  greitt  er  frá,  er  íløgukostnaðurin  av  bergholsloysnini  óvissur,  men  er hann helst størri enn kostnaðurin av at bøta um verandi veg. Hóast hetta kann tað verða skilagott at fremja bergholsloysnina, um hon kastar meiri nyttu av sær. M.a. verður spart meira brennievni og koyritíð, umframt at færri ferðsluóhapp kunnu væntast. Kostnað-nyttu kanningin kann tí nýtast til at avgera, hvussu stórur íløgukostnaðurin av bergholsloysnini kann verða, áðrenn tað loysir seg betri at bøta um verandi veg. Tá nú bert tvær loysnir eru í at velja, verður verkætlan 1 nýtt sum grundarlag, og roknað verður út, hvussu verkætlan 2 loysir seg í mun hesa verkætlan.</p>
<p>Útrokningarnar vísa, at um metti íløgukostnaðurin fyri tunnil og tilkoyrsilsvegir í alt er lægri enn 100 mió. kr. frároknað MVG, loysir bergholsverkætlanin seg betri enn verkætlanin at bøta um verandi veg. Sum sagt er kostnaðarme</p>
<p type="listitem">• <em type="bold">Niðurstøða </em></p>
<p>Tvær verkætlanir at betra um ferðasambandið  millum Hov og Øravík vórðu kannaðar, og úrslitið varð, at hvørgan loysti seg samfelagsbúskaparliga. Hetta merkir, at teir fyrimunir, ið ferðandi á vegastrekkinum fáa av, at verkætlaninar verða framdar, ikki standa mát við kostnaðin av at fremja tær. Við teimum fortreytum, roknað varð við, góvu báðar verkætlanir eitt samfelagsbúskaparligt hall, ið er gott 40 mió. kr.</p>
<p>Um tað hóast alt verður avgjørt at fremja aðra verkætlan, t.d. orsakað av trupulleikum við kapasitetinum á verandi vegi, er íløgukostnaðurin avgerandi. Um mett verður, at samlaði íløgukostnaðurin fyri bergholsloysnina við tilkoyrsilsvegum verður 100 mió. kr. ella  minni (u/ MVG), eigur henda verkætlan  at  verða  framd.  Hinvegin,  um  roknað  verður  við,  at  samlaði  íløgukostnaðurin  verður omanfyri 100 mió. kr. u/ MVG, eigur verkætlanin at umbyggja vegin heldur at verða framd.</p>
<p>3.4. Verkætlan: Berghol Millum fjarða - Kambsdal</p>
<p type="listitem">• <em type="bold">Inngangur </em></p>
<p>Alsamt størri vinnuligt virksemi er í Eysturoynni, og harvið veksur ferðslan í oynni eisini, bæði til og  frá  grannaøkini,  og  innanhýsis  í  Eysturoyarøkinum.  Nógv  ferðslu  er  í  løtuni  um  Gøtueiði,  og kemur  hon  partvíst  frá  sunnan  frá  eystara  partinum  av  Skálafjørðinum,  partvíst  norðan  frá.  Fyri ferðsluna, ið kemur frá eystara megin Skálafjørin (Runavík, Toftir o.s.fr.) er vegurin um Gøtueiði stytsta leið til bygdirnar hinumegin eiðið. Ein tunnil frá Millum fjarða til Kamsdal hevði tó kunnað stytt  heilt  nógv  um  koyristrekkið  fyri  ferðsluna,  ið  kemur  norðanfrá,  og  frá  vestaru  megin  Skálafjørðin til Fuglafjørð, Kambsdal, Leirvík, Norðragøtu, Syðrugøtu og Gøtugjógv. Hetta merkir, at øll ferðslan, ið kemur Norðanífrá og vestari megin Skálafjørðin skal koyra styttri leið til nevndu bygdir, og skal harumframt ikki toga seg upp um Gøtueiði, og harvið verður spart brennievni og ferðatíð, eins og væntast kann, at ferðsluóhappini verða færri í tali. Spurningurin er so, um hesir fyrimunir kunnu uppviga íløgu- og rakstrarkostnaðin av at fremja verkætlanina.</p>
<p type="listitem">• <em type="bold">Lýsing av verkætlanini </em></p>
<p>Óvist er,  hvussu langur ein tunnil millum Kambsdal og Millum fjarða hevði verið, men helst hevði hann í mesta lagi verið 2,5 km. langur. Jarðfrøðisligu viðurskiftini á staðnum eru ikki viðgjørd, og skulu kostnaðarmetingarnar tí gerast við fyrivarni.</p>
<p>Tá avleiðingarnar av at fremja hesa verkætlan skulu viðgerast, er avgerandi, hvussu nógv ferðsla er millum omanfyri nevndu bygdirnar eystaru megin Gøtueiði og økið millum fjarða. Til ber ikki við vissu  at  siga  nakað  um,  hvussu  stór  ferðslan  er,  men  grundað  á  fólkatalið  í  bygdunum  og  ferðslumátingarnar  hjá  Landsverkfrøðinginum  ber  til  at  meta  um  støddina  á  ferðsluni  millum  hvørja einstaka bygd og økið millum fjarða.</p>
<p>Grundað  á  metingarnar  av  ferðsluni  og  á  strekkinum  millum  einstøku  bygdirnar  og  økið  Millum Fjarða, ber til at gera eina forsøgn um, hvørja ávirkan verkætlanin hevur á ferðslutrygdina. Í talvu d1 niðanfyri sæst, at verkætlanin væntandi førir við sær, at miðaltalið á persónskaðaóhappum í alt minkar  við  umleið  0,5  árliga,  meðan  árliga  miðaltalið  á  ferðsluóhappum  við  materiellum  skaða væntandi minkar við uml. 8.</p>
<p>Miðalferðin  veksur  væntandi  nakað,  um  verkætlanin  at  gera  tunnil  verður  framd,  tí  ikki  verður neyðugt hjá  ferðsluni  at  koyra  gjøgnum bygt øki, og tí brekkurnar ikki verða líka brattar, sum tá koyrt verður um Gøtueiði.</p>
<p>Talva d1: Lýsing av flutningssambandi  Verandi vegur: Verkætlan 1:</p>
<p xml:lang="dan">Berghol</p>
<p>Fuglafjørð  Fuglafjørð  Kambsdal  Kambsdal  Leirvík  Leirvík  Norðragøta  Norðragøta 6,5 Syðrugøta  Syðrugøta</p>
<p>Koyristrekki í km Millum fjarða til:</p>
<p>Gøtugjógv  Gøtugjógv  Fuglafjørð/ Kambsdal  Fuglafjørð/</p>
<p>Kambsdal  Leirvík  Leirvík  Norðragøta  Norðragøta  løtt ferðsla Syðrugøta/ Gøtugjógv</p>
<p>løtt ferðsla</p>
<p>Syðrugøta/ Gøtugjógv  Fuglafjørð/ Kambsdal  Fuglafjørð/</p>
<p>Kambsdal  Leirvík  Leirvík  Norðragøta  Norðragøta</p>
<p>Væntað ÁFS Millum Fjarða til/frá ávísa bygd</p>
<p>tung ferðsla</p>
<p>tung ferðsla</p>
<p>Syðrugøta/ Gøtugjógv</p>
<p>Syðrugøta/ Gøtugjógv  Fuglafjørð/ Kambsdal 0,53 Fuglafjørð/</p>
<p>Kambsdal 0,16 Leirvík 0,38 Leirvík 0,23 Norðragøta 0,11 Norðragøta 0,07 v/persónskaða Syðrugøta/ Gøtugjógv 0,08</p>
<p>v/persónskaða</p>
<p>Syðrugøta/ Gøtugjógv 0,07 Fuglafjørð/ Kambsdal 7,3 Fuglafjørð/</p>
<p>Kambsdal 2,1 Leirvík 5,2 Leirvík 3,1 Norðragøta 1,6 Norðragøta 0,9</p>
<p>Væntað árligt miðaltal av ferðsluóhappum fyri ferðslu millum fjarða til/frá ávísa bygd u/persónskaða</p>
<p>u/persónskaða</p>
<p>Syðrugøta/ Gøtugjógv 1,1</p>
<p>Syðrugøta/ Gøtugjógv 0,9</p>
<p>persónbilar  persónbilar  Væntað  miðal</p>
<p>ferð tung ferðsla  tung ferðsla</p>
<p>Íløgukostnaður u/v MVG  100/115 mió. kr.</p>
<p>Íløgukostnaðurin er nær tengdur at jarðfrøðisligu viðurskiftunum, og er tí enn sera óvissur.</p>
<p type="listitem">• <em type="bold">Serligar roknifortreytir </em></p>
<p>Talva d2: Serligar roknifortreytir</p>
<p>Variabul Avgjøld Frágreiðing Eind Tal Rakstur/viðlíkahald av bergholi u u/ el, v/ asfalt kr/km/ár 100.000 El-nýtsla í bergholi  viftir, ljós kWh/km/ár 100.000</p>
<p type="listitem">• <em type="bold">Úrslit </em></p>
<p>Í talvu d3 er endaliga úrslitið uppsett, so avleiðingarnar, ið standast av at fremja verkætlanina, beinleiðis kunnu sammetast við kostnaðin. Í talvuni sæst, at verkætlanin loysir seg samfelagsbúskaparliga, og gevur hon væntandi eitt samfelagsbúskaparligt íkast, ið er umleið 37 mió. kr. Diskonteraðu almennu útreiðslurnar av at fremja verkætlanina eru roknaðar til at verða umleið 151,7 mió. kr í alt. Landskassaútreiðslurnar eru 114,3 mió. til íløgu, 8,8 mió til rakstur og viðlíkahald, og 28,6 mió. kr. í mistum inntøkum frá brennievnisavgjøldum. Orsøkin til, at útreiðslurnar til íløgu og rakstur ikki eru tær somu sum í talvu d3 er, at prísirnir, ið verða nýttir í samfelagsbúskaparligu útrokningunum ikki eru heilt teir somu sum teir, ið verða nýttir at rokna almennu útreiðslurnar. T.d. verður marginali  el-prísurin  nýttur  í  samfelagsbúskaparligu  útrokningunum,  meðan  forbrúkara  el-prísurin  verður nýttur at rokna útreiðslurnar hjá landskassanum.</p>
<p>Landið nýtir sostatt 151,7 mió. kr. til at fáa eitt samfelagsbúskaparligt yvirskot uppá 37,1 mió. kr., og verður nyttu-kostnaðarbrøkurin tí útroknaður til at vera 0,24.</p>
<p>Talva d3: Úrslit av kostnað-nyttu kanning. Broyting í mun til støðuna í dag (mió. kr.)</p>
<p>Avleiðing Verkætlan 1:</p>
<p>Bergholsloysnin Tíðarkostnaður 54,4 Variabul akfarskostnaður 66,0 Fastur akfarskostnaður 13,2 Nyttan av øktari ferðslu 0,0 Ferðslutrygd 23,0</p>
<p><em type="bold">A:</em> Sum nytta 156,6 </p>
<p>Íløgukostnaður 112,8 Rakstur og viðlíkahald 6,7</p>
<p><em type="bold">B: </em>Sum íløga og rakstur<em type="bold"> </em>119,5 </p>
<p xml:lang="dan"><em type="bold">C: Netto nytta (A-B) 37,1 D:</em> Almennar netto- </p>
<p>útreiðslur av verkætlan 151,7</p>
<p><em type="bold">E: Nyttu-kostnaður brøkur (C/D) 0,24 </em></p>
<p type="listitem">• <em type="bold">Viðkvæmiskanningar </em></p>
<p>Sum nevnt varð, tá verkætlanin varð lýst, eru onkrar av teimum roknifortreytum, úrslitini eru grundaði á, nokk so óviss. Talan er serliga um støddina á ferðsluni millum tær ymisku bygdirnar og økið millum fjarða o</p>
<p>Íløgukostnaðurin er grundaður á , at arbeiðið gongur rímiliga væl, og at eingir stórir jarðfrøðisligir trupulleikar eru. Um tað skuldi víst seg, at ávísir trupulleikar eru við at fremja verkætlanina, kann roknast við, at íløgukostnaðurin verður dýrari enn mettur.</p>
<p>Roynt er at rokna samfelagsbúskaparliga úrslitið, um so varð, at íløgukostnaðurin gjørdist 25% størri enn mett. Tá hevði samfelagsbúskaparliga úrslitið enn verið positivt, men nú bert uml. 9 mió. kr. Rættast er helst at siga, at verkætlanin tá hevði verið samfelagsbúskaparliga neutral í mun til verandi støðu í dag.</p>
<p>Ferðslan frá økinum Millum fjarða til bygdirnar Fuglafjørð, Leirvík, Norðragøta, Syðrugøta og Gøtugjógv  noyðist  at  fara  um  Gøtueiði,  og  tí  skuldi  verið  løtt  at  mett  um  støddina  á  hesi  ferðsluni. Trupulleikin  er bert, at  ferðsla uttan  av  Skálafjørðinum eisini fer um  eiðið, og at neyðugt tí er  at meta um, hvussu stórur partur av ferðsluni, ið fer um Gøtueiði kemur uttan av fjørðinum, og hvussu stórur partur, ið kemur innan av fjørðinum. Í hesari kanning er roknað við, at 50% av ferðsluni kemur innan av fjørðinum, og er tað grundað á ferðslumátingarnar hjá Landsverkfrøðinginum. Tó ber ikki til við vissu at staðfesta, hvussu stórur hesin partur av ferðsluni er, og tí er roynt at rokna samfelagsbúskaparliga úrslitið, um so er, at bert 40% av ferðsluni kemur innan av fjørðinum. Samfelagsbúskaparliga úrslitið er tá enn positivt, tó nú bert uml. 10 mió. kr.</p>
<p>Viðkvæmiskanningarnar vísa sostatt, at bert um ferðslan innan av fjørðinum er minni enn mett <em type="italic">og</em> um íløgukostnaðurin er hægri enn mett varð, loysir verkætlanin seg ikki samfelagsbúskaparliga. Tá er ikki roknað við, at ferðslan veksur í tí 30-ára tíðarskeiðnum, útrokningarnar eru gjørdar fyri. </p>
<p>Samanumtikið kann tí staðfestast, at sannlíkindini fyri, at verkætlanin at gera tunnil úr økinum Millum fjarða til Kambsdal loysir seg samfelagsbúskaparliga, eru heilt góð.</p>
<p type="listitem">• <em type="bold">Niðurstøða </em></p>
<p>Samfelagsbúskaparligu útrokningarnar vístu, at verkætlanin at gera ein tunnil millum Kambsdal og økið Millum fjarða loysir seg samfelagsbúskaparliga, og við teimum fortreytum, nýttar eru í útrokningunum,  gevur verkætlanin eitt nettoíkast, ið er umleið 37 mió. kr. Viðkvæmiskanningar vórðu eisini gjørdar um støddina á ferðsluni og íløgukostnaðin, og vístu tær, at tað skal vilja illa til, áðrenn verkætlanin ikki loysir seg samfelagsbúskaparliga.</p>
<p>Um verkætlanin at gera undirsjóartunnil undir Leirvíksfjørð verður framd, loysir verkætlanin at gera berghol millum Kambsdal og Millum fjarða seg enn betri, av tí at ferðslan væntandi veksur.</p>
<p>3.5. Verkætlan: Farleiðin til Suðuroyar</p>
<p type="listitem">• <em type="bold">Inngangur </em></p>
<p>Verandi suðuroyarskip, Smyril, er bygt í 1969 og verður sostatt 30 ár í 1999. Við høga aldrinum á Smyrli umframt nýggj A/Amax krøv í huga, er tað sannlíkt, at neyðugt verður at fara undir verkætlanina at byggja nýtt suðuroyarskip innan tey næstu 3-4 árini. Henda íløga fer væntandi at liggja um 200 mió. kr. í alt, um eitt skip líkt Smyrli skal byggjast.</p>
<p>Verkætlanarbólkurin  helt  tað  tó  verða  skilabest,  at  ein  heildarloysn  fyri  Suðuroyarsiglingina  varð kannað, áðrenn farið varð undir verkætlanina at byggja nýtt Suðuroyarskip. Serliga helt verkætlanarbólkurin tað vera áhugavert at kanna, um partur av ferðsluni ella møguliga øll ferðslan kundi og átti at verið løgd um Sandoynna. Eisini ynskti verkætlanarbólkurin at kanna, um partur av ferðafólkaflutninginum millum Suðuroynna og høvuðsstaðarøkið kann røkjast við einari flogleið.</p>
<p type="listitem">• <em type="bold">Lýsing av verkætlanum </em></p>
<p>Tað, sum kanningin í stuttum snýr seg um er, hvussu ferðafólk, bilar og farmur á skynsamasta hátt kunnu flytast millum Suðuroynna og høvuðsstaðarøkið, og eru 4 møguleikar kannaðir. Verkætlan 0 er at halda fram við verandi suðuroyarsigling millum Tvøroyri og Tórshavn við 10 túrum aftur og fram um vikuna í miðal. Verkætlan 1 er at seta eina ferju í sigling millum Hvalba og Sand at røkja ferðafólkaflutning <em type="italic">umframt</em> at Smyril dagliga siglir ein túr aftur og fram millum Tvøroyri og Tórshavn.  Verkætlan  2  er  at  seta  eitt  vatnflogfar  í  flúgving  millum  Tvøroyri  og  Tórshavn,  har  landið antin  eigur  og  rekur  flogfarið  sjálvt  ella  keypir  hesa  tænastu  frá  einum  felagi,  umframt  at  Smyril siglir 10 túrar aftur og fram millum Tvøroyri og Tórshavn. Verkætlan 3 er at føra allan ferðafólka- og farmaflutning yvir Sandoynna, við einari stórari ferju Hvalba-Sand, ið siglir tveir túrar aftur og fram dagliga umframt at nýggi Tróndur siglir í pendulfart millum Skopun og Gomlu rætt. Ætlanin at føra alla ferðslu yvir Sandoynna er ikki nýggj, og er hetta uppskotið komið undan kavi við jøvnum millumbilum. Verkætlanarbólkurin helt tí, at uppskotið átti at kannast, fyri at greiða fyrimunir og vansar við uppskotinum. </p>
<p>Strandferðslan  og  Landsverkfrøðingurin  hava  gjørt  kostnaðarmetingar  av  teimum  íløgum,  ið  eru neyðugar fyri at fremja ymsu verkætlaninar. M.a. mugu havnirnar í Hvalba og á Sandi umbyggjast, um verkætlan 1 skal fremjast. Roknast má eisini við hægri rakstrarkostnaði, um ein nýggj ferja skal setast  í  sigling  millum  Hvalba  og  Sand.  Roknað  verður  tó  ikki  við,  at  broytingar  eru  neyðugar  í ferðaætlanini hjá Trónda millum Skopun og Gomlu Rætt, orsakað av nýggju farleiðini.</p>
<p>Afturat umbyggingum av havnunum í Hvlaba og Sandi, má havnalagið í Skopun umbyggjast, Hvalbiartunnilin víðkast, og vegurin til nýggju ferjuleguna umbyggjast, um øll ferðslan til og úr Suðuroy skal førast yvir Sandoynna. Hóast havnalagið í Skopun verður útbygt, má roknast við fløskuhálstrupulleikum  hjá  tungu  ferðsluni  í  Skopun/Gomlu  rætt,  orsakað  av  avmarkaða  kapasitetinum  hjá nýggja Trónda. Tí er roknað við einari longri bíði- og ferðatíð fyri tungu ferðsluna, enn fyri løttu ferðsluna.</p>
<p>Um verkætlan 3 verður framd, má túratalið hjá Trónda eisini økjast munandi, fyri at nøkta ta øktu ferðsluna, serliga tungu ferðsluna. Roknað verður við, at Tróndur økir túratalið við uml. 21 túrum um vikuna.</p>
<p>Verkætlanirnar eru annars lýstar meira nágreiniliga í talvu e1 og e2 niðanfyri. Viðmerkjast kann, at verkætlan 2, ið er at seta í verk flúgving millum Tórshavn og Suðuroy bert hevur ógvuliga óneyv hagtøl  at  styðja  seg  til.  Ongar  marknaðarkanningar  eru  gjørdar,  ið  kunnu  geva  eina  ábending  um undirtøkuna við einari slíkari flogleið og í hvønn mun, ein slík flogleið ávirkar talið á ferðafólki, ið sigla við Smyrli. Kostnaðarmetingar frá verkætlanini hjá KR-Áir at byrja flogleið við vatnflogfari til Suðuroyar,  eru  tó  nýttar  at  styðja  seg  til.  Ilt  er  at  meta  um,  hvussu  veruleikakendar  hesar  kostnaðarmetingar eru, men tær eru tað einasta tøka tilfarið í løtuni.</p>
<p>Talva e1: Lýsing av verkætlan 0 og 2  Verandi støða (V0):</p>
<p>Sigling Tvøroyri- Tórshavn</p>
<p>Verkætlan 2: Sigling og flúgving Tvøroyri-Tórshavn</p>
<p>Miðaltal á túrum um vikuna Tvøroyri-Tórshavn-Tvøroyri   Miðaltal á flogtúrum um vikuna Tórshavn-Tvøroyri-Tórshavn -</p>
<p>Siglitíð Tvøroyri-Tórshavn 2,1 tímar 2,1 tímar</p>
<p>Flúgvitíð Tvøroyri-Tórshavn - 15 min.</p>
<p>Íløga í nýggjan Smyril u/MVG 200 mió. kr. 200 mió. kr.</p>
<p>Rakstrarútreiðslur gamli/nýggi Smyril u/MVG 18,4 / 16,4 mió. kr. 18,4 / 16,4 mió. kr</p>
<p>Fastar útreiðslur flogleið - 2,0 mió. kr.</p>
<p>Skiftandi útreiðslur flogleið - 1,0 mió.kr.</p>
<p>Íløgur í føst anlegg (atløgubryggja v.m.) Tórshavn/Tvøroyri - 1,0 mió. kr.</p>
<p>Árligt tal á ferðafólki Smyril 110.000 109.000</p>
<p>Árligt tal á ferðafólki flogleið (varin meting) - 6.000</p>
<p>Talva e2: Lýsing av verkætlan 1 og 3  Verkætlan 1:</p>
<p>Sigling TvøroyriTórshavn umframt ferðafólkaflutning um Sandoy</p>
<p>Verkætlan 3: Øll ferðsla um Sandoy</p>
<p>Miðaltal á túrum um vikuna Tvøroyri-Tórshavn-Tvøroyri  - Miðaltal á túrum um vikuna Hvalba-Sand-Hvalba</p>
<p>Siglitíð Hvalba-Sand 1,4 tímar 1,0 tíma</p>
<p>Siglitíð Tvøroyri-Tórshavn 2,1 tímar -</p>
<p>Íløga í nýggjan Smyril u/MVG 180 mió. kr. 200 mió. kr.</p>
<p>Íløgur í havnirnar Hvalba, Sand, Skopun u/MVG 15 mió. kr. 30 mió. kr. Íløga í vegastrekkir TvøroyriHvalba, Sand-Skopun - 70 mió. kr. Rakstrarútreiðslur gamli/nýggi Smyril u/MVG 18,4 / 16,4 mió. kr. 18,1 /14,1 mió. kr. Øking í túratali Skopun-Gamla rætt-Skopun um vikuna -  Eyka rakstrarútreiðslur Skopun-Gamla rætt - 2,9 mió. kr</p>
<p>støk ferðandi  2,4/2,9 tímar  støk ferðandi 2,7 tímar løtt ferðsla 2,4 tímar løtt ferðsla 2,5 tímar Ferðatíð Tvøroyri-Tórshavn</p>
<p>(inkl. bíðitíð) tung ferðsla 2,4 tímar tung ferðsla 3,1 tímar</p>
<p>Árligt ferðafólkatal HvalbaSandoy-Tórshavn 25.000 110.000 Árligt ferðafólkatal TvøroyriTórshavn 95.000 - Árligt tal á akførum Tvøroyri/Hvalba-Tórshavn 30.000 30.000</p>
<p type="listitem">• <em type="bold">Serligar roknifortreytir </em></p>
<p>Í talvu e3 niðanfyri eru tær serligu roknifortreytirnar uppsettar, sum útrokningarnar eru grundaðar á. Aðrar, minni týðandi fortreytir eru eisini, og finnast hesar í skjølunum aftast í frágreiðingini.</p>
<p xml:lang="dan">Talva e3: Serligar roknifortreytir</p>
<p>Variabul Avgjøld Frágreiðing Eind Tal Arbeiðsferð Smyril   km/t 31,5 Arbeiðsferð nýggi Tróndur   km/t  Arbeiðsferð ferðafólkaferja Hvalba-Sand   km/t  Tung ferðsla Tvøroyri-Tórshavn  partur av akførum  %  Koyristrekki Tvøroyri-Hvalba   km</p>
<p>løtt ferðsla km/t  Miðalferð Tvøroyri-Hvalba  tung ferðsla km/t</p>
<p>løtt ferðsla l 1,3 Brennievnisnýtsla Tvøroyri-Hvalba  tung ferðsla l 4,8</p>
<p>Koyristrekki Sandur-Skopun   km 9,5</p>
<p>løtt ferðsla km/t  Miðalferð Sandur-Skopun  tung ferðsla km/t</p>
<p>løtt ferðsla l 1,0 Brennievnisnýtsla Sandur-Skopun  tung ferðsla l 3,2</p>
<p>Koyristrekki Gamla Rætt-Tórshavn   km</p>
<p>løtt ferðsla km/t  Miðalferð Gamla Rætt-Tórshavn  tung ferðsla km/t</p>
<p>løtt ferðsla l 1,1 Brennievnisnýtsla Gamla Rætt-Tórshavn  tung ferðsla l 4,4</p>
<p type="listitem">• <em type="bold">Úrslit </em></p>
<p>Í talvu e4 er samfelagsbúskaparliga úrslitið uppsett, so avleiðingarnar av at fremja ymsu verkætlanirnar beinleiðis kunnu sammetast við kostnaðin. Tað sæst beinanvegin, at ongin av teimum trimum verkætlanunum loysir seg samfelagsbúskaparliga, tí kostnaðurin av at fremja ætlanirnar er størri enn teir fyrimunir, ið fáast burturúr. Týdningarmesta niðurstøðan er sostatt, at verandi farleið til Suðuroyar er tann av kannaðu møguleikunum, ið loysir seg best samfelagsbúskaparliga, og at framtíðar íløgur  í  suðuroyarsiglingina  tí  eiga  at  verða  gjørdar  við  atliti  til  verandi  farleið.  Ein  nýggj  suðuroyarferja  eigur  t.d.  at  verða  dimensionerað  til  at  flyta  ferðafólk,  bilar  og  farm  beinleiðis  millum Suðuroynna og Havnina.</p>
<p>Um hugt verður nærri at hvørjari einstakari verkætlan, er eyðsæð, at bert lítil eyka nytta fæst burturúr at fremja verkætlanina, og at kostnaðurin av at fremja hana er stórur. Verkætlan 1, ið er at seta eina ferju í sigling millum Hvalba og Sand at flyta ferðafólk, førir við sær eina longda ferðatíð, og hóast fjalda bíðitíðin minkar orsakað av títtari samband norðanfjørðs, verður samlaði tíðarkostnaðurin nakað størri, tá samanu</p>
<p>Verkætlan 2, ið er at seta í verk flúgving millum Tvøroyri og Tórshavn umframt sigling við Smyrli Tvøroyri-Tórshavn, gevur eisini bert avmarkaðar ágóðar, m.a. tí talið á ferðafólki, ið væntandi fara at nýta nýggju flogleiðina bert er avmarkað. Tað skal tó sigast beinanvegin, at metingin av ferðafólkatalinum á nýggju flogleiðini í hesari kanning er sera óviss, av tí at ongar kanningar eru gjørdar hesum viðvíkjandi. Samlaða talið  er  grundað á, at í miðal 3-4  fólk flúgva hvønn túrin við einum flogfari, ið tekur 9 persónar. Í løtuni er ein flogleið við tyrlu til Suðuroyar, og ringt er at siga, hví eitt vatnflogfar skuldi fingið munandi fleiri ferðafólk, enn tyrlan hevur í dag.</p>
<p>Verkætlan 3, ið er at føra alla ferðsluna yvir Sandoynna, er eisini tann verkætlan, ið kostar landskassanum mest at fremja. Spart verður nakað í tíðarkostnaði, tí fjalda bíðitíðan minkar, men ferðatíðin leingist eisini. Samlað er tó talan um eina sparing í tíðarkostnaði. Henda sparing verður tó nærum øll etin upp av øktu variablu akfarsútreiðslunum, ið standast av, at akførini nú skulu koyra eyka strekki  til  og  frá  Hvalba,  millum  Sand  og  Skopun,  og  millum  Gomlu  rætt  og  Havnina.  Roknað verður ikki við, at forðingarkostnaðurin broytist, tí hóast sambandið verður nakað títtari, verður tað samstundis óhøgligari.</p>
<p>Talva e4: Úrslit av kostnað-nyttu kanning. Broyting í mun til støðuna í dag (mió. kr.)</p>
<p>Avleiðing</p>
<p>Verkætlan 1: Sigling TvøroyriTórshavn umframt ferðafólkaflutning um Sandoynna</p>
<p>Verkætlan 2: Sigling TvøroyriTórshavn umframt vatnflúgving Verkætlan 3: Øll ferðsla um Sandoynna</p>
<p>Tíðarkostnaður -7,5 -0,4 22,3 Variabul akfarskostnaður -1,7 0,0 -21,8 Fastur akfarskostnaður 0,0 0,0 7,5 Nyttan av øktari ferðslu 9,8 9,8 0,0 Forðingarkostnaður 11,9 12,2 0,0</p>
<p><em type="bold">A:</em> Sum nytta 12,6 21,7 8,0 </p>
<p xml:lang="dan">Føst anlegg 15,0 1,2 109,2 Ferjuíløgur, netto 29,9 0,0 0,0 Rakstrarkostnaður 37,7 69,0 22,4</p>
<p><em type="bold">B: </em>Sum íløga og rakstur<em type="bold"> </em>82,6 70,2 131,6 </p>
<p xml:lang="dan"><em type="bold">C: Samfelagsbúskaparligt      úrslit (A-B) -70,0 -48,5 -123,6 D:</em> Almennar netto- </p>
<p>útreiðslur av verkætlan 108,0 53,1 131,6</p>
<p xml:lang="dan"><em type="bold">E: Nyttu-kostnaðar      brøkur (C/D) -0,65 -0,91 -0,94 </em></p>
<p type="listitem">• <em type="bold">Viðkvæmiskanningar </em></p>
<p>Hóast úrslitini greitt benda á, at tær kannaðu verkætlanirnar ikki loysa seg samfelagsbúskaparliga, er helst rætt at gera viðkvæmiskanningar, fyri at kanna, hvussu úrslitini ávirkast, um tær óvissu roknifortreytirnar verða broyttar. Valt er at leggja dentin á viðkvæmiskanningar av flogleiðini, tí hendan  kanningin í stóran  mun byggir  á  eitt óvist grundarlag.  Valt er at  rokna úrslitini við broyttum ferðafólkatali, broyttum tali av ferðandi í arbeiðsørindum, og við broyttum rakstrarkostnaði.</p>
<p>Úrslitini vísa, at um dupult so nógv ferðafólk ferðast við flogleiðini, sum roknað er við í kanningunum, t.v.s. frá 6.000 til 12.000, betrast samfelagsbúskaparliga úrslitið við uml. 8 mió. kr. Úrslitið er tó enn negativt, uml. –41 mió. kr. Um talið á ferðafólki í vinnuørindum við flogfarinum verður tað dupulta av teimum 25%, ið roknað verður við, og hesi ferðafólkini í staðin høvdu ferðast við Smyrli, um einki flogfar var, betrast samfelagsbúskaparliga úrslitið við umleið 6 mió. kr. Um rakstrarkostnaðurin av flogleiðini verða 0,7 mió. kr. heldur enn 1 mió. kr. árliga, betrast úrslitið 8 mió. kr. árliga.</p>
<p>Sostatt kann við rættiligari stórari vissu staðfestast, at ein flogleið til suðuroyar ikki loysir seg samfelagsbúskaparliga, við teimum roknifortreytum, ið eru nýttar. Tað ber tó ikki til at gera nakra almenna niðurstøðu um møguleikarnar fyri flúgving til Suðuroyar, av tí, at tøk</p>
<p type="listitem">• <em type="bold">Niðurstøða </em></p>
<p>Niðurstøðan av kostnað-nyttu kanningini av farleiðini millum høvuðsstaðar- og Suðuroyarøkið er, at samfelagsbúskaparliga skilabesta loysnin er, at almennu íløgurnar verða savnaðar um eina beinleiðis farleið millum Havnina og Suðuroynna. Íløgurnar, ið skulu gerast í ferjurnar, ið røkja ávíkavist suðuroyar- og sandoyarleiðina, eiga tí at vera gjørdar við støði í hvørjari einstakari oyggj sær. Sum tað verður víst á aðrastaðni í hesari frágreiðing, er verkætlanin at gera eina nýggja sandoyarferju  longu  komin  væl  ávegis,  og  ein  útskifting  av  gamla  Smyrli  verður  aktuell  um  fá  ár.  Tí  verður neyðugt at gera eina íløgu í eitt nýtt suðuroyarskip, og fer kostnaðurin helst at liggja um 200 mió. kr. Hetta skip skal verða dimensionerað til at flyta størsta partin av teimum ferðafólkum, bilum og tí góðsi, ið skal flytast millum Havnina og Suðuroynna í framtíðini.</p>
<p><em type="bold">4. Samfelagsbúskaparligt yvirlit  </em></p>
<p>Sum tað sæst í talvu 4.1, loysir verkætlanin at gera undirsjóartunnil undir Vestmannasund seg best av teimum verkætlanum, ið eru kannaðar. Um bummpengar verða kravdir í 15 ár, sum eru á hædd við ferðaseðlaprísirnar í  dag, verður nyttu-kostnaðarbrøkurin 0,67, og  er  hetta heilt høgt  fyri eina íløgu í samferðslukervið.  Verkætlanin at gera tunnil millum Kambsdal og Millum fjarða loysir seg eisini samfelagsbúskaparliga, og er nyttu-kostnaðar brøkurin fyri hesa verkætlan 0,24. Verkætlanin at gera ein undirsjóartunnil undir Leirvíksfjørð er so at siga samfelagsbúskaparliga neutral, og merkir hetta, at samfelagið sum heild hvørki verður betri ella verri fyri av hesi íløgu. Samfelagsbúskaparliga virðið á positivu avleiðingunum, ið standast av íløguni, er nakað tað sama sum kostnaðurin av at fremja og  reka undirsjóartunnilin. Mint verður tó samstundis á, at varnar roknifortreytir eru nýttar  í  útrokningunum,  og  at  metingin  av  ferðslulopinum  eisini  er  sera  varin.  Um  nágreiniligar kanningar vísa, at íløgukostnaðurin væntandi verður 300 mió. kr. ella minni, er tað tí helst skilagott at  fremja  verkætlanina.  Vegastrekkið  Øravík-Hov  varð  eisini  kannað,  og  niðurstøðan  gjørdist,  at bæði verkætlanin at umbyggja verandi veg og tunnilsloysnin ikki loysti seg samfelagsbúskaparliga. Verandi vegur er tó rættiliga smalur, og um neyðugt verður at gera nakað við hetta vegastrekkið, vísa útrokningarnar, at um íløgukostnaðurin av tunnlinum er omanfyri 100 mió. kr. u/ MVG, loysir tað seg betri at umbyggja verandi veg.  <em type="bold">  </em></p>
<p>Talva 4.1 Høvuðsúrslit úr kostnað-nyttu kanningum  Samfe</p>
<p>lagsbúskaparligt úrslit Almennar  útreiðslur  til  íløgu og rakstur  í 30 ár, í mun  til  verandi  støðu  (nútíðarvirðir) Nyttukostnaðar brøkur</p>
<p><em type="bold">Sambandið um Vestmannasund </em>   </p>
<p>- tvær ferjur -30,5 70,7 -0,43   - undirsjóartunnil, ongir bummp. 183,9 318,4 0,58   - undirsjóartunnil, lægri bummp. 136,3 244,0 0,56   - undirsjóartunnil, hægri bummp. 119,6 177,2 0,67</p>
<p><em type="bold">Sambandið um Leirvíksfjørð </em>   </p>
<p>- undirsjóartunnil, ongir bummp. 36,3 371,5 0,10   - undirsjóartunnil, lægri bummp. -0,7 303,0 -0,00   - undirsjóartunnil, hægri bummp. -11,4 225,2 -0,05</p>
<p><em type="bold">Øravík-Hov </em>   </p>
<p>  - umbyggja verandi veg -43,5 64,7<em type="bold"> </em>-0,67   - tunnilsloysn -41,0 99,5 -0,41 </p>
<p><em type="bold">Millum fjarða-Kambsdal </em>   </p>
<p>- tunnil 37,1 151,7 0,24</p>
<p><em type="bold">Suðuroyarfarleiðin </em>   </p>
<p>- Tvøroyri-Tórshavn og Hvalba-Sand -70,0 108,0 -0,65   - Tvøroyri-Tórshavn og flúgving -48,5 53,1 -0,91   - øll ferðsla um Sandoynna -123,6 131,6 -0,94</p>
<p><em type="bold">Fimti  partur:  Lýsing  av  Oyggjaleiðum  hjá  Strandfaraskipum Landsins </em></p>
<p>Í hesum parti av frágreiðingini verður ein heildarmeting gjørd av øllum 9 farleiðum hjá Strandfaraskipum Landsins. Endamálið er fyrst og fremst at fáa greiðu á, hvørjar íløgur í skipaflotan verða mest átroðkandi komandi árini.</p>
<p>Høvuðskriteriuni, ið vanliga verða nýtt, tá íløgur skulu gerast í aðra ferju á einari farleið eru: 1) heildarmeting av skipinum (herundir teknisk viðurskifti) 2) kapasitetur í mun til nýtslu</p>
<p>3) fíggjarlig viðurskifti (t.d. stórar viðlíkahaldsútreiðslur)</p>
<p>Fyri hvørja farleið verður  gjørd  ein stutt heildarmeting  av skipinum, ein lýsing  av nýtsluni  á farleiðini, og ein stutt fíggjarlig lýsing.</p>
<p>Í metingini av skipinum verður dentur lagdur á at lýsa, hvussu ferjan lýkur trygdarkrøv og annars at lýsa tekniska standin sum heild hjá ferjum, ið røkja farleiðina.</p>
<p>Í lýsingini av nýtsluni verður gjørt upp, hvussu nógv ferðafólk, akfør vórðu flutt á farleiðini í 1997, bæði samlað og í mun til túratalið og kapasitetin hjá ferjuni. Eisini verður lýst, hvussu spjaðingin á nýtsluni á teimum einstøku túrunum er, av tí, at tað ikki er nøktandi bert at gera upp miðaltøl. Eisini er neyðugt at kanna, hvussu ofta hátyngd (spíssbelastningur) er á túrunum. Um kapasiteturin ikki er í tráð við nýtsluna, er møguligt at broyta ferðaætlanina ella upp á longri sikt at broyta kapasitetin við at seta aðra ferju í sigling.</p>
<p>Í  tí  fíggjarligu  lýsingini  verður  rakstrarúrslitið  fyri  farleiðina  gjørt  upp  sum  heild,  og  í  mun  til nýtsluna á farleiðini. Rakstrarúrslitið verður gjørt upp í mun til hvørt flutt ferðafólk (einvegis) og í mun til hvønn persónkilometur, t.e. hvønn kilometur ein persónur verður fluttur á farleiðini. Havast má tó í huga, at rakstrarúrslitið eisini partvíst er ávirkað av farmainntøkum og á summum farleiðum eisini akfarsinntøkum. At seta rakstrarúrslitið í mun til ferðafólkatalið kann tó geva ein heilt góða ábending um, hvussu nógv tað kostar at reka farleiðina í mun til nýtsluna.</p>
<p>Í fíggjarligu lýsingini verða eisini útreiðslurnar til umvælingar og viðlíkahald uppgjørdar fyri tíðarskeiðið 1991 til 1996, og settar í mun til samlaðu útreiðslurnar á farleiðini frároknað útreiðslur av kiosk og kafeteria. Hesin kostnaður er sjálvandi nær tengdur at tí tekniska standinum á ferjunum. Uppgerðin er ikki korrigerað fyri broytingar í lønar- og prísleguni.</p>
<p>At  enda  verður  ein  samlað  niðurstøða  gjørd,  ið  viðger  tørvin  fyri  íløgur  í  verandi  skipaflota  hjá Strandfaraskipum Landsins.</p>
<p><em type="bold">1. Mykinesleiðin </em></p>
<p>1.  Heildarmeting av Súluni</p>
<p>2.  Nýtsla</p>
<p><em type="bold">Skip á farleiðini: Súlan </em></p>
<p>Byggiár  Ferðafólki 40/12 Mesta tal á Persónbilum</p>
<p>Longd 11,99 m Breidd 3,90 m Dýpi 2,28 m Arbeiðsferð 8 míl BRT 11,40 NRT 3,40 Høvuðsmotorur, megi 237 HK</p>
<p>Súlan  er  yngsta  skip  í  flotanum  hjá Strandferðsluni, og tekniski standurin er góður.</p>
<p>Útlitini fyri, at skipið kann røkja farleiðini í mong ár afturat, eru góð.</p>
<p>Farleiðin verður bert røkt í summarhálvuni, frá 1. mei til 1. november. Túrar verða bert sigldir, um fólk ringja og bíleggja sær pláss. Í juni, juli og august mánaða verða flest  túrar  gjørdir,  og  verður  kapasiteturin eisini heilt væl útnyttaður tá.</p>
<p>Í mei, september og oktober verða færri túrar gjørdir og eru bert fá ferðafólk við hvønn túrin. Sum heild má kapasiteturin sigast at vera nøktandi. Tal á ferðafólki í 1997:  3.231 Miðaltal á ferðafólki fyri túrin 10 fólk Nýtsluprosent, miðal fyri allar mánaðar  21% Miðal nýtsluprosent, hægsta  44% (jul) Miðal nýtsluprosent, lægsta 2% (sep)</p>
<p>3.  Fíggjarlig lýsing</p>
<p>Mykinesleiðin gav eitt árligt rakstrarhall uppá uml. 0,5 mió. kr. í 1997. Avskrivingar av ferjuíløgu eru tá ikki ír</p>
<p>Samlaði almenni ískoyti fyri hvørt flutt ferðafólk í 1997 var sostatt 151 kr. Fyri hvønn persónkilometur verður hetta umleið 8 kr.</p>
<p>Av størri áhuga fyri hetta yvirlit eru tó útreiðslurnar til umvælingar og viðlíkahald.  Hesar  vórðu  í  miðal  15% av  samlaðu  útreiðslunum  fyri  tíðarskeiðið  1991-1996.  Hetta  er  lágt,  og hevur óivað samband við, at Súlan, ið røkir farleiðina, er eitt heldur nýtt skip.</p>
<p><em type="bold">Útreiðslur til umvælingar og viðlíkahald</em> </p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p><em type="bold">2. Suðuroyarleiðin </em></p>
<p>1.  Heildarmeting av Smyrli</p>
<p>Smyril kann við verandi og kendum komandi  trygdarkrøvum  røkja  farleiðina  í  fleiri  ár afturat,  men  verður  hetta  sera  kostnaðarmikið.  Strandfaraskip  Landsins  hava  enn  ikki gjørt  nakra  neyva  meting  av,  hvussu  nógv ein  møgulig  útbygging/ábót  kostar,  men  talan er helst um tíggjutals mió. kr.</p>
<p>Umframt  trygdarkrøvini  er  størsti  trupulleikin, at dekkið er ov lágt, bert 4,10 m. Hetta merkir m.a., at vanligir nýggir trailarar hava trupulleikar at sleppa umborð á Smyril.</p>
<p><em type="bold">Skip á farleiðini: Smyril </em></p>
<p>Byggiár  Ferðafólki 800/495 Mesta tal á Persónbilum</p>
<p>Longd 87,52 m Breidd 16,52 m Dýpi 4,65 m Arbeiðsferð 17 míl BRT 2430,07 NRT 1003,16 Høvuðsmotorur, megi 4 x 2770 HK</p>
<p>Vanlig ellisbrek gera seg eisini galdandi, og umfatar hetta alt skipið. Generelt kann sigast, at tíðin er við at fara frá skipinum, tá hugsað verður um rakstur, viðlíkahald og komfort.</p>
<p>Atløguviðurskiftini á Drelnesi eru sum er ikki góð, og er neyðugt at gera ábøtur fyri at minka um tann nógva súðin, so skipið kann liggja trygt alt árið.</p>
<p>2.  Nýtsla</p>
<p>Smyril tekur 500 ferðafólk um veturin og 800 ferðafólk um summarið, og er sostatt stórsta ferja hjá Strandfaraskipum Landsins.</p>
<p>Ferðafólkakapasiteturin  verður  stórsta partin av tíðini bert lítið útnyttaður. Í 97% av  túrunum  er  nýtsluprosentið  undir  50% av samlaða kapasitetinum. Tó eru einstakir túrar,  har  kapasiteturin  verður  heilt  væl útnyttaður. Hetta er oftast um summarið, í samband við stevnur o.t.</p>
<p>Bildekkið hjá Smyrli tekur umleið 110 vanligar persónbilar. Á túrunum verður bildekkið tó fylt upp við ymsum sløgum av akførum, vognum og containarum. Um hesi ymsu sløg av akførum og flutningsfør verða roknað um til vanligar persónbilar, kann ein nýtilig mynd fáast av nýtsluni av bildekkinum. Henda uppgerð er at finna sum hjáløgd skjøl til hesa frágreiðing.</p>
<p>Tal á ferðafólki í 1997  108.209 Miðaltal á ferðafólki fyri túrin 104 fólk Nýtsluprosent, miðal  17% Miðal nýtsluprosent, hægsta  22% (okt) Miðal nýtsluprosent, lægsta 11% (sep) Uppgerðin  vísir,  at  bert  heilt  fáar  túrar árliga er  bildekkið fult til og úr Suðuroy. Hinvegin verður bert fimti hvør túrur sigldur við minni enn 20% nýtslu av bildekkinum. Í miðal eru 28 akfør við hvønn túrin hjá Smyrli. Um øll akfør og vognar verða umroknaði til vanligar persónbilar, verður hetta til uml. 40 vanligar persónbilar í miðal fyri túrin, ella eina miðal nýtslu uppá 36%.</p>
<p>Hóast møguleikin at sigla eyka túrar til Suðuroyar er heldur avmarkaður, má sigast, at bildekkið á Smyrli er nøktandi til verandi nýtslu. Tó eigur árinið av einari framtíðar oljuvinnu í Føroyum á tørvin fyri akfars- og farmaflutningi til Suðuroynna at verða kannað.</p>
<p>3.  Fíggjarlig lýsing</p>
<p>Suðuroyarleiðin er tann farleiðin, ið gevur nógv tað stórsta rakstrarhallið. Í 1997 var rakstrarhallið 12,8 mió. kr, og er hetta uml. 118 kr. fyri hvørt flutt ferðafólk. Fyri hvønn persónkilometur var almenna ískoytið sostatt uml. 1,60 kr.</p>
<p>Smyril, ið røkir farleiðina, er bygdur í 1969,  og  er  sostatt  30  ára  gamal.  Tó eru  útreiðslurnar  til  umvælingar  og viðlíkahald  ikki  óvanliga  stórar.  Í miðal fyri tíðarskeiðið 1991-1996 vóru hesar útreiðslur 4 mió. kr. árliga, og er hetta  19%  av  samlaðu  útreiðslunum, frároknað  útreiðslur  til  kiosk  og  kafeteria. Tal á akførum í 1997  29.521 Miðaltal á akførum fyri túrin  Nýtsluprosent, miðal  36% Miðal nýtsluprosent, hægsta 42% (jul) Miðal nýtsluprosent, lægsta 28% (feb)</p>
<p><em type="bold">Útreiðslur til umvælingar og viðlíkahald</em> </p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p><em type="bold">3. Skúvoyarleiðin </em></p>
<p>1.  Heildarmeting av Sildberanum</p>
<p>2.  Nýtsla</p>
<p><em type="bold">Skip á farleiðini: Sildberin </em></p>
<p>Byggiár  Ferðafólki 30/24 Mesta tal á Persónbilum</p>
<p>Longd 11,24 m Breidd 4,50 m Dýpi 2,25 m Arbeiðsferð 7 míl BRT 34,46 NRT 11,76 Høvuðsmotorur, megi 2 x 127 HK</p>
<p>Sildberin  er  umleið  20  ára  gamal, og  er  sostatt  millum  yngstu  skip  í flotanum  hjá  Strandfaraskipum Landsins.</p>
<p>Tað  eru  eingi  kend  trygdarkrøv, sum  geva  ábendingar  um,  at  hetta skipið  ikki  kann  røkja  farleiðina  í nógv ár afturat.</p>
<p>Skúvoyarleiðin líkist flestu øðrum leiðum í nýtslumynstrinum: Flestu ferðafólkini ferðast um summarið,  og  bert  fá  um  veturin.  Um  veturin  verður  sambandið  ofta  darvað  av  veðrinum,  og  ikki  er óvanligt, at túrar mugu avlýsast vegna brim.</p>
<p>Í mun til ferðafólkatalið verða nógvir túrar sigldir, og merkir hetta, at nýtsluprosentið sum  heild  er  ógvuliga  lágt.  Um  veturin verða uml. 19 av 20 túrum sigldir við færri enn  5  ferðafólkum  umborð,  og  ikki  er óvanligt, at eingin ferðandi er við. Tal á ferðafólki í 1997:  2.745 Miðal tal á ferðafólki fyri túrin 2 fólk Nýtsluprosent, miðal fyri allar mánaðar  8% Miðal nýtsluprosent, hægsta  13% (jul) Miðal nýtsluprosent, lægsta 5% (des)</p>
<p>3.  Fíggjarlig lýsing</p>
<p>Í 1997 gav Skúvoyarleiðin eitt rakstrarhall uppá uml. 1 mió. kr, og er hetta nakað tað sama sum í 1996. Í mun til ferðafólkatalið er hetta 358 kr. fyri hvønn fluttan persón. Fyri hvønn persónkilometur er almenna ískoytið uml. 51 kr.</p>
<p>Útreiðslurnar  til  umvælingar  og viðlíkahald  av  Sildberanum  vóru  í tíðarskeiðnum  1991-1996  í  miðal 200.000 kr. árliga, og er hetta 19% av samlaðu útreiðslunum.</p>
<p><em type="bold">Útreiðslur til umvælingar og viðlíkahald</em> </p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p><em type="bold">4. Kallsoyarleiðin </em></p>
<p>1.  Heildarmeting av Barsskor</p>
<p>Barsskor er elsta skip í flotanum, 70 ár. Skipið lýkur øll trygdarkrøv, men er merktur av sínum høga aldri.</p>
<p>Funktionelt er Barskor ikki av bestu skipum heldur.  Skipið  hevur  ein  vánaligan  krana, sum  ávirkar  lasting  og  lossing  nógv,  og ferðafólkakomforturin er ikki góður.</p>
<p>Barsskor  eigur  tí  skjótast  gjørligt  at  verða  skiftur út.</p>
<p>2.  Nýtsla</p>
<p><em type="bold">Skip á farleiðini: Barsskor </em></p>
<p>Byggiár  Ferðafólki 50/35 Mesta tal á Persónbilum</p>
<p>Longd 14,75 m Breidd 4,24 m Dýpi 1,85 m Arbeiðsferð 8 míl BRT 19,92 NRT 6,19 Høvuðsmotorur, megi 145 HK</p>
<p>Barsskor  siglir  til  Syðradal  og  Húsar  á  Kallsoynni.  Sum  á  flestu  farleiðum  hjá  Strandferðsluni  er nýtsluprosentið sum heild heldur lágt. Í 9 av 10 førum er nýtsluprosentið undir 50%. Tó eru einstakir túrar, har kapasiteturin verður heilt væl útnyttaður. Gevið tó gætur, at hagtølini fyri hvønn túrin í juli og august ikki eru tøk. Um hesi vórðu tald uppí, hevði miðal nýtslan hækkað munandi.</p>
<p>Av  uppgjørdu  hagtølunum  sæst,  at  8 ferðafólk  í  miðal  sigla  hvønn  túrin.  Um juli  og  august  vórðu  taldir  við,  hevði miðaltalið  helst  hækkað  til  uml.  10 ferðandi  fyri  túrin.  Eisini  hevði  juli mánaði helst havt hægsta miðal nýtsluprosentið, o.u. 35%.</p>
<p>Hóast miðaltalið á ferðafólki fyri hvønn túrin sum heild er lágt, eru tó fitt av túrum, har hátyngd er, og kapasiteturin verður betri útnyttaður. Sum heild má kapasiteturin tí sigast at verða á leið, í mun til ta nýtslu, ið er. Tal á ferðafólki í 1997:  15.607 Miðal tal á ferðafólki fyri túrin 8 (10) fólk Nýtsluprosent, miðal fyri allar mánaðar  20 (26)% Miðal nýtsluprosent, hægsta  32% (okt) Miðal nýtsluprosent, lægsta 14% (apr)</p>
<p>3.  Fíggjarlig lýsing</p>
<p>Kallsoyarleiðin gav í 1997 eitt rakstrarhall, ið var gott 0,6 mió. kr. Tað er ein lítil hækking í mun til árið fyri. Í mun til ferðafólkatalið er hetta uml. 41 kr. fyri hvønn ferðandi á leiðini. Roknað um til persónkilometrar er hetta ein almennur stuðul til tey ferðandi uppá uml. 6 kr/persónkilometur.</p>
<p>Hóast  Barsskor  verður  70  ár  í  1999, eru  útreiðslurnar  til  umvælingar  og viðlíkahald í lægra endanum, í mun til aðrar  farleiðir.  Í  tíðarskeiðnum  19911996  vóru  árligu  útreiðslurnar  í  miðal 183.000  kr.  ella  16%  av  samlaðu útreiðslunum.</p>
<p><em type="bold">Útreiðslur til umvælingar og viðlíkahald</em> </p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p><em type="bold">5. Nólsoyarleiðin </em></p>
<p>1.  Heildarmeting av Rituni</p>
<p>2.  Nýtsla</p>
<p><em type="bold">Skip á farleiðini: Ritan </em></p>
<p>Byggiár  Ferðafólki 100/75 Mesta tal á Persónbilum</p>
<p>Longd 22,05 m Breidd 6,90 m Dýpi 4,35 m Arbeiðsferð 10 míl BRT 80,80 NRT 26,51 Høvuðsmotorur, megi 2 x 270 HK</p>
<p>Ritan  er  í  góðum  standi,  og  tá  ið ljósmotorarnir eru skiftir út, og skipið er  sandblást,  kann  skipið  røkja  hesa farleið í nógv ár afturat. Hetta verður gjørt í ávíkavist ár 1999 og 2000.</p>
<p>Ritan  lýkur  øll  kend  trygdarkrøv,  og er av sjóbestu skipum.</p>
<p>Nólsoyarleiðin er partvíst ein pendlarafarleið,  sum  fólk,  ið  búgva  í  Nólsoy  og  arbeiða  í  Havn,  nýta  dagliga.  Arbeiðsdagar eru  vanliga  eingin  ella  bert  heilt  fá ferðafólk við fyrsta túri úr Havn til Nólsoyar  um  morgunin,  meðan  túrurin  til  Havnar aftur er meira nýttur.</p>
<p>Tal á ferðafólki í 1997:  31.671 Miðal tal á ferðafólki fyri túrin 15 fólk Nýtsluprosent, miðal fyri allar mánaðar  13% Miðal nýtsluprosent, hægsta  17% (dec) Miðal nýtsluprosent, lægsta 9% (sep)</p>
<p>Nýtsluprosentið er sum heild ógvuliga lágt, og er í 98% av túrunum undir 50%. Annar hvør túrur hevur eina nýtslu uppá undir 10% av samlaða ferðafólkakapasitetinum.</p>
<p>3.  Fíggjarlig lýsing</p>
<p>Nólsoyarleiðin gav í 1997 eitt rakstrarhall uppá uml. 1,1 mió. kr, og er hetta ein øking uppá 0,3 mió. kr. í mun til árið fyri. Í mun til ferðafólkatalið gevur hetta eitt alment tilskot, sum fyri 1997 er 35 kr. fyri hvørt flutt ferðafólk. Umroknað verður hetta uml. 6 kr. fyri hvønn persónkilometur.</p>
<p>Útreiðslurnar  til  umvælingar  og viðlíkahald  hjá  Rituni  hava  í  miðal verið  um  350.000  kr.  árliga  í  tíðarskeiðnum  1991-1996.  Tað  vil  siga,  at 16%  av  samlaðu  útreiðslunum  vóru nýttar til umvælingar og viðlíkahald.</p>
<p><em type="bold">Útreiðslur til umvælingar og viðlíkahald</em> </p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p><em type="bold">6. Sandoyar- og Hestleiðin </em></p>
<p>1.  Heildarmeting av Trónda</p>
<p>2. Nýtsla</p>
<p><em type="bold">Skip á farleiðini: Tróndur </em></p>
<p>Byggiár  Ferðafólki 205/149 Mesta tal á Persónbilum</p>
<p>Longd 40,70 m Breidd 9,10 m Dýpd 4,45 m Arbeiðsferð 12 míl BRT 399,93 NRT 212,99 Høvuðsmotorur, megi 2 x 600 HK</p>
<p>Tróndur  verður  skiftur  út  í  ár 2000, og Strandfaraskip Landsins  hava í hesum sambandi gjørt umfatandi  kravspesifikatiónir  til nýggja skipið.</p>
<p>Atløguviðurskiftini  í  Skopun verða  í  løtuni  tillagaði  til  nýggju ferjuna.  Strandfaraskip  Landsins hava í omanfyri nevndu frágreiðing  víst  á  tørvin  á    ymsum tillagingum í atløguviðurskiftunum  og  broytingum  á havnalagnum.</p>
<p>Á  Sandoyarfarleiðini  ferðast  út  við  100.000  fólk  árliga.  Tó  er  nýtsluprosentið  fyri  ferðafólk  sum heild sera lágt, og bert heilt fáir túrar eru, sum útnytta ferðafólkakapasitetin hjá Trónda.</p>
<p>Í 99% av túrunum er nýtsluprosentið undir 50%  av  samlaða  kapasitetinum,  og spjaðingin er sum heild lítil.</p>
<p>Akfarsflutningur  er  ein  týðandi  partur  av flutninginum á farleiðini, men valt er ikki at  gera  nýtsluspjaðingina  fyri  akfør  upp, av tí at byggingin av nýggjum Trónda er samtykt, og projekteringsfasan er sett í gongd. Tí verður ikki mett, at arbeiðið at gera nýtsluspjaðingina upp manuelt stendur mát við tað, ið fæst burturúr.</p>
<p>Burturúr frágreiðingini frá Strandferðsluni um kravspesifikatiónir o.a. fyri nýggja Sandoyarskipið, ber tó til at fáa ymisk hagtøl um akfarsflutningin á leiðini. Um roknað verður við uml. 15% tungari ferðslu  um  sundið,  og  at  henda  er  javnt  fordeilt  yvir  árið,  ber  til  leysliga  at  meta  um  miðal nýtsluprosentini fyri akfør.</p>
<p>Ikki ber til at siga so nógv um spjaðingina, og  hvussu  ofta  hátyngd  er,  men  miðal nýtsluprosentini geva eina ábending um, at núverandi akfarskapasitetur er ov lítil. Tal á ferðafólki í 1997:  96.799 Miðal tal á ferðafólki fyri túrin 23 fólk Nýtsluprosent, miðal fyri allar mánaðar  13% Miðal nýtsluprosent, hægsta  17% (okt) Miðal nýtsluprosent, lægsta 10% (sep)</p>
<p>Tal á akførum í 1997  24.613 Miðal tal á akførum fyri túrin  Miðal nýtsluprosent, leyslig meting 56% Miðal nýtsluprosent, hægsta 72% (jul) Miðal nýtsluprosent, lægsta 37% (feb) Ætlanin er tó, at nýggja sandoyarferjan skal hava eitt munandi størri bildekk, og er hetta óivað ein neyðug betring.</p>
<p>2.  Fíggjarlig lýsing</p>
<p>Sandoyarleiðin gav í 1997 eitt rakstrarhall uppá 2,6 mió. kr., og er hetta ein vøkstur í mun til árið fyri. Rakstrarhallið er 27 kr. fyri hvønn fluttan persón, og harvið uml. 3 kr. fyri hvønn persónkilometur.</p>
<p>Útreiðslurnar  til  umvæling  og  viðlíkahald vóru í tíðarskeiðnum 1991-1996 í miðal  1,5  mió.  kr.  árliga,  ella  26%  av samlaðu  útreiðslunum.  Hetta  er  nakað hægri  enn  á  øðrum  farleiðum,  og  er m.a.  orsakað  av,  at  Tróndur  nærkast teimum 40 árunum. Nýtt Sandoyarskip verður tó sum sagt væntandi sett í sigling ultimo ár 2000.</p>
<p><em type="bold">Útreiðslur til umvælingar og viðlíkahald</em> </p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p><em type="bold">7. Leirvíksfjarðarleiðin </em></p>
<p>1.  Heildarmeting av Dúgvuni</p>
<p>2. Nýtsla</p>
<p><em type="bold">Skip á farleiðini: Dúgvan </em></p>
<p>Byggiár  Ferðafólki 350/193 Mesta tal á Persónbilum</p>
<p>Longd 57,90 m Breidd 11,51 m Dýpi 4,80 m Arbeiðsferð 14 míl BRT 940,57 NRT 333,97 Høvuðsmotorur, megi 2 x 1250 HK</p>
<p>Dúgvan  fekk  í  1998  nýggja  klassatermin, og er í góðum standi.</p>
<p>Skipið er í dag 30 ára gamalt, men hevur  verið  nýtt  í  nógv  ár  sum avloysaraskip.  Skipið  er  nú  sett  í fasta  sigling,  og  verður  tí  meira belastað.</p>
<p>Dúgvan kann við verandi og kendum  komandi  trygdarkrøvum væntandi røkja hesa farleið í nógv á</p>
<p>Leirvíksfjarðarleiðin  er  saman  við  Vesturleiðini  tann  mest  nýtta  farleiðin  í  Føroyum.  Í  1997 ferðaðust næstan 265.000 fólk við farleiðini, men hóast hetta stóra talið av ferðandi er nýtslan í mun til kapasitetin líka lág sum á flest øllum farleiðum í Føroyum.</p>
<p>Á 98% av túrunum er nýtsluprosentið fyri ferðafólk niðanfyri 50%, og bert á einstøkum  túrum  er  hátyngd.  Hetta  vil  aloftast vera í samband við tiltøk av  ymsum slag, t.d. stevnur og ítróttartiltøk.</p>
<p>Tá  tú  skal  gera  upp  nýtsluprosentið  fyri bilar á Leirvíksfjarðarleiðini, rennir tú teg beinanvegin í tann trupulleikan, at bert samlaða talið av bilum verður skrásett fyri hvønn túrin, meðan støddin ella slag av akfari bert fæst sum miðal fyri dagin. Fyri at kunna gera nýtsluna av bildekkinum upp, er tí roknað við, at 20% tung ferðsla er við hvønn túrin. Roknað verður so um til vanligar persónbilar, og sett í mun til kapasitetin hjá ávíkavist Ternuni uppá 38 og Dúgvuni uppá 40 persónbilar.</p>
<p>Uppgerðin  vísir,  at  á  størsta  partinum  á túrunum liggur nýtslan millum 20-60% av kapasitetinum,  men  at  á  umleið  tíggjunda hvørjum  túri  er  ferjan  fullsett  ella  nærum fullsett (&gt;80% nýtslu).</p>
<p>Møguleikin  at  sigla  eykatúrar  ella  at  økja</p>
<p>Tal á ferðafólki í 1997:  264.834 Miðal tal á ferðafólki fyri túrin 44 fólk Nýtsluprosent, miðal fyri allar mánaðar  16% Miðal nýtsluprosent, hægsta  22% (nov) Miðal nýtsluprosent, lægsta 12% (sep)</p>
<p>Tal á akførum í 1997  79.228 Miðal tal á akførum fyri túrin  Nýtsluprosent, miðal  45% Miðal nýtsluprosent, hægsta 52% (jul) Miðal nýtsluprosent, lægsta 41% (jan) um túratalið er betri  enn eitt nú á  Suðuroyarleiðini, og tí  má sigast, at  kapasiteturin sum heild er nøktandi. Tó skal ferðslan um sundið ikki vaksa nógv, áðrenn kapasiteturin á bildekkinum ikki er nøktandi longur.</p>
<p>3. Fíggjarlig lýsing</p>
<p>Leirvíksfjarðarleiðin gav í 1997 eitt rakstraravlop uppá uml. 2 mió. kr., frároknað avskrivingar av ferjuíløgu, og er hetta nakað minni enn árið fyri. Orsøkin er einamest, at lønarútreiðslurnar eru nógv hækkaðar.</p>
<p>Frároknað avskrivingar gav hvør ferðandi persónur eitt ískoyti til raksturin hjá Strandfaraskip Landsins uppá uml. 8 kr.</p>
<p>Útreiðslurnar  til  umvælingar  og viðlíkahald  hjá  Dúgvuni  hava  í  tíðarskeiðnum  1991-1996    í  miðal  verið uml.  1,2  mió.  kr.  árliga.  M.a.  av  tí,  at Dúgvan  í  tíðarskeiðum  hevur  verið tikin  úr  sigling,  hava  viðlíkahaldsútreiðslurnar  varierað  nakað.  Í  miðal hava  tær  verið  22%  av  samlaðu útreiðslunum.<em type="bold"> </em></p>
<p><em type="bold">Útreiðslur til umvælingar og viðlíkahald</em> </p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p><em type="bold">8. Vesturleiðin </em></p>
<p>1.  Heildarmeting av Ternuni</p>
<p>2.  Nýtsla</p>
<p><em type="bold">Skip á farleiðini: Ternan </em></p>
<p>Byggiár</p>
<p>Ferðafólki 385/232 Mesta tal á Persónbilum</p>
<p>Longd 40,92 m Breidd 11,91 m Dýpi 2,93 m Arbeiðsferð 11 míl BRT 427,90 NRT 190,53 Høvuðsmotorur, megi 2 x 630 HK</p>
<p>Nakrar ábøtur mugu gerast í komandi árum, men hvussu kostnaðarmiklar hesar ábøtur verða, er ikki fastlagt enn. Í løtuni verða neyvar kanningar gjørdar av lekstabilitetinum, og tá úrslitini fyriliggja kann ein neyvari meting gerast.</p>
<p>Atløguviðurskiftuni á Oyragjógv eru í løtuni ikki nøktandi, serliga í vetrarhálvuni. Tí hava Strandfaraskip Landsins verið noyddir at tikið Ternuna úr sigling, til veðurumstøðurnar verða betri.</p>
<p>Um hugt verður eftir ferðafólkatalinum, er Vesturleiðin størsta farleiðin í Føroyum. Næstan 290.000 fólk  ferðaðust  um  Vestmannasund  í  1997,  og  talið  fer  væntandi  at  vaksa  komandi  árini,  so  </p>
<p>Sam,  ið  hevur  røkt  farleiðina,  tekur  115  ferðafólk  alt  árið.  Tó  kunnu  bussarnir  hjá  Bygdaleiðum eisini virka sum salongir, og tekur Sam tá 150 fólk. Valt er tó at uppgerða nýtsluna í mun til tey 115 ferðafólkini, ið Sam tekur uttan bussar. Ternan røkti farleiðina frá juli til september í 1997, og er nýtsluprosentið tá útroknað í mun til kapasitetin hjá Ternuni. Tað er m.a. tí, at nýtsluprosentið fyri september er so lágt. Um nýtsluprosentið varð roknað í mun til Sam fyri allar mánaðarnar, hevði hægsta miðal nýtsluprosentið verið í juli mánaða, tá tað hevði verið 36% í miðal fyri túrin.</p>
<p>Sum heild er nýtsluprosentið fyri ferðafólk rættiliga  lágt.  Tað  er  bert  í  samband  við flogruturnar,  at  hátyngd  er,  og  serliga  um summarið.  Í  93%  av  førunum  var nýtsluprosentið niðanfyri 50% av ferðafólkakapasitetinum.</p>
<p>Sum  á  Leirvíksfjarðarleiðini  verður  bert  samlaða  talið  á  akførum  talt  fyri  hvønn  túrin  sær.  Tí  er roknað við, at 15% av akførunum á hvørjum túri er tung ferðsla. Um tunga ferðslan verður roknað um til vanligar persónbilar, ber til at uppgera eitt nýtiligt nýtsluprosent fyri bildekkið.</p>
<p>Tal á ferðafólki í 1997:  289.518 Miðal tal á ferðafólki fyri túrin 25 fólk Nýtsluprosent, miðal fyri allar mánaðar  14% Miðal nýtsluprosent, hægsta  25% (jun) Miðal nýtsluprosent, lægsta 7% (sep) Uppgerðin vísir, at á 80% av túrunum liggur  nýtslan  niðanfyri  60%  av  kapasitetinum,  men  at  á  umleið  tíggjunda  hvørjum túri  er  ferjan  fullsett  ella  nærum  fullsett (&gt;80%  nýtslu).  Talið  er  tó  merkt  av,  at Ternan  røkti  siglingina  í  summarmánaðunum, tá hátyngd er. Um ein hyggur nærri eftir tølunum sæst, at nýtsluprosentið fall nógv meðan Ternan sigldi, av tí einføldu orsøk, at Ternan tekur  meira  enn  dupult  so  nógvar  bilar  sum  Sam.  Meðan  Ternan  røkti  siglingina,  vórðu  bert  fáir túrar, har kapasiteturin var fult nýttur.</p>
<p>Ætlanin hjá Strandfaraskip Landsins er, at Ternan framyvir skal røkja siglingina malt árið. Tí má kapasiteturin á bildekkinum sigast at verða nøktandi við núverandi ferðslu, serliga tá hugsað verður um, hvussu skjótt tað er at sigla teir fáu eykatúrar, ið kunnu koma fyri.</p>
<p>3.  Fíggjarlig lýsing</p>
<p>Vesturleiðin gav í 1997 eitt rakstraravlop, ið var uml. 3,5 mió. kr. Hetta er ein minking uppá hálva mió. kr. í mun til árið fyri, og er orsøkin fyrst og fremst, at útreiðslurnar til viðlíkahald eru nógv øktar.</p>
<p>Hvør ferðandi persónur gav sostatt eitt ískoyti  til  Strandfaraskip  Landsins uppá  uml.  12  kr.,  frároknað  avskrivingar av ferjuíløgu.</p>
<p>Útreiðslurnar  til  umvælingar  og viðlíkahald  av  Ternuni  hava  varierað nokk so nógv, og vóru stórst í 1992 og í 1995. Í miðal vórðu tær o.u. 1,2 mió. kr.  árliga,  t.e.  17%  av  samlaðu útreiðslunum.  Tal á akførum í 1997  79.570 Miðal tal á akførum fyri túrin  Nýtsluprosent, miðal  36% Miðal nýtsluprosent, hægsta 48% (okt) Miðal nýtsluprosent, lægsta 26% (sep)</p>
<p><em type="bold">Útreiðslur til umvælingar og viðlíkahald</em> </p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p><em type="bold">9. Fugloyarleiðin </em></p>
<p>1. Heildarmeting av Másanum</p>
<p>2. Nýtsla</p>
<p><em type="bold">Fast skip á farleiðini: Másin </em></p>
<p>Byggiár  Ferðafólki 63/46 Mesta tal á Persónbilum</p>
<p>Longd 15,85 m Breidd 5,06 m Dýpi 2,29 m Arbeiðsferð 8 míl BRT 38,99 NRT 19,18 Høvuðsmotorur, megi 150 HK</p>
<p>Ætlanin  var  at  leingja  Másan,  so  hann kundi  taka  størri  og  tyngri  farm,  men neyðuga loyvið fekst ikki frá skipaeftirlitinum.  Másin  fór  í  1998  inn  í  eina nýggja  klassatermin,  hetta  viðførdi,  at skipið varð gjøgnumgingið alt sum tað er, og er tí í g</p>
<p>Størsti trupulleikin er sum sagt avmarkaði  møguleikin  at  flyta  tungan  farm, og at ferðin er ov lág.</p>
<p>Másin flytur ferðafólk og farm út í Svínoy og Fugloy. Leiðin verður nógv nýtt um summarið.</p>
<p>Nýtsluprosentið  er  sum  heild  lágt,  um  so nakrir  túrar  eru,  har  kapasiteturin  verður betri  útnyttaður.  Í  uml.  9  av  10  túrum  er nýtsluprosentið niðanfyri 50%.</p>
<p>Ferðafólkakapasiteturin  á  Másanum  má sum heild sigast at verða á leið, serliga tá hugsað verður um ta størru nýtsluna í summarmánaðunum.</p>
<p>Tal á ferðafólki í 1997:  7.260 Miðal tal á ferðafólki fyri túrin 10 fólk Nýtsluprosent, miðal fyri allar mánaðar  19% Miðal nýtsluprosent, hægsta  35% (jul) Miðal nýtsluprosent, lægsta 6% (feb)</p>
<p>3.  Fíggjarlig lýsing</p>
<p>Fugloyarleiðin gav í 1997 eitt rakstrarhall uppá 1,3 mió. kr., frároknað avskrivingar av ferjuíløgu. Hetta er ein hækking uppá uml. 0,4 mió. kr. í mun til 1996. Í mun til talið á ferðafólki er hetta eitt rakstrarhall uppá 182 kr. fyri hvønn fluttan persón (einvegis), og uml. 10 kr. fyri hvønn persónkilometur.</p>
<p>Útreiðslurnar  til  umvælingar  og viðlíkahald  av  Másanum  hava  verið nokk  so  javnar,  í  miðal  gott  200.000 kr. árliga, t.e. 16% av samlaðu útreiðslunum.</p>
<p>Másin  varð  klassaður  í  1993,  og  eru útreiðslurnar tí hægri hetta árið.</p>
<p><em type="bold">Útreiðslur til umvælingar og viðlíkahald</em> </p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p><em type="bold">10. Avloysaraskip hjá Strandfaraskipum Landsins </em></p>
<p>Sam</p>
<p>Sam  hevur  í  nógv  ár  røkt  siglingina  á  farleiðini um Vestmannasund. Í 1998 varð Sam tikin  úr  fastari  sigling,  og  skal  ætlandi brúkast  sum  avloysaraskip.  Sí  annars  lýsingina av Vesturleiðini.</p>
<p>Sam  fór  inn  í  eina  nýggja  klassatermin  í 1998, og er í góðum standi.</p>
<p><em type="bold">Avloysaraskip á Vesturleiðini: Sam </em></p>
<p>Byggiár  Ferðafólki 115 (150) Mesta tal á Persónbilum</p>
<p>Longd 31,65 m Breidd 9,42 m Dýpi 2,76 m Arbeiðsferð 9 míl BRT 216,54 NRT 105,90 Høvuðsmotorur, megi 2 x 330 HK</p>
<p>* Kapasitetur tá bussar eru umborð, har bussarnir virka sum</p>
<p>salongir</p>
<p><em type="bold">Útreiðslur til umvælingar og viðlíkahald</em> </p>
<p>Útreiðslurnar til umvælingar og viðlíkahald  av  Sam  hava  sum heild  verið  lágar,  meðan  hann hevur  verið  í  sigling.  Í  tíðarskeiðnum 1991-1996 hava árligu  útreiðslurnar  í  miðal  verið uml.  700.000  kr  árliga,  sum  er 15% av samlaðu útreiðslunum.</p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p xml:lang="dan">Pride</p>
<p>Pride er 38 ára gamal, og er skipið ikki væl egnað  til  flutningsuppgávurnar  á  ymisku farleiðunum.  Tí  eru  farleiðirnar,  har  Pride kann sigla, sera avmarkaðar. Pride er t.d. ikki ein bilferja.</p>
<p>Pride hevur sum heild vánaligan funktiónalitet, tað er møtimikið at lossa og lasta, og ikki er  lætt  hjá  ferðafólki  at  koma  umborð  og  í land.</p>
<p>Viðmerkjast  kann,  at  Pride  hevur  gamalt maskinarí, sum er dýrt at viðlíkahalda.</p>
<p>Útreiðslurnar  til  umvælingar  og viðlíkahald  hava  seinastu  árini  verið vaksandi,  hóast  Pride  ikki  hevur  siglt nógv.  Í  miðal  hava  útreiðslurnar  frá 1991 til 1996 verið uml. 0,4 mió. árliga,  sum  er  39%  av  samlaðu  útreiðslunum í hesum tíðarskeiðnum.</p>
<p><em type="bold">Fast skip á farleiðini: Pride </em></p>
<p>Byggiár  Ferðafólki 225/160 Mesta tal á Persónbilum</p>
<p>Longd 29,72 m Breidd 7,01 m Dýpi 3,00 m Arbeiðsferð 10 míl BRT 209,48 NRT 123,74 Høvuðsmotorur, megi 550 HK</p>
<p><em type="bold">Útreiðslur til umvælingar og viðlíkahald</em> </p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p xml:lang="dan">Ternan I</p>
<p>Ternuni I er í góðum standi, hóast høga aldurin á skipinum, men útreiðslurnar til viðlíkahald eru stórar.</p>
<p>Hæddin  á  bildekkinum  ger,  at  ferjan  bert tekur vanligar persónbilar.</p>
<p>Ternan I lýkur øll núverandi trygdarkrøv.</p>
<p>Útreiðslurnar  til  umvælingar  og viðlíkahald eru gjørdar upp fyri Ternuna  I í tíðarskeiðnum 1991 til 1996, og eru  í  miðal  fyri  hesi  6  árini  36%  av samlaðu  útreiðslunum.  Hetta  er  eitt sera  høgt  tal,  og  væl  yvir  miðal  fyri ferjurnar hjá SL sum heild.</p>
<p><em type="bold">Skip á farleiðini: Ternan I </em></p>
<p>Byggiár  Ferðafólki 116/50 Mesta tal á Persónbilum</p>
<p>Longd 33,63 m Breidd 7,52 m Dýpi 2,19 m Arbeiðsferð 12 míl BRT 248,18 NRT 135,81 Høvuðsmotorur, megi 750 HK</p>
<p><em type="bold">Útreiðslur til umvælingar og viðlíkahald</em> </p>
<p><em type="bold">Ár</em> </p>
<p><em type="bold">Umvæl. og viðlíkahald í % av saml. útreiðsl.</em> </p>
<p><em type="bold">Ár</em> </p>
<p><em type="bold">11. Niðurstøða </em></p>
<p>Í hesari lýsing av øllum farleiðunum hjá Strandfaraskipum Landsins er gjørd ein heildarmeting av sjálvum skipinum, nýtsluni og fíggjarligu viðurskiftunum á hvørjari farleið. Endamálið við lýsingini er fyrst og fremst at fáa upplýsingar til vega, ið kunnu nýtast sum grundarlag undir avgerðini um eina hóskandi raðfesting av íløgunum á samferðsluøkinum.</p>
<p>Heildarmeting av Strandfaraskipunum</p>
<p>Seinasta nýíløgan varð gjørd fyri heili 12 árum síðani, og hevur hetta m.a. ført við sær, at miðalaldurin á flotanum er komin uppum tey 30 árini.</p>
<p>Elstu  skipini  eru  kostnaðarmikil  at  viðlíkahalda,  komforturin  er  í  nógvum  førum  vánaligur,  og reglusemið kann vera trupult at halda. Hetta ger, at tað verður neyðugt at skifta nøkur av skipunum út sum skjótast.</p>
<p>Her skulu nevnast tær mest átroðkandi útskiftingarnar:</p>
<p>1. Skip til Sandoyarfarleiðina – projektering liðug 1. februar 2. Skip til Fugloyar- og Svínoyarfarleiðina</p>
<p>3. Skip til Suðuroyarfarleiðina 4. Skip til Kallsoyarfarleiðina 5. Avloysaraskip</p>
<p>Annars lúka allar ferjurnar trygdarkrøvini.</p>
<p>Viðv. avloysaraskipunum ger tann serliga støðan seg galdandi, at SL hevur heili trý avloysaraskip av miðal stødd. Strandfaraskip Landsins hava tí mælt til at selja eitt av hesum skipunum.</p>
<p>Atløguviðurskiftini  runt  um  í  landinum  eru  sum  heild  nøktandi,  men  á  ávísum  farleiðum  eiga  at gerast ávísar broytingar/ábøtur. Talan er serliga um atløguviðurskiftini á Drelnesi, Skopun, Hesti og Gomlu Rætt, har akuttur tørvur er á broytingum/ábøtum.</p>
<p>Nýtslan</p>
<p>Nýtslan í mun til kapasitetin er gjørd upp fyri ferðafólk á øllum farleiðum, og fyri akfør á Suðuroyarleiðini,  Vesturleiðini  og  Leirvíksfjarðarleiðini.  Á  Sandoyarleiðini  verður  nýggj  ferja  bygd  í næstum.</p>
<p>Sum  heild  kann  sigast,  at  kapasiteturin  til  ferðafólk  á  ferjunum  verður  lítið  útnyttaður,  og  miðal nýtsluprosentið er sera lágt. Á flest øllum farleiðum kemur miðal nýtsluprosentið ikki upp um 20%. Spjaðingin er sum heild nokk so lítil, og vanliga er nýtsluprosentið fyri ferðafólk undir helvtina av samlaða kapasitetinum í uml. 95% av øllum túrunum. Tað kemur fyri einstakar túrar, at ferðafólkakapasiteturin verður fult útnyttaður.</p>
<p>Sum heild kann sigast, at akfarskapasiteturin verður væl betri útnyttaður. Á farleiðunum, har akfør eru ein týðandi partur av ferðsluni liggur miðal nýtsluprosentið um 35-50%. Um hugt verður eftir spjaðingini sæst, at á Vesturleiðini og á Leirvíksfjarðarleiðini fer nýtsluprosentið uppum 80% á umleið tíggjunda hvørjum túri. �</p>
<p>Sostatt er niðurstøðan, at kapasiteturin til ferðafólk á øllum farleiðum er ríkiliga stórur, meðan kapasiteturin til akfør og tungan flutning verður væl betri útnyttaður. Roknast kann tó ikki við veruligum fløskuhálstrupulleikum, nú Ternan og Dúgvan eru farnar at røkja siglingina á tveimum teimum størstu farleiðunum. Serliga ikki, tá hugsað verður um, at tað er lætt at økja túratalið ella sigla eykatúrar tær fáu ferðir, hetta er neyðugt. Á Suðuroyarleiðini er akfars- og farmaskapasiteturin í løtuni nøktandi.</p>
<p>Fíggjarlig lýsing</p>
<p>Bara tvær farleiðir hjá Strandfaraskipum góvu eitt positivt rakstrarúrslit í 1997, tað er Vesturleiðin og Leirvíksfjarðarleiðin. Um avskrivingar av ferjuíløgum vórðu íroknaðar, var tað møguliga Vesturleiðin, ið gav eitt positivt úrslit.</p>
<p>Áhugaverdar eru tó útreiðslurnar til umvælingar og viðlíkahald, har serliga roknast kann við  hægri útreiðslum  uml.  5.  hvørt  ár,  orsakað  av  klassing.  Tí  varð  valt  at  gera  upp  fyri  tíðarskeiðið  19911996. Sum heild kann sigast, at tess eldri skipið er, tess hægri eru viðlíkahaldutreiðslurnar sum partur  av  samlaðu  útreiðslunum.  Hetta  er  tó  ikki  galdandi  fyri  træskipini,  tí  bæði  Másin  og  Barskor hava lágar viðlíkahaldsútreiðslur.</p>
<p>Serliga hjá Ternuni I, Pride og Trónda eru útreiðslurnar til umvælingar og viðlíkahald stórar í mun til samlaðu útreiðslurnar, og er orsøkin serliga høgi aldurin.</p>
<p><em type="bold">Sætti Partur: Niðurstøða </em></p>
<p><em type="bold">1. Framtíðar samferðslukervið í Føroyum </em></p>
<p>Út frá viðgerðini í hesari frágreiðing vil verkætlanarbólkurin mæla til, at fylgjandi grundleggjandi broytingar verða gjørdar í samferðslukervinum í Føroyum:</p>
<p>1. Verkætlanin at gera fast samband um Vestmannasund verður framd 2. Verkætlanin at gera tunnil Millum fjarða – Kambsdal verður framd 3. Verkætlanin at gera fast samband um Leirvíksfjørð verður framd</p>
<p>Eisini  eru  kanningar  gjørdar  av  farleiðunum  til  Suðuroyar/Sandoyarøkið.  Komið  varð  fram  til,  at verandi skipan, har Smyril røkir siglingina beinleiðis millum Suðuroy og Tórshavn, meðan (nýggi) Tróndur røkir siglingina til Sandoyarøkið, er tann, ið loysir seg best samfelagsbúskaparliga.</p>
<p>Tó hevur viðgerðin av farleiðunum hjá Strandfaraskipum Landsins víst á, at neyðugt verður at fremja íløgur í nýggjar ferjur komandi árini. Miðalaldurin á flotanum er omanfyri 30 ár, og aldursbrek verða meira vanlig. Eisini kunnu nýggj trygdarkrøv føra til, at stórar umbyggingar av summum ferjum verða neyðugar. Viðgerðin hevur víst á, at umframt verandi verkætlan at byggja nýggja Sandoyarferju, eiga verkætlanir at vera settar í verk at projektera og byggja nýggj skip at avloysa Smyril og Másan. Mett verður, at Másin, ið er nýumvaldur, er hóskandi skip at seta í sigling fyri Barskor, ið má sigast at hava rokkið pensiónsaldurin. At hava Másan siglandi á Kallsoyarleiðini er tó eingin langtíðarloysn, og tað kann eisini gerast neyðugt at byggja nýtt skip til hesa farleið.</p>
<p>Harumframt er tørvur á einum nýggjum avloysaraskipi. Orsøkin er, at verandi avloysaraskip øll eru av miðal stødd, og sostatt hvørki hóskandi til tær størri ella tær smærri farleiðirnar, og at avloysaraskipini eru gomul, og illa hóskandi til tær uppgávur, tey skulu røkja.</p>
<p>Sostatt skulu íløgur gerast í: 1. Nýtt Suðuroyarskip 2. Nýtt skip at røkja siglingina til Fugloyar og Svínoyar 3. Nýtt avloysaraskip</p>
<p>Talva 6.1: Neyðugar og samfelagsbúskaparliga skilagóðar íløgur í samferðslukervið</p>
<p>Verkætlan Mettur íløgukostnaður v. MVG, u. eyka útreiðslur til fígging</p>
<p>Fast samband um Vestmannasund 240 mió. kr. Fast samband um Leirvíksfjørð 300 mió. kr. Tunnil Millum fjarða-Kambsdal 115 mió. kr. Nýtt suðuroyarskip 190 mió. kr. Nýtt svínoyar/fugloyarskip 20 mió. kr.</p>
<p>Tilsamans 885 mió. kr.</p>
<p>   Hagtøl: <em type="italic">Frágreiðing um kommunurnar í Føroyum </em>Í samband við, at nýggjar ferjur verða bygdar, kunnu tillagingar av havnaløgunum gerast neyðugar. Hugsað verður serliga um ábøtur/broytingar  av  havnalagnum í Hesti, Skopun og Gomlu Rætt, so nýggja Sandoyar/Hestferjan kann nýta havnirnar. </p>
<p><em type="bold">2. Tíðarhorisontur </em></p>
<p>Um hugt verður eftir teimum stóru íløgunum, ið mælt verður til at fremja komandi árini, er metti kostnaðurin tilsamans  knappar 900  mió.  kr.  Tað  sigur tí seg sjálvt, at hesar íløgur  mugu fremjast yvir eitt longri áramál, og at ein raðfesting av íløgunum er neyðug.</p>
<p>Møguligt  er  at  fíggja  part  av  íløgukostnaðinum  av  undirsjóartunnlunum  við  bummpengum,  men havast má í huga, at eisini stórar viðlíkahalds- og rakstrarútreiðslur verða av undirsjóartunnlum.</p>
<p>Neyðugt varð av tekniskum orsøkum at seta hol á verkætlanina at byggja nýtt skip til Suðuroyar- og Fugloy/Svínoyarleiðina sum skjótast, og peningur er avsettur á fíggarlógini fyri 1999 til at fara undir projektering av verkætlanunum. Í ár 2000-2002 skulu sambært fíggjarlógini játtast í alt 190 mió. kr. til sjálva byggingina.</p>
<p>Hvussu skjótt tað er ráðiligt at fremja omanfyri nevndu verkætlanir, er í stóran mun treytað av fíggjarstøðu landskassans og búskaparligu gongdini í samfelagnum sum heild. Um búskapurin er upphitaður, kann tað gerast neyðugt at vísa hógv við teimum almennu íløgunum. Verkætlanarbólkurin vil tó mæla til, at raðfest heldur verður millum einstakar verkætlanir, enn at raðfesta yvir  tíð. Við hesum meinast við, at um íløgukarmurin er lítil, skal ein heldur royna at avmarka talið av verkætlanum, enn at byrja nógvar ymiskar verkætlanir, sum ein so noyðist at draga út í nógv ár. Heldur arbeiða við einari verkætlan í senn, ið tekur 5 ár at fremja, enn at arbeiða við tveimum verkætlanum í senn, sum so  noyðast at  koyra fyri lágum blussi í 10 ár.</p>
<p>Skjótari einstakar verkætlanir verða framdar, skjótari fáa borgararnir ágóðan av almennu íløgunum, og harvið sparir landið í veruleikanum rentuútreiðslur, í mun til støðuna, har arbeitt verður spakuligari við fleiri verkætlanum í senn.</p>
<p><em type="bold">3. Framtíðar raðfestingar av íløgum í samferðslukervið </em></p>
<p>Hendan frágreiðing hevur í høvuðsheitum viðgjørt, hvussu framtíðar samferðslukervið í  Føroyum eigur at verða skipað, og hvørjar íløgur, ið eru neyðugar fyri at røkka hesum endamáli. Sjálvandi kann eisini í framtíðini vísa seg at verða neyðugt at gera smærri íløgur í einstøk vegastrekkir, men vil  verkætlanarbólkurin  mæla  til,  at  eisini  slíkar  verkætlanir  verða  lýstar  væl  og  virðiliga,  áðrenn avgerð verður tikin um at fremja tær. Serligur dentur eigur at verða lagdur á at lýsa, hvussu samlaði kostnaðurin  av  verkætlanini  væntandi  verður,  og  hvørjir  ágóðar  fáast  burturúr  íløguni.  Kostnaðnyttu kanningar kunnu í hesum sambandi verða eitt hent amboð at lýsa verkætlanirnar við, og vil bólkurin mæla til, at kostnað-nyttu kanningar so vítt møguligt verða gjørdar av øllum verkætlanum. Úrslitini av kostnað-nyttu kanningunum eiga at hava stóran týdning í raðfestingini av verkætlanunum, hóast orsøkir kunnu verða til at frávíkja samfelagsbúskaparligu raðfestingini viðhvørt.</p>
<p>Tað er vert at leggja sær í geyma, at aðrar verkætlanir enn tær, ið eru viðgjørdar í hesari frágreiðing, kunnu koma upp á tal at fremja komandi árini. Hugsað verður her serliga um fylgjandi verkætlanir:</p>
<p type="listitem">• Vegastrekkið Skálabotn-Strendur</p>
<p type="listitem">• Vegastrekkið Oyri-Brúnna við Streymin</p>
<p type="listitem">• Gásadalstunnilin</p>
<p type="listitem">• Ábøtur/umbyggingar av ymsum ferjulegum</p>
<p>Verkætlanarbólkurin vil tó mæla til, at eisini hesar verkætlanir verða gjølla lýstar, og fyrimunirnir av at fremja tær verða vigaðar upp ímóti fyrimununum í fáast burturúr at fremja aðrar verkætlanir. Lyklaorðið er sum ikki einaferð: raðfesting av íløgunum.</p>
<p><em type="bold">Týðandi keldur, ið nýttar eru: </em></p>
<p xml:lang="dan">Asplan  Viak  (1995) <em type="italic">Trafikkberegning  og  samfunnsøkonomisk  nytte  av  ferjeavløsningsprosjekter</em>. Oslo: Vegdirektoratet </p>
<p>Árbók fyri Føroyar 1996-1998. Tórshavn: Hagstova Føroya og Føroya Skúlabókagrunnur.</p>
<p xml:lang="dan">Boardman, Anthony E. <em type="italic">Cost-benefit analysis: concepts and practice.</em> Upper Saddle River, NJ: Prentice Hall. </p>
<p xml:lang="dan">Budgetdepartementet  (1990) <em type="italic">Vejledning  i  samfundsøkonomisk  projektvurdering.</em>  København:  Finansministeriet </p>
<p>Hagstovan/fíggjardeildin  (1992)  <span type="quote">”Frágreiðing  um  samfelagsbúskaparligu  útrokningarnar  av  fasta sambandinum um Vestmannasund”</span></p>
<p>Kommununevndin  (1998) <em type="italic">Frágreiðing  um  kommunurnar  –  nýggj  kommunal  skipan  í  Føroyum.</em> Tórshavn: Føroya Landsstýri </p>
<p>Leknes, Einar; Rudolf Meissner;Gottfried Heinzerling; Kjersti Melberg (1996<em type="italic">) Veiprosjekters ring</em></p>
<p xml:lang="dan"><em type="italic">virkninger.  Regionale  omfordelings-  og/eller  realøkonomiske  effekter?</em>  Stavanger:  Rogaland  Re</p>
<p>search</p>
<p>Maskell,  P.  (1994)  <span type="quote" xml:lang="dan">”Infrastrukturens  økonomiske  rolle”</span> <em type="italic">Nordisk  Samhällsgeografisk  Tidsskrift</em>  nr. 18, mars, s. 22-48. </p>
<p xml:lang="dan">Møller, Flemming (1989) <em type="italic">Samfundsøkonomisk Projektvurdering</em>. København: Finansministeriet </p>
<p xml:lang="dan">Presttun,  Toril  (1997<em type="italic">)  Hva  betyr  bedret  vegtilgjengelighet  for  næringslivet?  Case:  Kristiansund </em></p>
<p xml:lang="dan"><em type="italic">fastlandsforbindelse.</em> Oslo: Institutt for sociologi og samfunnsgeografi, Universitetet i Oslo </p>
<p xml:lang="dan">Statens Vegvesen (1995) <em type="italic">Håndbok 140. Konsekvensanalyser.</em> Oslo:Vegdirektoratet </p>
<p xml:lang="dan">Trafikkplankontoret (1988) <em type="italic">Trafikkvekst ved fast vegforbindelse</em>. Oslo: Planavdelingen </p>
<p xml:lang="dan">Vejdirektoratet (1992) <em type="italic">Undersøgelse af større hovedlandevejsarbejder. Metode for effektberegnin</em></p>
<p xml:lang="dan"><em type="italic">ger og økonomisk vurdering.</em> København: Økonomisk-statistisk afdeling, Vejdirektoratet. </p>
<p xml:lang="dan">Wachter,  Alexander  (1997<em type="italic">)  Die  Siedlungsstruktur  der  Färöer.  Natur  und  Genese  –  Funktion  und </em></p>
<p xml:lang="dan"><em type="italic">Zukunft.</em> Heidelberg: Geographisches Institut der Universität Heidelberg  </p>
<p>Harafturat eru frágreiðingar og hagtøl frá Landsverkfrøðinginum og Strandferðsluni nýttar at styðja seg til. Føroya Shell og SEV hava vinaliga latið upplýsingar um ávíkavist orkuprísir og elprísir.</p>
<p>Ráðgeving og viðmerkingar til partar av frágreiðingini eru veittar frá:</p>
<p><em type="italic">Søren Bo Nielsen</em>, Nationaløkonomisk Institut, Handelshøjskolen i København <em type="italic">Bjarna Olsen</em>, Hagstova Føroya </p>
</body></document>