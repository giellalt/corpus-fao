<document xml:lang="fao" id="no_id"><header><title/><genre code="admin"/><author><unknown/></author><wordcount>1133</wordcount><conversion_status type="standard"/><availability><license type="standard"/></availability><multilingual/><origFileName>uppskot-til-løgtingslóg-um-broyting-í-løgtingslóg-um-ræði-á-málum-og-málsøkjum-yvirtøka-av-sjóuppmerking-og-vitaverki.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p xml:lang="rmy-rka"><em type="bold">Løgmansskrivstovan </em></p>
<p><em type="bold">Løgtingið </em></p>
<p xml:lang="nob">Dagfesting: xx. februar 2019 Mál nr.: 19/00084 Málsviðgjørt:  KTH Eftirkannað:</p>
<p><em type="bold">Løgtingsmál nr. xx/2018: Uppskot til løgtingslóg um broyting í løgtingslóg um ræði á málum og málsøkjum </em>(Yvirtøka av málsøkjunum sjóuppmerking og vitaverk)<em type="bold"> </em></p>
<p xml:lang="nno"><em type="bold">Uppskot til </em></p>
<p><em type="bold">Løgtingslóg um broyting í løgtingslóg um ræði á málum og málsøkjum  </em></p>
<p>(Yvirtøka av málsøkjunum sjóuppmerking og vitaverk)<em type="bold"> </em></p>
<p xml:lang="vep"><em type="bold">§ 1</em> </p>
<p xml:lang="vep"><em type="bold">§ 2</em> </p>
<p>Í løgtingslóg nr. 41 frá 10. mai 2006 um ræði á málum og málsøkjum, sum seinast broytt við løgtingslóg nr. 151 frá 12. desember 2018, verður í § 1, stk. 2, nr. 18 <span type="quote">“, sjóuppmerking og vitaverk”</span> strikað.</p>
<p>Henda løgtingslóg kemur í gildi 1. januar 2020.</p>
<p><em type="bold">Kapittul 1. Almennar viðmerkingar </em></p>
<p><em type="bold">1.1. Orsøkir til uppskotið </em></p>
<p>Landsstýrið hevur gjørt av at yvirtaka málsøkini sjóuppmerking og vitaverk.</p>
<p>Yvirtøkan er ikki nevnd í samgonguskjalinum, men hóast hetta ynskir landsstýrið at yvirtaka økini,  m.a.  tí  tey  hava  tætt  tilknýti  til  øki,  sum  eru  á  føroyskum  hondum,  heruppií  trygd  á sjónum, sum bleiv yvirtikið í 2002, og kort- og landmátingarmyndugleikan, sum samgongan hevur  yvirtikið  við  løgtingslóg  nr.  151  frá  12.  desember  2018  um  broyting  í  lóg  um  ræði  á málum og málsøkjum.</p>
<p><em type="bold">1.2. Galdandi lóggáva </em></p>
<p xml:lang="isl">Málsøkini eru í stóran mun stýrd á ólógásettum grundarlagi. Kortini er lóg nr. 68 af 29. marts 1893 om Afståelse af Grund til Fyranlæg m.m. galdandi á økinum.</p>
<p><em type="bold">1.3. Endamálið við uppskotinum </em></p>
<p>Endamálið við lógaruppskotinum er formliga at yvirtaka málsøkini sjóuppmerking og vitaverk sum  føroyskt  sermál.  Við  uppskotinum  yvirtaka  føroyskir  myndugleikar  lóggávuvaldið, útinnandi valdið og fíggjarligu ábyrgdina á málsøkjunum.</p>
<p>Yvirtøkan fevnir um 26 vitar, sum verða riknir frá gomlu Loranstøðini á Eiði[, sum eisini er fevnd  av  yvirtøkuni].  Yvirtøkan  fevnir  harafturat  um  onnur  sjómerki  (í  løtuni  tvey  flótandi sjómerki), starvsfólk, alla rakstrarútgerð, sum knýtt er at vitunum, og rakstrarútgerð í DGPSstøðini  á  Bøllureyni.  Føroyskir  myndugleikar  yvirtaka  eisini  ábyrgdina  av  avtalum  og samstarvið, sum Søfartsstyrelsen hevur við m.a. Arktisk Kommando, MRCC og Landsverk.</p>
<p>Sambært yvirtøkulógini eru tænastubústaðirnir til starvsfólk á Eiði, Borðuni og í Mykinesi ikki partur  av  yvirtøkuni.  Søfartsstyrelsen  hevur  tó  upplýst,  at  arbeitt  verður  fram  ímóti,  at bústaðirnir,  sum  eru  tætt  knýttir  at  rakstrinum  av  vitaverkinum,  verða  latnir  føroyskum myndugleikum í samband við yvirtøkuna av vitaverkinum. Hetta skal leggjast fyri Folketingets Finansudvalg.</p>
<p>Við  yvirtøkuni  av  málsøkjunum  sjóuppmerking  og  vitaverk  verður  økið  um  bjarging  av skipsrovum v.m., ið eru til vanda ella veruligan ampa fyri sigling og fiskiskap, sum í dag er reglubundið við Norsku lóg og rættar</p>
<p>Samstundis  sum  hetta  lógaruppskot  er  lagt  fyri  Løgtingið,  er  lagt  eitt  lógaruppskot  fyri Løgtingið um broyting í løgtingslóg um trygd á sjónum, sum m.a. skal tryggja, at uppgávur, sum  í  dag  eru  lagdar  donskum  myndugleikum  á  sjóuppmerkingarøkinum,  yvirtøkudagin  1. januar 2020 verða lagdar tilsvarandi føroyskum myndugleikum.</p>
<p>Í aðrar mátar stendur verandi lóggáva á økinum við, sbr. § 5 í yvirtøkulógini, sum er løgtingslóg nr. 79 frá 12. mai 2005, og sbr. § 13 í heimastýrislógini, sum er lov nr. 11 frá 31. mars 1948.<em type="bold"> </em></p>
<p xml:lang="isl"><em type="bold">1.4. Ummæli og ummælisskjal </em></p>
<p>Uppskotið hevur, saman við lógaruppskoti um broyting í løgtingslóg um trygd á sjónum, verið í  hoyring  hjá  Landsverki,  Sjóvinnustýrinum,  MRCC,  Vørn,  Arktisk  Kommando  og Samferðslumálaráðnum.</p>
<p>Innkomnu ummælini eru hjáløgd sum fylgiskjal 4 .</p>
<p xml:lang="vep">2 / 5</p>
<p><em type="bold">Kapittul 2. Avleiðingarnar av uppskotinum </em></p>
<p><em type="bold">2.1. Fíggjarligar avleiðingar fyri land og kommunur </em></p>
<p>Mett verður, at samlaði kostnaðurin av yvirtøkuni verður 4,5 mió. kr. og tí verður mælt til, at henda upphædd verður sett av til økini á komandi fíggjarlógum.</p>
<p>Av samlaða kostnaðinum er stórsti parturin til raksturin av vitaverkinum. At umsita vitaverkið krevur trý ársverk umframt 10 samsýntir vitapassarar (samsvarandi 1 ársverk).</p>
<p>Landsstýrið yvirtekur ognir fyri okkurt um 1 mió. kr., ið eru knýttar at málsøkjunum. Harafturat koma  tænastubústaðirnir  til  starvsfólk  á  Eiði,  Borðuni  og  í  Mykinesi,  sum  formelt  ikki  eru partur  av  yvirtøkuni,  men  sum  møguliga  verða  latnir  føroyskum  myndugleikum. Kostnaðarmetingin  av  at  reka  vitaverkið  fevnir  eisini  um  rakstur  og  viðlíkahald  av  hesum bústøðum.</p>
<p><em type="bold">2.2. Umsitingarligar avleiðingar fyri land og kommunur </em></p>
<p>Umsitingarliga  verður  mett,  at  yvirtøkan  av  málsøkjunum  sjóuppmerking  og  vitaverk  ikki hevur stórar avleiðingar við sær fyri landið, av tí at myndugleikauppgávurnar eru avmarkaðar. Ætlanin er, at antin Sjóvinnustýrið ella Vørn skal yvirtaka uppgávurnar hjá Søfartsstyrelsen, heruppií  útgávu  av  nautiskum  ritum  og  altjóða  samstarv,    og  hava  samskipandi  uppgávur  á økinum, m.a. samstarv við Landsverk, MRCC og Arktisk Kommando. Víst verður til fylgiskjal 2 til lógaruppskotið, sum m.a. lýsir uppgávurnar á økinum.</p>
<p>Lógaruppskotið hevur ongar umsitingarligar avleiðingar fyri kommunur.</p>
<p><em type="bold">2.3. Avleiðingar fyri vinnuna </em></p>
<p>Uppskotið hevur ongar slíkar avleiðingar.</p>
<p><em type="bold">2.4. Avleiðingar fyri umhvørvið </em></p>
<p>Uppskotið hevur ongar slíkar avleiðingar.</p>
<p><em type="bold">2.5. Avleiðingar fyri serstøk øki í landinum </em></p>
<p>Uppskotið hevur ongar slíkar avleiðingar.</p>
<p><em type="bold">2.6. Avleiðingar fyri ávísar samfelagsbólkar ella felagsskapir </em></p>
<p>Uppskotið hevur ongar slíkar avleiðingar.</p>
<p><em type="bold">2.7. Millumtjóðasáttmálar á økinum </em></p>
<p>Uppskotið hevur ongar slíkar avleiðingar.</p>
<p><em type="bold">2.8. Tvørgangandi millumtjóðasáttmálar </em></p>
<p xml:lang="isl"><em type="bold">1)  Hoyvíkssáttmálin </em></p>
<p>Uppskotið hevur ongar fylgjur í mun til nevnda sáttmála.</p>
<p xml:lang="isl"><em type="bold">2)  Evropeiski mannarættindasáttmálan, EMRS </em></p>
<p>Uppskotið hevur ongar fylgjur í mun til nevnda sáttmála.</p>
<p><em type="bold">3)  Sáttmáli Sameindu Tjóða um rættindi hjá einstaklingum, ið bera brek</em> </p>
<p>Uppskotið hevur ongar fylgjur í mun til nevnda sáttmála.</p>
<p xml:lang="vep">3 / 5</p>
<p xml:lang="isl"><em type="bold">2.9. Markaforðingar </em></p>
<p>Uppskotið hevur ongar slíkar avleiðingar.</p>
<p><em type="bold">2.10. Revsing, fyrisitingarligar sektir, pantiheimildir ella onnur størri inntriv </em></p>
<p>Uppskotið hevur ongar slíkar avleiðingar.</p>
<p><em type="bold">2.11. Skattir og avgjøld </em></p>
<p>Uppskotið hevur ongar slíkar avleiðingar.</p>
<p xml:lang="nno"><em type="bold">2.12. Gjøld </em></p>
<p>Uppskotið hevur ongar slíkar avleiðingar.</p>
<p xml:lang="isl"><em type="bold">2.13. Áleggur lógaruppskotið likamligum ella løgfrøðiligum persónum skyldur? </em></p>
<p>Uppskotið hevur ongar slíkar avleiðingar.</p>
<p><em type="bold">2.14. Leggur lógaruppskotið heimildir til landsstýrismannin, ein stovn undir landsstýrinum ella til kommunur? </em></p>
<p>Ja, við  yvirtøkuni fær landsstýrismaðurin heimildirnar, sum  higartil  hava ligið  hjá donskum ráðharra.</p>
<p><em type="bold">2.15. Gevur lógaruppskotið almennum myndugleikum atgongd til privata ogn? </em></p>
<p>Uppskotið hevur ongar slíkar avleiðingar.</p>
<p><em type="bold">2.16. Hevur lógaruppskotið aðrar avleiðingar? </em></p>
<p>Uppskotið hevur ikki aðrar avleiðingar enn tær, sum eru nevndar omanfyri.</p>
<p><em type="bold">2.17. Talvan: Yvirlit yvir avleiðingarnar av lógaruppskotinum </em></p>
<p><em type="bold"> </em>Fyri landið ella </p>
<p>landsmyndugleikar Fyri kommunalar myndugleikar Fyri pláss ella øki í landinum Fyri ávísar samfelagsbólkar ella felagsskapir Fyri vinnuna</p>
<p>Fíggjarligar ella búskaparligar avleiðingar Ja Nei Nei Nei Nei</p>
<p>Umsitingarligar avleiðingar Ja  Nei Nei Nei Nei</p>
<p>Umhvørvisligar avleiðingar Nei Nei Nei Nei Nei</p>
<p>Avleiðingar í mun til altjóða avtalur og reglur Nei Nei Nei Nei Nei</p>
<p>Sosialar avleiðingar <em type="bold"> </em>Nei Nei <em type="bold"> </em></p>
<p xml:lang="vep">4 / 5</p>
<p><em type="bold">Kapittul 3. Serligar viðmerkingar </em></p>
<p><em type="bold">3.1. Viðmerkingar til ta einstøku greinina </em></p>
<p xml:lang="nno"><em type="bold">Til § 1 </em></p>
<p>Við hesi grein verður yvirtøkan formliga framd.</p>
<p xml:lang="nno"><em type="bold">Til § 2 </em></p>
<p>Yvirtøkan er sett at verða frá 1. januar 2020. Hetta hevur m.a. við sær, at umsitingin er klár at taka við  uppgávunum,  og  at  føroyskar  reglur  um  sjóuppmerking  v.m.  kunnu  verða  settar  í  gildi samstundis sum málsøkini verða yvirtikin.</p>
<p xml:lang="nob">Løgmansskrivstovan, x. februar 2019</p>
<p xml:lang="nob"><em type="bold">Aksel V. Johannesen </em></p>
<p>løgmaður</p>
<p>/ Marjun Hanusardóttir</p>
<p><em type="bold">Yvirlit yvir fylgiskjøl: </em></p>
<p xml:lang="dan">Fylgiskjal 1: Javntekstur Fylgiskjal 2: Søfartsstyrelsens notat af 8. juni 2018 om spørgsmål i forbindelse med eventuel</p>
<p xml:lang="dan">færøsk overtagelse af sagsområder på Søfartsstyrelsens område</p>
<p xml:lang="dan">Fylgiskjal 3: Søfartsstyrelsens notat af 8. juni 2018 om internationale aftaler og forpligtelser</p>
<p xml:lang="dan">samt mødefora i forbindelse med de færøske myndigheders evt. overtagelse af sagsområder på</p>
<p xml:lang="nob">Søfartsstyrelsens område</p>
<p xml:lang="isl">Fylgiskjal 4: Ummæli frá …</p>
<p xml:lang="vep">5 / 5</p>
</body></document>