<document xml:lang="fao" id="no_id"><header><title/><genre code="admin"/><author><unknown/></author><wordcount>636</wordcount><conversion_status type="standard"/><availability><license type="standard"/></availability><multilingual/><origFileName>fylgiskjal-1-resumé-hjá-løgmálráðnum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="nob">Slotsholmsgade 10 1216 København K.</p>
<p xml:lang="est">T +45 7226 8400 F +45 3393 3510www.justitsministeriet.dk jm@jm.dk</p>
<p xml:lang="est"><em type="bold">R E S U M É </em></p>
<p xml:lang="dan"><em type="bold">Udkast til kongelig anordning om ikrafttræden for Færøerne af lov </em><em type="bold">om politiets virksomhed </em></p>
<p xml:lang="dan">Færøernes Landsstyre har anmodet Justitsministeriet om at sætte lov nr. 444 af 9. juni 2004 om politiets virksomhed (politiloven) i kraft for Færøerne.</p>
<p xml:lang="dan">Politiloven har til formål at etablere et samlet og tidssvarende lovgrundlag for politiets virksomhed og herunder fastlægge de grundlæggende principper for politiets magtanvendelse som led i den almindelige ordenshåndhævelse. Der skabes med politiloven klare lovregler på området, hvilket styrker borgernes retssikkerhed samtidig med, at politiet får et klart retligt grundlag at arbejde ud fra i de situationer, hvor politiets varetagelse af de pålagte opgaver gør det nødvendigt at foretage indgreb over for borgerne, eventuelt under anvendelse af magt.</p>
<p xml:lang="dan">Loven tilsigter i det væsentlige at videreføre og præcisere gældende ret på de områder, hvor retsplejelovens § 108 i dag danner grundlag for indgreb over for borgerne. Det er hverken hensigten at begrænse eller udvide de eksisterende indgrebsmuligheder.</p>
<p xml:lang="dan">Loven skal ses i sammenhæng med lov om Politiets Efterretningstjeneste (PET), der er sendt til Færøernes Landsstyre til udtalelse samtidig med udkast til kongelig anordning om ikrafttræden for Færøerne af politiloven, og som kan medvirke til at sikre retssikkerheden for de personer, der er genstand for PETs undersøgelser ved at regulere PETs virksomhed og etablere et tilsynsorgan til styrkelse af kontrollen med PETs behandling af oplysninger om såvel fysiske som juridiske personer.</p>
<p xml:lang="nob">Dato: Kontor:</p>
<p xml:lang="nno">Nordatlantenheden</p>
<p xml:lang="deu">Sagsbeh: Adam Elias Fischermann Sagsnr.:2017-17-0005</p>
<p xml:lang="nob">Dok.:7025552</p>
<p xml:lang="dan">Justitsministeriet har på den baggrund – som led i ministeriets løbende arbejde med at opdatere lovgivningen for Færøerne på ministeriets område – udarbejdet udkast til anordning om ikrafttræden for Færøerne af politiloven. Der lægges i udkastet op til, at loven med senere ændringer sættes i kraft for Færøerne med de ganske få ændringer, som de færøske forhold tilsiger.§ 6 i politiloven indeholder en henvisning til den geografiske afgrænsning i knivlovens § 1. Idet der ikke gælder tilsvarende regler for Færøerne, foreslås afgrænsningen i stedet fastsat direkte i anordningens § 6 og ikke gennem henvisning til anden lovgivning.</p>
<p xml:lang="dan">Idet Færøerne udgør én politikreds, er bemyndigelsesbestemmelsen i § 24, stk. 1, hvorefter justitsministeren kan fastsætte en politivedtægt for hver politikreds, tilpasset, så justitsministeren i stedet kan fastsætte en politivedtægt for hver kommune på Færøerne.</p>
<p xml:lang="dan">Efter § 24, stk. 4, i politiloven, offentliggøres politivedtægter i Lovtidende. Det følger af § 1, stk. 1, i lov om kundgørelse af love, anordninger og bekendtgørelser på Færøerne, at love, anordninger og bekendtgørelser om rigets fællesanliggender, som skal gælde på Færøerne, i forhold til Færøerne kundgøres i landsstyrets kundgørelsestidende, Kunngerðablaðið. Derfor foreslås det, at politilovens ordning suppleres af offentliggørelse i Kunngerðablaðið.</p>
<p xml:lang="dan">Desuden henvises der i § 24 b, stk. 2, ikke til retsplejelovens kapitel 75 b om indgreb over for personer under 15 år, idet der ikke findes regler svarende til retsplejelovens kapitel 75 b i retsplejeloven for Færøerne.</p>
<p xml:lang="dan">Endelig er der i udkastet taget højde for, at politimesteren på Færøerne betegnes landfoged og ikke politidirektør.</p>
<p xml:lang="dan">Som konsekvens af, at politiloven sættes i kraft for Færøerne, foreslås det, at det nuværende regelgrundlag for politiets virksomhed, der findes i § 108 i retsplejelov for Færøerne samt lov nr. 55 af 13. april 1894 om politiet på Færøerne med dertilhørende politivedtægter, ophæves. Der er tale om konsekvensændringer, der svarer til de konsekvensændringer, der blev gennemført i politiloven.</p>
<p xml:lang="dan">Justitsministeriet forudsætter i øvrigt, at politiloven fortolkes i overensstemmelse med hjemmestyreordningen, herunder at der alene udstedes admini-3strative forskrifter om fællesanliggender i medfør af politilovens § 23, stk. 1.</p>
<p xml:lang="dan">Selvom politiloven ikke indeholder en bestemmelse svarende til retsplejelovens § 108, stk. 2, hvorefter visse opgaver alene kan pålægges politiet med justitsministerens samtykke, forudsættes det desuden, at politiet ikke tillægges opgaver uden en forudgående drøftelse med justitsministeren herom, jf. s. 108 i politikommissionens betænkning om politilovgivning (1410/2002).</p>
</body></document>
