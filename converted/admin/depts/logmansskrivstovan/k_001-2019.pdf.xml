<document xml:lang="fao" id="no_id"><header><title/><genre code="admin"/><author><unknown/></author><wordcount>298</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>K 001-2019.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Nr. 1 13. januar 2020</p>
<p><em type="bold">Kunngerð um duravørðar </em></p>
<p>Við heimild í § 13, stk. 3 í løgtingslóg nr. 183 frá 21. desember 2018 um matstovuvirksemi og gistingarhúsvirksemi (Matstovulógin) verður ásett: <em type="bold">§ 1. </em>Loyvi at virka sum duravørður er treytað av,at viðkomandi lýkur krøvini í § 13, stk. 2, nr. 2-3 í matstovulógini. </p>
<p><em type="italic">Stk. 2. </em>Loyvisnevndin kann frá politinum fáa upp-lýsingar um tey í stk. 1 nevndu viðurskifti. </p>
<p><em type="italic">Stk. 3. </em>Loyvi at virka sum duravørður er harum-framt treytað av, at duravørðurin kann skjalprógva at lúka førleikakrøvini í § 2. <em type="bold">§ 2. </em>Tann, ið søkir um loyvi at virka sum dura-vørður, skal hava prógv í fyrstuhjálp og prógv í at nýta alla vanliga eldsløkkingarútgerð. </p>
<p><em type="italic">Stk. 2. </em>Umsøkjarin skal vera kunnugur við við-komandi reglur, t.d. matstovulógina, løgtingslóg um innflutning og sølu av rúsdrekka og politiviðtøkurnar. </p>
<p><em type="italic">Stk. 3. </em>Loyvisnevndin kann veita undantak frá før-leikakrøvunum í stk. 1, um umsøkjarin hevur viðkomandi útbúgving ella starv. <em type="bold">§ 3. </em>Loyvisnevndin kann geva einum umsøkjarafyribils loyvi at virka sum duravørður, um tað ikki ber til at lúka førleikakrøvini í § 2, stk. 1 vegna vantandi útboð. </p>
<p><em type="italic">Stk. 2. </em>Fyribils loyvi eftir stk. 1 kann í mesta lagi latast fyri 12 mánaðir. <em type="bold">§ 4. </em>Tann, ið setur duravørð í starv, skal veitaduravørðinum arbeiðsklæði, har tað týðiliga sæst, t.d. við at prenta orðið Duravørður á klæðini, at viðkomandi er duravørður. </p>
<p><em type="italic">Stk. 2. </em>Tann, ið setur duravørð í starv, hevur ábygd av at tryggja, at duravørðurin kennir rýmingarleiðirnar og dugir at brúka alla eldsløkkingarútgerð á staðnum. <em type="bold">§ 5. </em>Duravørðar skulu, meðan teir eru til arbeiðis,hava samleikaprógv uppi á sær og skulu, eftir umbøn, vísa gestum og myndugleikum hetta. <em type="bold">§ 6. </em>Henda kunngerð kemur í gildi dagin eftir, athon er kunngjørd. </p>
<p>Umhvørvis- og vinnumálaráðið, 13. januar 2020</p>
<p><em type="bold">Helgi Abrahamsen (sign.) </em>landsstýrismaður / Herálvur Joensen (sign.) </p>
<p>Givið út 17. januar 2020</p>
</body></document>
