<document xml:lang="fao" id="no_id"><header><title/><genre code="admin"/><author><unknown/></author><wordcount>8771</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2011.06 Tilmæli um sernámsfrøði.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">1</em> </p>
<p>Tilmæli um sernámsfrøði</p>
<p>Fólkaskúlaráðið</p>
<p>20. juni 2011</p>
<p><em type="bold">Innihald </em></p>
<p><em type="italic">1.0 Inngangur ........................................................................................................................ 4 </em></p>
<p><em type="italic">2.0 Tilmæli ............................................................................................................................. 5 </em></p>
<p><em type="italic">3.0 Serundirvísing ................................................................................................................. 6 </em></p>
<p><em type="italic">3.1 Fyribyrgjandi serundirvísing ...................................................................................... 10 </em></p>
<p><em type="bold">2</em> </p>
<p><em type="italic">3.1.1 Hvussu kunnu vit fyribyrgja? .............................................................................. 11 </em></p>
<p><em type="italic">3.1.2 Samstarv millum normaløkið og serøkið ........................................................... 14 </em></p>
<p><em type="italic">3.1.3 Inklusión ............................................................................................................. 17 </em></p>
<p><em type="italic">3.1.4 Tørvur og avbjóðing ........................................................................................... 18 </em></p>
<p><em type="italic">3.1.5 Næmingalaging .................................................................................................. 19 </em></p>
<p xml:lang="dan"><em type="italic">3.1.6.      Innskúling ........................................................................................................... 20 </em></p>
<p xml:lang="dan"><em type="italic">3.1.6 Útskúling ............................................................................................................ 22 </em></p>
<p><em type="italic">3.2 Viðgerandi serundirvísing .......................................................................................... 23 </em></p>
<p><em type="italic">3.2.1 Førleikar ............................................................................................................. 24 </em></p>
<p><em type="italic">3.2.2 Dømi um arbeiðsøki ........................................................................................... 25 </em></p>
<p><em type="italic">3.2.3 Miðfirrað serundirvísing .................................................................................... 26 </em></p>
<p><em type="italic">4.0 Bókmentir ..................................................................................................................... 27 </em></p>
<p><em type="italic">5.0 Fylgiskjøl ........................................................................................................................ 30 </em></p>
<p><em type="italic">Skjal 1 ................................................................................................................................... 30 </em></p>
<p><em type="italic">Skjal 2 ................................................................................................................................... 32 </em></p>
<p><em type="italic">Skjal 3 ................................................................................................................................... 34 </em></p>
<p><em type="italic">Skjal 4 .................................................................................................................</em></p>
<p><em type="italic">Skjal 5 ................................................................................................................................... 42 </em></p>
<p xml:lang="dan">Formæli</p>
<p><em type="bold">3</em> </p>
<p>Fólkaskúlaráðið,  ið  var  sett  av  landsstýriskvinnuni  í  mentamálum,  Helenu  Dam  á</p>
<p>Neystabø, 1. februar 2011, hevur hildið regluligar fundir síðani. Landsstýriskvinnan hevur</p>
<p>valt  fólk  í  ráðið  eftir  serkunnleika,  og  ráðið  hevur  býtt  økini  sínámillum  samsvarandi</p>
<p>hesum. Hetta fyrsta tilmælið viðger sernámsfrøði, og í bólkinum, sum hava skrivað hetta</p>
<p>tilmæli, eru: Karolina Matras, Tonnie Strøm og Marjun Ziskason. Arbeiðshátturin hevur</p>
<p>verið,  at  vit  hava  skrivað  upplegg  og  sent  til  hinar  limirnar  at  viðgera  og  koma  við</p>
<p>viðmerkingum  til.  Síðani  hava  vit  kjakast  um  tað  á  fundum  og  gjørt  broytingar</p>
<p>samsvarandi viðmerkingunum hjá hinum í ráðnum.</p>
<p>Í ráðnum eru:</p>
<p>Karolina Matras, undirvísari og granskari, er forkvinna</p>
<p>Marjun Ziskason, lærari og ritstjóri, er skrivari</p>
<p>Jenny Lydersen, undirvísingarleiðari, er samskipari</p>
<p>Hinir nevndarlimirnir eru:</p>
<p>Tonnie Strøm, lærari og lesivegleiðari</p>
<p>Andrass Henriksen, skúlastjóri</p>
<p>Hans Jón Juul Thomsen, varaskúlastjóri</p>
<p>Mai Laksafoss Simonsen, foreldraumboð</p>
<p>Mannbjørn Olsen, skúlastjóri</p>
<p>Jacob Eli S. Olsen, lærari</p>
<p>Jónleif Johannesen, lærari og AKT lærari</p>
<p>Niels Egelund, professari í sernámsfrøði, hevur verið uttanhýsis ráðgevi.</p>
<p><em type="bold">1.0 Inngangur </em></p>
<p><em type="bold">4</em> </p>
<p>Fólkaskúlin kostar í dag 280 milliónir krónur um árið. Afturat hesum er samlaða játtanin til</p>
<p>sernámsfrøðiliga økið 80 milliónir.</p>
<p>Tá talan er um serundirvísing í fólkaskúlunum, verður tosað um miðfirraðar tímar og tímar til</p>
<p>serligan tørv. Hvør skúli fær komandi skúlaár 13% av næmingatalinum sum miðfirraðar tímar</p>
<p>afturat vanliga tímabýtinum. Tímarnir verða játtaðir frá MMR og eru ætlaðir til næmingar,</p>
<p>sum  hava  tørv  á  eykahjálp.  Skúlin  ger  sjálvur  av,  hvussu  hann  fordeilir  tímarnar.  Sernám</p>
<p>játtar skúlunum tímar til serligan tørv.</p>
<p>Í  tilmælinum  hava  vit  býtt  serundirvísingina  sundur  í  fyribyrgjandi  serundirvísing  og</p>
<p>viðgerandi  serundirvísing.  Vit  koma  við  tilmælum,  og  viðløgd  eru  skjøl  um  uppskot  til</p>
<p>mannagongdir,  tá  næmingar  fara  frá  innskúlingini  til  miðdeildina  og  frá  miðdeildini  til</p>
<p>framhaldsdeildina,  skjal  um  broytingaruppskot  av  verandi  rundskrivi  um  sertoymi  til</p>
<p>rundskriv um førleika- og stuðulsstovu, har manningin er sertoymið á staðnum,  og at enda</p>
<p>skjøl úr áður gjørdum tilmælum.</p>
<p><em type="bold">2.0 Tilmæli  </em></p>
<p type="listitem"> Vit tilmæla kanningar- og granskingarverkætlanir innan sernámsfrøðiliga økið, og at</p>
<p>hóskandi tilfar verður gjørt til alt serøkið</p>
<p type="listitem"> Vit  tilmæla,  sum  fyribyrgjandi  tiltak,  at  verkætlanin <em type="italic">Bókabyrjan</em>,  sum  Bókadeild </p>
<p><em type="bold">5</em> </p>
<p>Føroya Lærarafelags saman við bókasøvnum, Føroya lærarafelag, Pedagogfelagnum,</p>
<p>Fólkaheilsuráðnum og Mentamálaráðnum ætlandi skulu samstarva um, verður sett í</p>
<p>verk</p>
<p type="listitem"> Vit tilmæla, sum fyribyrgjandi tiltak, at børn fara í 1. flokk eitt ár fyrr enn tey fara nú</p>
<p type="listitem"> Vit  tilmæla  førleika-  og  stuðulsstovu  úti  á  skúlunum,  sum  verður  mannað  við</p>
<p>serkønum, og hesi skulu stuðla lærarum í inklusión av næmingum (skúlin fyri øll, um</p>
<p>Fólkaskúlalógin  skal  haldast),  næmingalagari  undirvísing,  hóskandi  tilfari  til  ymiska</p>
<p>undirvísing, uppfylging av kanningum, osfr.</p>
<p><em type="bold">3.0 Serundirvísing  </em></p>
<p><em type="bold">6</em> </p>
<p>Nógv  týdningarmikið  arbeiði  er  gjørt  at  menna  fólkaskúlan  -  eisini  á  sernámsfrøðiliga</p>
<p>økinum. Vit vilja tí rógva afturáaftur tilmæli, sum eru gjørd, og vilja í hesum sambandi vísa á</p>
<p>tilmælið  um  sernámsfrøði  2001,  tilmælið  frá  PISA–arbeiðsbólkinum  2006  og  tilmælið  frá</p>
<p>TALIS – arbeiðsbólkinum, 2010.</p>
<p>Í    tilmælinum  um  sernámsfrøði  2001  stendur  á síðu  12  og  13  millum  annað,  at  serlærarar</p>
<p>eru eitt slag av bindiliði til Sernámsdepilin (Í dag: Sernám). Teir kanna børn, hvør á sínum øki</p>
<p>og  eru  við  til  at  vísa  til  víðari  kanningar  á  Sernámsdeplinum.  Teir  eru  eisini  við  til  at</p>
<p>kortleggja tørvin á serfrálæru á sínum øki og eru mangan samskiparar, tá ið onnur fakfólk,</p>
<p>sálarfrøðingar,  fysioterapeutar  ella  onnur  koma  á  gátt.  Flest  øll,  ið  vit  hava  tosað  við,  eru</p>
<p>samd um, at hendan skipan, ið eigur at tæna øllum fólkaskúlanum og vera fakligt stavnhald</p>
<p>fyri  alt  sernámsfrøðiligt  virksemi  í  landinum,  er  ov  illa  mannað  og  hevur  ikki  nóg  góða</p>
<p>tvørfakliga javnvág.</p>
<p>Brúkarin, tvs. skúlar, næmingar og foreldur fýlast á, hvussu torført og seinført er at fáa hjálp,</p>
<p>og  starvsfólkini  eru  samd  um  hetta.  Sigast  kann,  at  í  løtuni  megnar  skipanin  enntá  ikki  at</p>
<p>veita  føroyskum  skúlabørnum  bráðfeingis  sálarfrøðiliga  hjálp,  og  viðvíkjandi  kropsligari</p>
<p>menning av skúlabørnum, ið hava veruliga stórar sansaskipanartrupulleikar, hevði tann hálvi</p>
<p>terapeuturin havt nóg mikið at gjørt í Suðuroynni einsamallari (ibid).</p>
<p>Á síðu 14 stendur, at stuðlarnir mangan eru ófaklærd fólk, og teimum tørvar í flestu førum</p>
<p>bæði  at  orð  verða  sett  á  innihaldið  í  gerandisdegnum  og  somuleiðis  at  fáa  vegleiðing  um,</p>
<p>hvat til ber at gera, og hvat serligur dentur eigur at verða lagdur á. Kortini fýlast mest sum</p>
<p>øll,  ið  onkursvegna  varða  av  økinum,  á,  at  lítið  og  einki  samband  er  millum  ta</p>
<p>sernámsfrøðiligu skipanina og stuðulsvirksemið. Samstundis gremja flest fakfólk, sum annars</p>
<p>hava  barnið  undir  sínum  starvsøki,  seg  um  ov  lítla  tíð  og  arbeiðsorku,  og  tí  áttu  teir</p>
<p>persónligu  stuðlarnir  at  verið  ein  kærkomin  hjálp  til  at  fingið  hugmyndir  og  ætlanir  um</p>
<p>menning barnsins framdar í verki.</p>
<p><em type="bold">7</em> </p>
<p>Eyðsæð er, at her er tørvur á eini heildarloysn og øktum tvørfakligum samstarvi. Harafturat</p>
<p>hava  stuðlarnir  í  fleiri  førum  ov  vánaligar  ella  tilvildarligar  karmar  um  arbeiðið,  og  áttu  í</p>
<p>meiri mun at kunnað nýtt tær sernámsfrøðiligu umstøður og karmar, ið barnið annars hevur.</p>
<p>Hetta er skrivað fyri júst tíggju árum síðani, og sigast kann, at enn stríðast vit við nógvar av</p>
<p>somu trupulleikunum.</p>
<p>Í tilmælinum frá PISA-arbeiðsbólkinum 2006, vísa vit til tilmælið teirra, sum er viðkomandi</p>
<p>fyri fyribyrgjandi sernámsfrøði (skjal 4) og, sum snýr seg um</p>
<p type="listitem"> áðrenn skúlaaldur (síða 8)</p>
<p type="listitem"> serligur tørvur (síða 9)</p>
<p type="listitem"> stuðul til næmingar (síða 13-14)</p>
<p type="listitem"> lesing og lesiátøk (síða 15-16)</p>
<p type="listitem"> støðuroyndir (síða 20)</p>
<p>Í tilmælinum frá TALIS-arbeiðsbólkinum 2010, vísa vit í sambandi við felags námsætlanir frá</p>
<p>barnagarði til miðnám (síða 14) og næmingar við serligum tørvi (síða 20-22) til skjal 5.</p>
<p>Fyri at sernámsfrøðiliga økið skal vera væl røkt, mugu øll í skúlanum arbeiða væl saman um</p>
<p>hetta.  Umframt  leiðsluna  og  vanliga  læraran  er  neyðugt  at  hava  tætt  samstarv  millum</p>
<p>starvsfólkabólkarnar,  herundir  skúlabókavørð,  skúlavegleiðara,  skúlasjúkrarøktarfrøðing,</p>
<p>serlærara, lesivegleiðara, AKT-lærara, SSP-lærara og KT-vørð.</p>
<p>Vit hava í tveimum talvum (síða 8 og 9) eitt yvirlit yvir støðuna á sernámsfrøðiliga økinum,</p>
<p>sum hon er, og hvat vit meta, kann gerast afturat.</p>
<p><em type="bold">8</em> </p>
<p><em type="bold">9</em> </p>
<p><em type="bold">3.1 Fyribyrgjandi serundirvísing   </em></p>
<p>Betur er at fyribyrgja enn at lekja, men hvussu kunnu vit fyribyrgja?</p>
<p><em type="bold">10</em> </p>
<p>Vit tosa her um børn, sum ikki hava verið gjøgnum námsfrøðiliga/sálarfrøðiliga greining og</p>
<p>ikki eru komin undir hugtakið næmingar við serligum tørvi.</p>
<p><em type="italic">Fyribyrgjandi serundirvísing</em> er annað enn t.d. at fáa stuðul við lesingini, um tungt er at læra </p>
<p>at  lesa,  at  fáa  stuðul  við  rokningini  við  at  venja  grundleggjandi  rokniførleikar,  ella  um</p>
<p>trupulleiki er við atburðinum, t.d. tá ið næmingurin ikki klárar at hugsavna seg, og ein vaksin</p>
<p>antin má út um við honum at tosa um trupulleikan, ella klárar at halda næminginum til inni í</p>
<p>flokkinum.</p>
<p>Í  nevndu  førum  er  talan  um  at  <span type="quote">“vera  undan  trupulleikunum”</span>  við  eyka  stuðli,  møguligum</p>
<p>skeiðum í bólkum og/ella fakligum og sosialum skeiðum í flokshøpi.</p>
<p><em type="italic">Fyribyrgjandi  serundirvísing</em>  kann  t.d.  vera  eygleiðing  av  næminginum,  meðan  hann  er  í </p>
<p>gongd við at tekna, er í holt við annað kreativt virksemi ella meðan hann er í gongd við at</p>
<p>lesa, skriva, bera fram okkurt osfr.</p>
<p>Harafturat  er  talan  um  fyribyrgjandi  serundirvísing,  tá  ið  eygleitt  verður,  hvussu  t.d.</p>
<p>motorikkurin  er  mentur  hjá  næminginum,  hvussu  væl  málið  er  ment  (t.d.  málsligt  ansni),</p>
<p>sundurgreining  av  lesiførleikum,  tá  ið  lesiroyndir  hava  verið,  har  úrslitið  skal  brúkast  til  at</p>
<p>seta  út  í  kortið  víðari  menningina  hjá  einstaka  næminginum.  Eisini  lesiskeið  og  stuðul  til</p>
<p>næmingar eftir tørvi kemur undir hugtakið fyribyrgjandi serundirvísing.</p>
<p>Her verður hugsað um bæði fakliga undirvísing í t.d. føroyskum, rokning og AKT undirvísing.</p>
<p><em type="bold">3.1.1 Hvussu kunnu vit fyribyrgja? </em></p>
<p>Hetta kann m.a. gerast á henda hátt:</p>
<p><em type="bold">11</em> </p>
<p><em type="italic">Børnini verða kannað á øllum floksstigum</em>. Hetta merkir, at lærarar og námsfrøðingar hava </p>
<p>møguleika at fylgja menningini hjá barninum sera væl. Arbeiðast kann við stuttum skeiðum,</p>
<p>t.d. at lyfta  lesi- og rokniførleikan áður enn at hetta gerst ein trupulleiki hjá barninum. Eisini</p>
<p>uppbýti av flokkunum í bólkar tvørtur um aldur, og at seta fleiri lærarar inn eftir tørvi, er ein</p>
<p>møguleiki at arbeiða fyribyrgjandi.</p>
<p>Ítøkiligt  er  málið  við  fyribyrgjandi  partinum  at <em type="italic">lofta  og  bøta  um  trupulleikar  hjá  øllum </em></p>
<p><em type="italic">næmingum </em>(frá  0.  til  10.  floksstig  –  tó  við  serligum  denti  á  byrjanarundirvísingina)  við </p>
<p>áherslu  á  lesi-  og  stavimenningina.  Við  tílíkum  átaki  er  møguligt  at  styrkja  kensluna  av</p>
<p>sjálvsvirði  hjá  næminginum.  Hetta  viðvirkar  til,  at  næmingurin  fær  jaligan  hugburð  til</p>
<p>læringina, sum so aftur ger, at eingin trupulleiki møguliga verður hjá honum at vera við til</p>
<p>alla undirvísing í flokkinum. Hetta ger næmingin sterkan sosialt og vil virka til, at hann kennir</p>
<p>seg á jøvnum føti við floksfelagar sínar, hóast hann t.d. fakliga ikki er so sterkur.</p>
<p><em type="italic">Serligur dentur má leggjast á fyribyrgjandi serundirvísing í yngstu flokkunum.  </em></p>
<p>Vit  mæla  til,  at  børn  fara  í  skúla  eitt  ár  fyrr  enn  nú,  og  at  hetta  fyrsta  árið  verður  rópt  1.</p>
<p>flokkur.  Hesin  1.  flokkur  skal  ikki  hava  sama  innihald  sum  núverandi  1.  flokkur,  men  við</p>
<p>spælandi lærutilgongdum menna barnið til lívið. Í einum nútímans samfelagið fyllir skúli og</p>
<p>útbúgving  stóran  part  av  lívinum.  Tí  skal  stórur  dentur  leggjast  á,  at  børnini  læra  at  vera</p>
<p>saman  sosialt,  har  likamligt  og  andligt  virksemi,  sum  styrkir  undir  menningini  av  m.a.</p>
<p>heilanum, er sera umráðandi táttur í innskúlingini.</p>
<p>Fólkaskúlin eigur at taka atlit til einstaka næmingin og hjálpa honum í persónligu menning</p>
<p>síni.</p>
<p>Í endmálsorðingini í Fólkaskúlalógini stendur</p>
<p>“<em type="bold">§ 2.</em> Uppgáva fólkaskúlans er við atliti at tí einstaka næminginum og í samstarvi við </p>
<p>foreldrini  at  fremja,  at  næmingarnir  nema  sær  kunnleika,  fimi,  arbeiðshættir  og</p>
<p>málbúnar,  sum  stuðla  tí  einstaka  næminginum  í  fjølbroyttu,  persónligu menningini.</p>
<p>   <em type="italic">Stk.  2. </em>Fólkaskúlin  eigur  at  skapa  sovorðin  líkindi  fyri  uppliving,  virkishugi  og </p>
<p>djúphugsan, at næmingarnir kunnu menna sína sannkenning, sítt hugflog og hug til</p>
<p>at læra, og at teir kunnu venja síni evni til sjálvstøðuga meting, støðutakan og virkan</p>
<p>og  búnast  í  treysti  til  sín  sjálvs  og  til  teir  møguleikar,  sum  eru  í  felagsskapinum”</p>
<p>(Løgtingslóg um Fólkaskúlan, 1997).</p>
<p><em type="bold">12</em> </p>
<p>Við  støði  í  lógargrundarlagi  okkara  eru  tættir  sum  sjálvsálit,  sjálvskensla,  sjálvbjargni  og</p>
<p>sjálvsvirði sera týðandi og mugu stimbrast á fullgóðan hátt.</p>
<p>Umstøðurnar  at  útinna  hesar  álvarsomu  og  fyri  bæði  einstaka  barnið  og  samfelagið  sum</p>
<p>heild so avgerandi menningar- og lærutilgongdir, mugu gerast so góðar, at okkara skipanir í</p>
<p>fólkaskúlunum hóska til nútíðar krøvini í samfelagnum, sum okkara børn skulu liva lívið í.</p>
<p>Sostatt  má  støðið  takast  í  barninum,  og  skúlin  má  vera  klárur  at  taka  ímóti  6  ára  gamla</p>
<p>barninum og fylgja, stimbra og  stuðla tí, so tað gerst ført fyri at fáa eitt gott og innihaldsríkt</p>
<p>lív.</p>
<p>Í 1. flokkunum skal lærari við serkunnleika í málsligari menning undirvísa 2 tímar um vikuna í</p>
<p><em type="italic">málmenning  og  málsligum  tilviti</em>,  meðan  námsfrøðingurin  eygleiðir  børnini.  Toymisfundir </p>
<p>skulu haldast, har málsligu førleikar barnsins verða eftirmettir, og tey børn, sum hava tørv á</p>
<p>tí, fáa stuðul í tilgongdini, sum verður eftirmett, so síggjast kann, hvør tørvurin á stuðli er.</p>
<p>Ein lektiukafe á skúlanum er eisini ein týðandi táttur í fyribyrgjandi serundirvísingini.</p>
<p>Týdningarmikið  er,  at  fyribyrgjandi  arbeiðið  verður  fylgt  upp.  Dentur  má  leggjast  á <em type="italic">góðar </em></p>
<p><em type="italic">menningartilgongdir  í  lesing  og  rokning</em>.  Serliga  lesimenningin  má  fylgjast  sera  væl. </p>
<p>Beinanvegin  tørvur  er  á  tí,  má  stuðul  gevast  at  stuðla  fakligu  menningini,  t.d.  við  lesi-  ella</p>
<p>rokniskeiði  í  eitt  avmarkað  tíðarbil.  Støða  verður  tikin  til  hesi  átøk  saman  við  foreldrum,</p>
<p>lærarum, serlærara og lesivegleiðara.</p>
<p>Málið er, at vit betur síggja menningarmøguleikarnar hjá einstaka næminginum, og hvørjar</p>
<p>sterkar  síður  tey  hava  at  byggja  á.  Tað  er  eisini  týdningarmikið  at  síggja  serliga  tørvin  hjá</p>
<p>hvørjum einstøkum, og at ráðgevingin til stovnar og skúlar virkar skjótt og væl.</p>
<p>Ein táttur av stórum týdningi er at  duga <em type="italic">at skapa ró, hava góðar skipanir og klárar reglur um </em></p>
<p><em type="italic">atburð</em>,  tá  ið  um  fyribyrgjandi  serundirvísing  ræður.  Hetta  er  serliga  góð  hjálp  hjá </p>
<p><em type="bold">13</em> </p>
<p>næmingum,  sum  hava  tørv  á  væl  skipaðum  undirvísingarumhvørvi  við  føstum</p>
<p>mannagongdum, har tey vaksnu hava tíð til at taka sær av einstaka næminginum við atliti til,</p>
<p>hvønn læringsstíl hann hevur.</p>
<p>Annar táttur í fyribyrgjandi serundirvísing er <em type="italic">viðurkennandi námsfrøði</em>, har vit kunnu vísa til </p>
<p>LP-sniðið hjá Tomas Nordahl (2005). <span type="quote" xml:lang="dan">“Cooperative Learning”</span> (Kagen &amp; Stenlev, 2006) er ein</p>
<p>virkin læringsháttur og er góður háttur at brúka í arbeiðinum við fyribyrgjandi serundirvísing.</p>
<p>Eisini  er  teldan  eitt  gott  amboð  í  strembanini  eftir  høgum  sjálvsvirði,  virkisfýsni,  og</p>
<p>møguleikanum fyri samrøðu og samstarvi hjá lesiveika næminginum.</p>
<p>Sera týdningarmikið er at <em type="italic">brúka kreativu evnini og spælandi tilgongdirnar</em> hjá næminginum í </p>
<p>læringini í øllum lærugreinum. Mállæra kann t.d. spælast inn við likamligum avbjóðingum, so</p>
<p>tey fara úr kroppinum og út í fingrarnar. Her er talan um venjingar, sum styrkja minnið og</p>
<p>meira  íðkað  verður,  fastari  situr.  Sum  við  øllum  øðrum  førleikum  (t.d.  fótbólti  og</p>
<p>klaverspæli) gerast vit betur og betur til tað, sum vit dagliga brúka nógva tíð til.</p>
<p>Útlendsk  granskingarúrslit  vísa,  at <em type="italic">skúlatalv</em>,  sum  ikki  er  nøkur  kostnaðarmikil  íløga,  kann </p>
<p>gera veruligan mun at styrkja evnini hjá næmingum at hugsavna seg og styrkir eisini fakliga</p>
<p>læringarførleikan í t.d. rokning og lesing (www.skakshoppen.dk).</p>
<p>Eins  og  aðrastaðni,  eru  føroyingar  farnir  at  hugsa  um,  hvussu  teir  kunnu  fremja</p>
<p>fólkaupplýsing um týdningin av at menna málið hjá børnum so tíðliga sum gjørligt. Í hesum</p>
<p>sambandi verður arbeitt við fyrireikingum til verkætlan, hvørs endamál er at fáa børn at lesa</p>
<p>meira.  Tílíkar  verkætlanir  hava  hækkað  lesiførleikan  sera  nógv  í  londunum,  har  tær  eru</p>
<p>settar  í  verk.  Hetta  átak  hevði  samstundis  verið  við  at  markera  lesiárið  og  kundi  gjørt</p>
<p>tilvitanina um leiklut foreldranna í málsligu menningini hjá barninum størri.</p>
<p><em type="bold">3.1.2 Samstarv millum normaløkið og serøkið </em></p>
<p><em type="bold">14</em> </p>
<p>Týdningarmikið er, at <em type="italic">normaløkið og serøkið arbeiða væl saman</em> bæði viðvíkjandi samskifti </p>
<p>um  vitan og  í  verki.  Hyggjast  má  at, hvussu  inklusión  kann  fremjast  á besta  hátt, og  málið</p>
<p>skal  vera  at  koma  við  hjálp  so  tíðliga  sum  gjørligt,  so  stórur  møguleiki  verður  at  venda</p>
<p>gongdini  hjá  næminginum,  sum  byrjar  at  fáa  trupulleikar.  Harvið  fær  næmingurin  fleiri</p>
<p>upplivingar,  har  hann  kennir,  at  hann  hevur  eydnuna  við  sær  og  fær  tí  størri  sjálvvirði  og</p>
<p>sjálvsálit,  sum  er  besta  grundarlagið  fyri  væleydnaðari  inklusión.  Hetta  krevur,  at</p>
<p>námsfrøðingar  og  lærarar  hava  eina <em type="italic">førleika/stuðulstovu  á  sínum  stovni/skúla</em>,  har  vitan </p>
<p>verður  uppbygd  í  tøttum  samstarvi  við  Sernám,  og  har  verandi  vitan  verður  gagnnýtt  at</p>
<p>menna gott læruumhvørvi og námsfrøðilig amboð. Um hetta arbeið skal førast út í lívið, skal</p>
<p>tað byggjast upp frá grundini:</p>
<p>1. Stovnsetan og grundfestan av førleika/stuðulsstovum á øllum stovnum/skúlum, har</p>
<p>viðkomandi námsfrøðiligir førleikar verða grundlagdir og mentir</p>
<p>2. Menning  av  arbeiðsætlan  fyri  førleika/stuðulsstovuna,  har  eisini  námsfrøðilig</p>
<p>ráðgeving fæst frá Sernámi og har hugskot fáast til námsfrøðiliga arbeiðið</p>
<p>3. Kunning um úrslit av tí, sum arbeitt verður við verður latin øllum teimum, sum hava</p>
<p>tørv á tí</p>
<p>4. Íverksetan av arbeiðinum við fyribyrgjandi serundirvísingini</p>
<p>Tað  er  av  stórum  týdningi  at  uppbyggja  stóra  vitan  og  royndir  at  undirvísa  og  hjálpa</p>
<p>næmingum, sum eru ófriðaligir, og sum hava torført við at loysa truplar støður ella sum eru</p>
<p>sosialt  einsamallir.  Endamálið  er  at  kanna  um  til  ber  at  fáa  umráðandi  ástøðiliga  vitan  og</p>
<p>arbeiðshættir út á stovnar og skúlar, so møguleiki verður at styrkja yrkisføri hjá starvsfólki á</p>
<p>skúlum og stovnum og styrkja um møguleikan at rúma øllum næmingum.</p>
<p>Um hetta skal førast út í lívið er neyðugt, at námsfrøðingar og lærarar ogna sær ástøðiliga</p>
<p>vitan  og  arbeiðshættir  at  brúka  í  dagliga  arbeiði  sínum.  Eisini  hava  tey  tørv  á  vegleiðing,</p>
<p>supervisión, upplæring frá fólki við royndum, samrøðufundir og viðtalu við ráðgeva.</p>
<p><em type="bold">15</em> </p>
<p>Endamálið við at fáa førleika/stuðulsstovur, sum eru mannaðar við fólki við góðum fakligum</p>
<p>førleikum  út  á  allar  skúlaeindir  við  hóskandi  stødd,  er  at  stytta  um  bíðitíðina,  so</p>
<p>næmingarnir fáa skjóta og góða hjálp beinan vegin. Teir smærri skúlarnir fáa hesa tænastu</p>
<p>frá  størru  skúlaeindunum.  Tá  trupulleikarnir  eru  av  slíkum  slag,  at  meira  servitan  krevst,</p>
<p>verða uppgávurnar loystar í samstarvi við NSR tænasturnar og Sernám.</p>
<p>Granskararnir Baltzer &amp; Tetler (2003) siga, at sernámsfrøðiliga økið má lýsast betri í mun til,</p>
<p>hvussu  farast  kann  fram  at  fáa  meira  burtur  úr  sernámsfrøðiliga  arbeiðinum.  Ført  verður</p>
<p>m.a. fram, at tvørtur um bólkarnar av børnum við skerdum lærumøguleikum er meira, sum</p>
<p>sameinir  enn  tað  er,  sum  skilir  sundur,  um  bara  sjóneykan  verður  sett  á  námsfrøðiliga</p>
<p>treytaða grundarlagið undir lærutilgongdunum og lærutreytunum hjá hesum børnum.  Um</p>
<p>hetta skal bera á mál er tørvur á vitan um, hvussu arbeitt verður næmingalagað, og hvussu</p>
<p>vit  í  stóran  mun  eru  før  fyri  at  inkludera  allar  næmingar,  tvs.  eru  før  fyri  at  liva  upp  til</p>
<p>fólkaskúlalógina, sum sigur, <em type="italic">at skúlin er fyri øll</em>. </p>
<p>Hægsta  málið  við  inkludering  eigur  at  vera,  at  børn  sleppa  at  ganga  í  skúla  í</p>
<p>nærumhvørvinum. Tá tað er sagt, má leggjast afturat, at so mugu ítøkiligu korini at læra vera</p>
<p>í lagi, so til ber at geva meiningsfullar avbjóðingar til hin einstaka. Avbjóðingin liggur tí í at</p>
<p>skapa pláss fyri inkluderandi tilgongdum. Hugtakið um næsta menningarøkið hjá barninum</p>
<p>er ein uppbyggjandi tilgongd at orða hóskandi læruumstøður fyri einstaka barnið:</p>
<p xml:lang="dan"><em type="italic">It  is  the  distance  between  the  actual  developmental  level  as  determined  by </em></p>
<p xml:lang="dan"><em type="italic">independent problem solving and the level of potential development as  determined </em></p>
<p xml:lang="dan"><em type="italic">through problem solving under adult guidance or in collaboration with more capable </em></p>
<p xml:lang="dan"><em type="italic">peers (Vygotsky, 1978: 86). </em></p>
<p>Imsen (2003) lýsir t.d. heldur ikki beinleiðis í  gransking síni í skúlanum  tillagaða undirvísing,</p>
<p>men vísir á hetta sum ein part av undirvísingini:</p>
<p xml:lang="dan"><em type="italic">En progressiv pedagogikk krever frigjøring fra lærebøkene, kreativitet </em></p>
<p xml:lang="dan"><em type="italic">fra lærerens side, tilpasning til elevenes interesser og behov og </em></p>
<p><em type="italic">tilrettelegging av elevaktive arbeidsformer. </em>(Imsen, 2003: 65) </p>
<p><em type="bold">16</em> </p>
<p>Granskarin Peter Haug (1999) greiðir frá í lýsing síni av serskúlum, at hesir høvdu ofta sínar</p>
<p>hættir  at  arbeiða,  sínar  mannagongdir,  sína  fatan  av  avbjóðingum  osfr.  Hetta  hóskaði  ikki</p>
<p>væl  hjá  øllum  næmingunum,  sum  máttu  laga  seg  til  serundirvísingina,  sum  hon  fór  fram.</p>
<p>Hetta  er  beinleiðis  í  andsøgn  við  hugsanina  um  inklusión,  hvørs  kjarna  er  at  vaksa  um</p>
<p>luttøkuna hjá einstaklinginum í øllum virksemi, og at minka um sundurskiljing (Booth, 1996).</p>
<p>Hugtakið inkludering fevnir sambært Haug (2003b) um m.a. tríggjar meginarbeiðsuppgávur</p>
<p type="listitem"> At økja felagsskapin.</p>
<p type="listitem"> At økja tað fólkaræðisliga</p>
<p type="listitem"> At økja um úrtøkuna</p>
<p><em type="bold">3.1.3 Inklusión </em></p>
<p><em type="bold">17</em> </p>
<p>Týdningarmikið  er,  at  umhvørvið  í  flokkunum  er  so  inkluderandi,  sum  til  ber.  Her  verður</p>
<p>hugsað um bæði fakligar trupulleikar og AKT trupulleikar. Víst verður til LP-sniðið hjá Tomas</p>
<p>Nordahl (2005), har arbeitt verður við at loysa trupulleikar og at laga til atburðin, har lærarar</p>
<p>skipað  arbeiða  saman  um  trupulleikarnar  í  flokkinum.  Týdningarmikil    gransking  um</p>
<p>inklusión hjá  Mel Ainscow,  Tony  Booth  og  Alan Dyson  (2006)  vísir,  hvussu  vit  kunnu  betra</p>
<p>skúlan  við  at  styrkja  um  inklusiónina,  og  gransking  hjá  Birgit  Kirkebæk  sigur,  at  børn  við</p>
<p>skerdum  førleika  hava  tørv  á  kørmum  og  týðiligheit  í  undirvísingarhøpi,  men  ikki  er</p>
<p>líkamikið,  hvat  slag  av  kørmum  talan  er  um.  Høvuðsdenturin  má  leggjast  á,  hvussu  ytru</p>
<p>karmarnir kunnu gerast til innaru karmar, sum geva meining hjá barninum. Rúmd má gerast</p>
<p>fyri menningini av innari kørmum, og hetta kann bert gerast við, at barnið sleppur at luttaka</p>
<p>í felags innihaldsríkum samskiftisvirksemi (Kirkebæk, 2004).</p>
<p xml:lang="dan">Ainscow et al, 2006 siga, at inklusión</p>
<p type="listitem"> er ein tilgongd</p>
<p type="listitem"> snýr seg um at arbeiða við at fáa eyga á forðingar og taka tær burtur</p>
<p type="listitem"> snýr seg um nærveru, luttøku og fulnaði av øllum næmingum</p>
<p type="listitem"> ber í sær, at serligur dentur verður lagdur á bólkar av næmingum, sum kunnu vera í</p>
<p>vanda fyri at vera lítilsgjørdir, forfjónaðir ella fáa vánalig úrslit</p>
<p>Endamálið er sostatt at skapa eina inkluderandi mentan, har næmingar trívast, og har læring</p>
<p>hendir við grundarlagi í einstaka næminginum (Vygotsky, 1978). Hetta merkir, at arbeiðast</p>
<p>má næmingalagað, og at dentur verður lagdur á høgt fakligt støði hjá einstaka næminginum.</p>
<p>Stórur dentur má eisini leggjast á praktisk-musisku dimensjónina í allari undirvísing.</p>
<p><em type="bold">3.1.4 Tørvur og avbjóðing </em></p>
<p><em type="bold">18</em> </p>
<p>Av stórum týdningi fyri læring er, at børn/næmingar regluliga og miðvíst sleppa at royna seg</p>
<p>í <em type="italic">avbjóðandi  likamligum  baksi</em>.  Hetta  styrkir,  so  sum  fyrr  nevnda  talvspælið,  um  evnini  at </p>
<p>hugsavna seg. Hetta merkir, at námsfrøðingurin/lærarin má vita, hvat einstaki næmingurin</p>
<p>hevur  tørv  á  at  arbeiða  við,  og  hvørji  amboð  honum  tørvar  at  røkka  sínum  máli.  Í  hesum</p>
<p>sambandi  skal  hugsast  um,  at  ein  skúladagur  ikki  altíð  nýtist  fara  fram  inni  í</p>
<p>skúlanum/stovunum  allan  dagin.  Dentur  má  leggjast  á,  at  vit  brúka  kringumstøðurnar  og</p>
<p>stóru  náttúru  okkara  sum  lærupall,  so  ofta  sum  til  ber.  Námsfrøðiligt  arbeiði  um  øðrvísi</p>
<p>læruhættir/umstøður  eigur  at    verða  raðfest  ovarlaga  í  arbeiðinum  á  dagstovnum  og</p>
<p>skúlum,  so  fólk  kenna  seg  trygg  at  fara  undir  at  arbeiða  fjølbroytt  á  tryggum  yrkisligum</p>
<p>grundalagi. Talan er um at broyta skúlamentanina, og hetta hendir ikki áður enn nóg nógvir</p>
<p>námsfrøðingar/lærarar  hava  upplivað,  at  øðrvísi  undirvísing  byggir  undir  førleikar,  sum  vit</p>
<p>vita, næmingurin má hava, um hann skal klára seg í dagsins samfelag.</p>
<p>Næmingurin  vil  fegin  læra,  men  hetta  krevur,  at  hann  er  førur  fyri  hesum.  Ein  forðing  fyri</p>
<p>læring kann vera vantandi <em type="italic">evni at hugsavna seg</em>. Fyri hesar næmingar er týdningarmikið, at </p>
<p>friður er í flokkinum, men eisini er týdningarmikð fyri nógv, at tey ikki skulu sita pinnastill, tí</p>
<p>tey  hava  tørv  á  at  røra  seg.  Her  mugu  gerast  mannagongdir,  sum  gera,  at  hesar  báðar</p>
<p>fortreytir verða uppfyltar, uttan at tað gerst óliviligt í flokkinum. Hetta krevur, at undirvíst</p>
<p>verður á best skikkaðan hátt, at góð leiðsla er í flokkinum, og at næmingarnir verða møttir</p>
<p>við  viðurkenning.  Eisini  krevur  hetta  reglur  fyri  samveruna  í  flokkinum.  Avtala  má  verða</p>
<p>gjørd um, at arbeiðsfriður má vera í flokkinum, og at øll tosa fólkaliga við hvønn annan. Eisini</p>
<p>má avtalan fata um at vísa fyrilit bæði í flokkinum, á gonginum og úti í skúlagarðinum. Hesar</p>
<p>reglur mugu gerast í felagsskapi, har øll vera hoyrd og sostatt eru bundin av avtaluni. Sum</p>
<p>við  øllum  avtalum  kunnu  tær  verða  brotnar.  Tá  er  týdningarmikið  at  hava  fastar</p>
<p>mannagongdir fyri, hvat so fer at henda.</p>
<p><em type="bold">3.1.5 Næmingalaging </em></p>
<p><em type="bold">19</em> </p>
<p>Í øllum flokkum sita næmingar, sum hava <em type="italic">trupulleikar við at læra at lesa,</em> og sum, fáa teir ikki </p>
<p>røttu hjálpina, eru í vanda fyri at fáa stórar lesitrupulleikar. Tíverri ganga ofta fleiri ár, áður</p>
<p>enn skúlin viðurkennir, hvussu ring støðan er. Ímeðan fellur sjálvsvirðið hjá næminginum og</p>
<p>eisini  dirvi  og  hugurin  at  læra.  Lesingin  er  lívæðrin  í  øllum  lærugreinum  fólkaskúlans,  og</p>
<p>eigur hetta tí at takast í størsta álvara. Um øll børn verða kannað innanhýsis sum eitt amboð</p>
<p>at seta út í kortið fyri lesilæringina hjá hvørjum einstøkum næmingi, gongur ikki long tíð, til</p>
<p>funnið er fram til hesar omanfyri nevndu næmingar. Í misskiltari vælvild halda summi, at tað</p>
<p>er  synd  fyri  næmingin,  at  hann  er  øðrvísi  enn  hinir.  Til  hetta  kann  sigast,  at  næmingarnir</p>
<p>sjálvir  sera  skjótt  síggja,  at  teir  ikki  eru  á  sama  støði  sum  hinir.  Hetta  síggja  teir  í  sosiala</p>
<p>sambandinum, tí síðumaðurin lesur, men teir duga ikki sjálvir. Heldur eiga vit í flokkinum at</p>
<p>vísa á fjølbroytni okkara millum sum menniskju, og hvørjar sterkar og veikar síður vit hava. Á</p>
<p>henda hátt skilja næmingarnir, at summi mugu arbeiði meira við onkrum ávísum, t.d. lesing,</p>
<p>enn onnur, og ikki minst, at hetta er í lagi.</p>
<p>Skjótast gjørligt eigur skúlin at biðja um hjálp at greina trupulleikan, har lesivegleiðarin, sum</p>
<p>tann fyrsti saman við læraranum í føroyskum, fær málið víðari til serlæraran. Eitt tílíkt mál</p>
<p>eigur  at  hava  høga  raðfesting  í  skipan  okkara,  tí  sera  nógvir  trupulleikar  –  bæði</p>
<p>menniskjaligir  og  fíggjarligir  –  kunnu  gerast  úrslitið,  um  rætt  ikki  verður  atborið.  Tá</p>
<p>trupulleikar eru  við  trivnaði,  og  læraratoymini  eru  ov  veik,  er  møguleiki at  senda  boð  eftir</p>
<p>AKT-lærara.</p>
<p xml:lang="dan"><em type="bold">                         3.1.6. Innskúling </em></p>
<p><em type="bold">20</em> </p>
<p>Øll børn eiga at fáa eina góða skúlabyrjan, sum styrkir um sjálvsálit teirra og ger, at tey hava</p>
<p>betri møguleika at fáa eina útbúgving seinni í lívinum.</p>
<p>Spæl er ein týdningarmikil táttur í uppvøkstri barnsins. Gjøgnum spæl mennist hugflogið og</p>
<p>evnini  at  virka  saman  við  øðrum.  Spæl er  ein týdningarmikil  lutur í  lærutilgongdini eins og</p>
<p>menningini  av  málinum,  sum  aftur  er  ein  fyritreyt  fyri  at  klára  seg  sosialt.  Námsfrøðiligar</p>
<p>læruætlanir  fyri  børn  á  dagstovni,  har  spæl  og  læring  ganga  upp  í  eina  størri  eind,  eiga  at</p>
<p>skipast  at  tryggja,  at  øll  børn  hava  aldurssvarandi  málsligar  førleikar,  tá  ið  tey  eru  komin  í</p>
<p>skúlaaldur.</p>
<p>Serfrøðingurin í lesiførleika, Keith E Stanovich, tosar um ,,Matteuseffektina” (1986) og sigur,</p>
<p>at  tey  børnini,  ið  longu  eru  væl  fyri  málsliga,  við  stimbran  fáa  meir,  tá  ið  um  lesing  og</p>
<p>lesiførleika ræður. Tað eru tó ikki bert tey børnini, ið frammanundan hava eitt lutfalsliga ríkt</p>
<p>orðfeingi, ið við stimbran hava møguleika at fáa meir. Við at stimbra øll børn málsliga, t.d.</p>
<p>áðrenn tey koma í skúla, fáa øll nakað burturúr. Tað er av alstórum týdningi at stimbra tey,</p>
<p>ið av ávísum orsøkum ikki eru væl fyri málsliga, og hesi børn mugu lutfalsliga stimbrast meir</p>
<p>og á annan hátt.</p>
<p>Tað er staðfest, at orðblindni og trupulleikar annars innan lesiførleika, hanga   neyvt saman</p>
<p>við  ansinum  fyri  ljóðum  í  málinum.  Orðblind  børn  og  børn,  ið  annars  eru  tarnað  málsliga,</p>
<p>hava stórar trupulleikar við lesi- og skrivimenningini seinni í skúlagongdini. Men verður hetta</p>
<p>loftað  tíðliga,  kunnu  trupulleikarnir  gerast  munandi  minni,  og  við  hesum  fær  barnið  eina</p>
<p>uppliving av at eydnast í skúlanum, heldur enn at miseydnast. (Elbro, 1996, s. 98)</p>
<p>Ofta er stórt lop hjá børnum ímillum at ganga á dagstovni og at koma í skúla. Talan er ikki í</p>
<p>dag  um  eitt  lagaligt  skifti.  Her  eiga  vit  at  skipa  eitt  betri  skifti  millum  dagstovn,  skúla  og</p>
<p>frítíðaransing.</p>
<p>Í Føroyum koma børn seint í skúla í mun til lond, vit annars samanbera okkum við. Vit vilja út</p>
<p>frá  einum  sjónarmiði  um  fyribyrgjandi  serundirvísing  (sí  s.2)  mæla  til,  at  øll    børn  sleppa  í</p>
<p>skúla í árinum, tá ið tey fylla 6 ár.</p>
<p><em type="italic">Tiltøk í samband við góða skúlabyrjan  </em></p>
<p>Hugt eigur at vera at</p>
<p type="listitem"> Hvussu  vit  kunnu  stuðla  børnum,  sum  hava  trupulleikar  við  at  læra  og  menna  seg.</p>
<p><em type="bold">21</em> </p>
<p>Dentur má leggjast á at gera skifti úr dagstovni til skúla og frítíðarskúla so gott sum</p>
<p>gjørligt fyri hesi børn</p>
<p type="listitem"> Børn,  sum  hava  trupulleikar  við  málsligu  menningini,  skulu  tíðliga  fáa  miðvísa</p>
<p>málstimbran</p>
<p type="listitem"> Arbeiðast  skal  miðvíst  við  móðurmálinum  sum  hugsanaramboð,  menningarmiðil  og</p>
<p>við málsligum ansni/medviti</p>
<p type="listitem"> Tá  ið  barnið  byrjar  í  skúla,  eigur  ein  málsig  yvirlitiskanning  at  vera  gjørd,  sum  skal</p>
<p>verða brúkt at leggja til rættis læruætlan eftir</p>
<p type="listitem"> Frá  fyrsta  degi  í  skúlanum  skal  alt  arbeiði  vera  næmingalagað  við  serligum  atliti  til</p>
<p>ótrygg børn</p>
<p xml:lang="dan"><em type="bold">3.1.6 Útskúling </em></p>
<p><em type="bold">22</em> </p>
<p>Eins  og  trupulleikar,  sum  kunnu  fyribyrgjast,  eru  í  byrjanarundirvísingini  og  í  miðdeildini,</p>
<p>kunnu <em type="italic">trupulleikar  vera  í  útskúlingini</em>.  Vit  mugu  hava  eyguni  eftir  teimum  skúlatroyttu </p>
<p>næmingunum,  sum  detta  út  úr  skúlanum  ov  tíðliga.  Hesin  bólkur  eru  ofta  nógv  burtur  frá</p>
<p>skúlanum. Her má hugsast um, um undirvísingin er nóg viðkomandi, og um tey hava røttu</p>
<p>amboðini at klára ástøðiliga partin, sum ofta kann tykjast sera óítøkiligur. Eru lærubøkurnar</p>
<p>hóskiligar og eru lærarar teirra førir fyri at læra tey at lesa hetta tilfar (faklig lesing), so tey</p>
<p>fáa  tað  burtur  úr  innihaldinum,  sum  krevst  fyri  at  loysa  uppgávurnar,  t.d.  í</p>
<p>náttúrulærugreinunum?  Duga  tey  at  lesa  t.d.  hagtøl,  og  hava  tey  innlit  í  støddfrøðiligar</p>
<p>luteindir?  Her  kundi  ein  hjálp  verið,  at  arbeitt  varð  við  bólkasamrøðum  um  evnið,  og  at</p>
<p>fakligu úrslitini vóru máld við kanningum, sum eru gjørdar til endamálið. Gott er ikki bert at</p>
<p>undirvísa ástøðiliga í evnunum, men heldur um somu tíð undirvísa í praktiskum  tilgongdum</p>
<p>út frá námsfrøðiligum grundreglum um samantvinnaða og avleidda undirvísing.</p>
<p><em type="bold">3.2 Viðgerandi serundirvísing </em></p>
<p><em type="bold">23</em> </p>
<p>Hóast  lærarin hevur  skyldu  at  laga undirvísingina  til,  so næmingurin fær so  nógv  burturúr,</p>
<p>sum ber honum til, kann tað við hvørt vera neyðugt við serligari tilrættalagdari undirvísing.</p>
<p>Skúlin hevur møguleikar at arbeiða við ymsum bólkum av næmingum, ið hava trupulleikar,</p>
<p>sum  líkjast  hvørjum  øðrum.  Skúlin  hevur  eisini  møguleika  at  skipa  fyri  eyka  undirvísng  til</p>
<p>næmingar við serligum tørvi og/ella serundirvísing í einstøkum lærugreinum, um foreldur og</p>
<p>skúlaleiðsla eru samd um hetta. Áður enn tílík tiltøk verða sett í verk, skal omanfyri nevnda</p>
<p>næmingalagaða undirvísing og arbeiði í bólkum í flokkinum hava verið roynd uttan at hava</p>
<p>givið  nøktandi  úrslit.  Í  hesum  arbeiði  má  skúlin  brúka  serkøn  starvsfólk  á  skúlanum  ella  í</p>
<p>økinum,  t.d.  lesivegleiðara,  serlærara  og  AKT-lærara  sum  hugskotsgeva  og  ráðgeva,  so</p>
<p>tilboðini gerast so skikkað til einstaka næmingin, sum gjørligt.</p>
<p>Um  einki  av  hesum  arbeiði  ber  frukt,  kann  skúlaleiðarin  við  støði  í  lýsing  av  støðuni  hjá</p>
<p>næminginum  og  arbeiðinum,  sum  gjørt  er  og  við  samtykki  frá  foreldrum  søkja  um,  at</p>
<p>næmingurin fær serligan stuðul.</p>
<p>Talan kann vera um hjálp til fakligan stuðul og/ella serstaka hjálp. Tá er umráðandi m.a. at</p>
<p>lýsa  styrkir  og  veikleikar  hjá næminginum,  og  greiða frá,  hvat higartil  hevur  verið  gjørt,  og</p>
<p>hvørji úrslit eru at síggja. Tað er av stórum týdningi at venda sjóneykuni móti umhvørvinum,</p>
<p>sum barnið veksur upp og ferðast í.</p>
<p><em type="bold">3.2.1 Førleikar </em></p>
<p>Ein fyritreyt fyri at kunna arbeiða við serundirvísing er, at viðkomandi er útbúgvin serlærari</p>
<p type="listitem"> Hevur grundleggjandi vitan um fortreytirnar fyri normalari menning innan ávíst øki,</p>
<p><em type="bold">24</em> </p>
<p>og hvussu henda sær út. Dømi: Grundleggjandi vitan um fyritreytir fyri lesimenning</p>
<p type="listitem"> Hevur vitan um ymisk sløg og orsøkir til trupulleikar við menningini. Dømi: Hvat slag</p>
<p>av lesitrupulleikum kann talan vera um, og hvørjar kunnu orsøkirnar vera?</p>
<p type="listitem"> Hevur vitan um, hvussu hann savnar inn upplýsingar, hvussu hann lýsir, leggur merki</p>
<p>til  og  kannar  sum  grundarlag  fyri  sernámsfrøðiligum  tiltøkum  í  mun  til  til  dømis</p>
<p>lesitrupulleikar</p>
<p type="listitem"> Er førur fyri at lýsa, greina og meta um uppskot til tiltøk og sernámsfrøðiligt arbeiði</p>
<p>sum heild í mun til t.d. lesitrupulleikar hjá børnum og ungum</p>
<p type="listitem"> Er  førur  fyri  at  fremja  sernámsfrøðiligt  arbeiði  í  mun  til  trupulleikan,  t.d.</p>
<p>lesitrupulleikan</p>
<p type="listitem"> Er førur fyri at fremja sernámsfrøðiligt arbeiði í mun til støðuna, sum talan er um, við</p>
<p>atliti til fjølbroytni og ymskleika av t.d. lesitrupulleikunum</p>
<p type="listitem"> Er førur fyri at samstarva við onnur í mun til áleikandi mál, t.d lesitrupuleikarnar, har</p>
<p>pláss  skal  vera  fyri  umhugsan  í  mun  til  hin  einstaka  og  í  mun  til  skipanina  um  hin</p>
<p>einstaka, undir hesum týðandi samstarvsfelagar</p>
<p><em type="bold">3.2.2 Dømi um arbeiðsøki </em></p>
<p type="listitem"> Yvirlitis kanningar av næmingum, tá ið tey byrja í skúla. Hetta arbeiðið skal gerast</p>
<p><em type="bold">25</em> </p>
<p>í samstarvi við læraran og lesivegleiðaran</p>
<p type="listitem"> Uppfylgjandi kanningar, um yvirlitis kanningin vísir tørv á hesum, skulu gerast</p>
<p type="listitem"> Yvirlitis kanningar av nýggjum næmingum</p>
<p type="listitem"> Uppfylgjandi kanningar, um yvirlitis kanningin vísir tørv á hesum, skulu gerast</p>
<p type="listitem"> Eygleiðingar og lýsingar av einstøkum næmingum og flokkum</p>
<p type="listitem"> Umsorganarsamrøður við einstakar næmingar (Talan kann vera um samrøður um</p>
<p>persónligu og fakligu menningina og/ella um at eggja næminginum til at fáa innlit</p>
<p>í  og  ansni  um  egna  læring  og  menningarmøguleikar.  Tileggjan  og  íblástur  eru</p>
<p>týdningarmiklir tættir í hesum arbeiði)</p>
<p type="listitem"> Serlærarar  mugu  eisini  arbeiða  við  skúla/heim  samstarvinum  hjá  næmingunum,</p>
<p>sum eru <span type="quote">“serligir”</span>. Her hevur tað stóran týdning at hjálpa foreldrum at fylgja upp</p>
<p>heima, tá ið serlig tiltøk verða sett í verk rundan um barn teirra.</p>
<p type="listitem"> Eftirmeting  má  fara  fram  alla  tíðina,  og  serliga,  tá  ið  talan  er  um  trupulleikar  í</p>
<p>familjunum,  t.d.  av  sosialum  ella  øðrum  slag,  er  sera  týdningarmikið  at  geva</p>
<p>familjunum vitan og persónligan stuðul at hjálpa barni sínum. Tann professionelli</p>
<p>má vera sera ansin um, hvussu sárbar foreldur eru í tílíkum støðum.</p>
<p type="listitem"> Námsfrøðiligt aftursvar til lærarar í mun til flokkar og einstakar næmingar</p>
<p type="listitem"> Ráðgeving/vegleiðing til lærarar, tá ið teir skulu velja arbeiðshátt og arbeiðstilfar</p>
<p>til <span type="quote">“serligu”</span> næmingarnar</p>
<p type="listitem"> Arbeiðast  má  við  inkluderandi  sjónarhorninum  í  mun  til  alla  interventión  í</p>
<p>samband við <span type="quote">“serligu”</span> næmingarnar</p>
<p><em type="bold">3.2.3 Miðfirrað serundirvísing </em></p>
<p>Komandi skúlaár er miðfirraða serundirvísingin 13% av næmingatalinum. Í skrivi frá MMR til</p>
<p>skúlaleiðslurnar um brúk av tímum til miðfirraða serundirvísing, stendur:</p>
<p><em type="bold">26</em> </p>
<p><em type="italic">“Hesir  tímar  skulu  nýtast  til  eykahjálp  í  einstøkum  lærugreinum  til  næmingar  ella </em></p>
<p><em type="italic">næmingabólkar,  sum  hava  ilt  við  at  fylgja  við  vanligu  undirvísingini  í  lærugreinini. </em></p>
<p><em type="italic">Talan  kann  í  hesum  førum  vera  um  m.  a.  styttri  lesi-  og  rokniskeið.  Miðfirraðu </em></p>
<p><em type="italic">tímarnir  skulu  ikki  nýtast  til  tvílæraraskipan  og  skulu  skipast  í  samráði  við </em></p>
<p><em type="italic">Sernám/NSR-tænastuna.”  </em></p>
<p><em type="italic">Vit mæla í samband við </em>miðfirraðu tímarnar<em type="italic"> til, at</em> </p>
<p type="listitem"> sertoymið ráðgevur leiðsluni at skipa hesar tímar</p>
<p type="listitem"> at allir skúlar hava fólk við fakligum førleika, og at hesi arbeiða innan økið</p>
<p>Tað hevur stóran týdning, at lærarar við serligum førleika fáa rímuligar arbeiðsumstøður, og</p>
<p>tí skulu teir hava arbeiðstíð beinleiðis í virksemisætlanina.</p>
<p>Dømi  um  lærarar  við  serligum  førleika  eru  skúlavegleiðarar,  lesivegleiðarar,  serlærarar,</p>
<p>bókavørðar, KT-vørðar, AKT-lærarar og SSP-lærarar.</p>
<p>Við góðari leiðslu, sum hevur vælútbúgvið fólk at útinna arbeiðið á sernámsfrøðiliga økinum,</p>
<p>skuldu  góð  líkindi  verið  fyri,  at  fíggjarliga  tilfeingið  verður  brúkt  á  skilbestan  hátt</p>
<p>brúkaranum at gagni.</p>
<p><em type="bold">4.0 Bókmentir </em></p>
<p><em type="bold">27</em> </p>
<p>Ainscow,M.,Dyson,A  &amp;  Booth,T.  (2006). <em type="italic">Improving  Schools,  Developing  Inclusion</em>.  London: </p>
<p xml:lang="dan">Routledge.</p>
<p xml:lang="dan">Baltzer,  Kirsten  &amp;  Tetler,  Susan  (2003).  Aktuelle  tendenser  i  dansk  specialpædagogisk</p>
<p xml:lang="dan">forskning på børneområdet. <em type="italic">Psykologisk Pædagogisk Rådgivning nr. 2. </em></p>
<p xml:lang="dan">Booth, T. (1996). Stories of exclusion: Natural and unnatural selection. I Blyth, E. &amp; Milner, J.</p>
<p xml:lang="dan">(Eds.), <em type="italic">Exclusion  from  School:  Inter-professional  Issues  for  Policy  and  Practice. </em>London: </p>
<p xml:lang="dan">Routledge.</p>
<p xml:lang="dan">Egelund, &amp; Tetler, S. (red.) (2009). <em type="italic">Effekter af specialundervisningen</em>. København: Danmarks </p>
<p xml:lang="dan">Pædagogiske Universitetsforlag.</p>
<p xml:lang="dan">Elbro, C. (1996). Når historien hele tiden går i stå. Samvirke , 96-104.</p>
<p>Haug,  P.,  Tøssebro,  J.,  &amp;  Dalen,  M.  (red.)  (1999). <em type="italic">Den  mangfaldige</em> <em type="italic">spesialundervisninga. </em></p>
<p xml:lang="dan"><em type="italic">Status for forsking om spesialundervisning</em>. Oslo: Universitetsforlaget. </p>
<p xml:lang="dan">Haug,  P.  (2003b).  Regimer  i  forskning  om  spesialundervisning  i  Norge. <em type="italic">Psykologisk </em></p>
<p xml:lang="dan"><em type="italic">Pædagogisk Rådgivning, 40</em>(2). </p>
<p xml:lang="dan">Imsen, G. (2003). <em type="italic">Skolemiljø, læringsmiljø og elevutbytte. En empirisk studie av grunnskolens </em></p>
<p xml:lang="dan"><em type="italic">4., 7. og 10. trinn</em>. Trondheim: Tapir akademisk forlag.<em type="italic"> </em></p>
<p xml:lang="dan">Kagen, S. &amp; Stenlev, J. (2006). Cooperative learning:undervisning med samarbejdsstrukturer.</p>
<p xml:lang="dan"><em type="italic">Malling Beck.</em> </p>
<p xml:lang="dan">Kirkebæk,  Birgit  (2004).  Om  indre  og  ydre  struktur  –  Efterskrift. <em type="italic">Specialpædagogik,  nr.1 </em></p>
<p xml:lang="dan"><em type="italic">Psykologisk Pædagogisk Rådgivning, 40</em>(2). </p>
<p>MMR-skriv um miðfirraða serundirvísing, 2011, Tórshavn: Mentamálaráðið.<em type="italic"> </em></p>
<p xml:lang="dan">Nordahl, T. (2005). <em type="italic">Læringsmiljø og pedagogisk analyse. En beskrivelse og</em> <em type="italic">evaluering av LP</em></p>
<p xml:lang="dan"><em type="italic">modellen. </em>Oslo: NOVA Rapport 19/05. </p>
<p><em type="bold">28</em> </p>
<p xml:lang="dan">Stanovich,  Keith  E.  (1986).  Matthew  Effects  in  Reading:  Some  Consequences  of  Individual</p>
<p xml:lang="dan">Differences in the Acquisition of Literacy. <em type="italic">Reading Research Quarterly</em> 21 (4), 360–407. </p>
<p>Løgtingslóg nr. 125 frá 20. juni 1997 um fólkaskúlan:</p>
<p><em type="italic">www.logir.fo/foldb/llofo/1997/0000125.htm </em></p>
<p>Tilmæli um sernámsfrøði, 2001, Tórshavn: Mentamálaráðið</p>
<p>Tilmæli frá  PISA–arbeiðsbólkinum 2006<em type="italic">: www.mmr.fo </em></p>
<p>Tilmæli frá arbeiðsbólki í sambandi við TALIS-kanningarnar: www.mmr.fo</p>
<p>Vygotsky, L.S. (1978). Mind in Society. Cambridge, MA: Harvard University Press.</p>
<p>www.skakshoppen.dk</p>
<p><em type="bold">29</em> </p>
<p>Karolina Matras                                                                                 Marjun Ziskason</p>
<p>Jenny Lydersen                                                                                      Tonnie Strøm</p>
<p>Andrass Henriksen                                                                           Hans Jón Juul Thomsen</p>
<p>Mai Laksafoss  Simonsen                                                                 Mannbjørn Olsen</p>
<p>Jacob Eli S. Olsen                                                                              Jónleif Johannesen</p>
<p><em type="bold">5.0 Fylgiskjøl </em></p>
<p><em type="bold">Skjal 1 </em></p>
<p><em type="bold">30</em> </p>
<p><em type="bold">Uppskot um mannagongd, tá næmingar fara frá innskúlingini </em></p>
<p><em type="bold">til miðdeildina </em></p>
<p>Mannagongdin hevur til endamáls at fáa næmingarnar at fella skjótt og væl til í miðdeildini.</p>
<p>1. Mai-juni:  Fundur  millum  flokslærararnar  í  3.  flokkunum  og  teir  lærarar,  sum  skulu</p>
<p>verða teirra komandi flokslærarar. Við á fundinum verður eisini lærari/lærarar, sum</p>
<p>hevur/hava  ábyrgdina  av  lesiskeiðunum  í  innskúlingini  og  partur  av</p>
<p>serundirvísingartoyminum.  Harumframt  skal  lesivegleiðarin  í  miðdeildini  vera  við.</p>
<p>Leiðslan eigur eisini at vera umboðað. Eitt og hvørt viðkomandi evni kann takast upp</p>
<p>á fundinum, men hetta evni eigur altíð at verða umboðað</p>
<p type="listitem"> Hvussu virkar flokkurin sum heild ?</p>
<p>Greitt verður frá hvørjum næmingi sær um</p>
<p type="listitem"> Fakligt og sosialt støði</p>
<p type="listitem"> Um næmingurin fær serundirvísing</p>
<p type="listitem"> Um søkt er um tímar til serligan tørv</p>
<p type="listitem"> Um næmingurin er tilmeldaður og kannaður av Sernámi</p>
<p type="listitem"> Portfolio ella annað líknandi tilfar verður handað tí nýggja flokslæraranum</p>
<p>Teir nýggju flokslærararnir hava skyldu at taka notur á fundinum.</p>
<p>2. Juni: 3. flokkarnir vitja 4. flokkarnar onkran dag í skemafríu vikunum (kann møguliga</p>
<p>gerast sum ein hugnaligan fyrrapart saman við spæli og hugna – skipa vinaflokkar)</p>
<p>3. August/september: Felags foreldrafundur skal haldast innan hálvan september.</p>
<p>4. Oktober/november:  Eftirmetingarfundur  um  skiftið  millum  innskúling  og  miðdeild.</p>
<p><em type="bold">31</em> </p>
<p>Flokslærarar og umboð fyri leiðsluna í innskúlingini og miðdeildini vera við.</p>
<p><em type="bold">Skjal  2 </em></p>
<p><em type="bold">Uppskot um mannagongd, tá næmingar fara úr miðdeildini í </em></p>
<p><em type="bold">framhaldsdeildina </em></p>
<p><em type="bold">32</em> </p>
<p>Mannagongdin  hevur  til  endamáls  at  fáa  næmingarnar  at  fella  skjótt  og  væl  til  í</p>
<p>framhaldsdeildini.</p>
<p>5. Mai-juni:  Fundur  millum  flokslærararnar  í  7.  flokkunum  og  teir  lærarar,  sum  skulu</p>
<p>verða teirra komandi flokslærarar. Við á fundinum verður eisini lærari/lærarar, sum</p>
<p>hevur/hava ábyrgdina av lesiskeiðunum í miðdeildini og partur av</p>
<p>serundirvísingartoyminum.  Harumframt  skal  lesivegleiðarin  í  framhaldsdeildini  vera</p>
<p>við. Leiðslan eigur eisini at vera umboðað. Eitt og hvørt viðkomandi evni kann takast</p>
<p>upp á fundinum, men hetta evni eigur altíð at verða umboðað:</p>
<p type="listitem"> Hvussu virkar flokkurin sum heild ?</p>
<p>Greitt verður frá hvørjum næmingi sær um:</p>
<p type="listitem"> Fakligt og sosialt støði</p>
<p type="listitem"> Um næmingurin fær serundirvísing</p>
<p type="listitem"> Um søkt er um tímar til serligan tørv</p>
<p type="listitem"> Um næmingurin er tilmeldaður og kannaður av Sernámi</p>
<p type="listitem"> Portfolio ella annað líknandi tilfar verður handað tí nýggja flokslæraranum</p>
<p>Teir nýggju flokslærararnir hava skyldu at taka notur á fundinum.</p>
<p>6. Juni: 7. flokkarnir vitja 8. flokkarnar onkran dag í mai/juni (kann møguliga gerast sum</p>
<p>ein hugnaligan fyrrapart saman við hugna)</p>
<p>7. August/september: Felags foreldrafundur skal haldast innan hálvan september.</p>
<p>8. Oktober/november:  Eftirmetingarfundur  um  skiftið  millum  miðdeild  og</p>
<p xml:lang="dan">framhaldsdeild.</p>
<p><em type="bold">33</em> </p>
<p>Flokslærarar, umboð fyri leiðsluna,  miðdeildina og framhaldsdeildina vera við.</p>
<p><em type="bold">Skjal 3</em><em type="italic">    </em><em type="bold"> </em></p>
<p><em type="bold">34</em> </p>
<p><em type="bold">Uppskot um førleika- og stuðulsstovu við støði í rundskrivinum um toymi í serundirvísing </em></p>
<p><em type="bold">§ 1. </em>Í øllum skúlaeindum, ið hava fleiri enn 50 næmingar, skal førleika- og stuðulsstova verða </p>
<p>skipað.  Á  smærri  skúlunum  er  tætt  samstarv  við  førleika-  og  stuðulsstovuna  á  størri</p>
<p>skúlaeindunum.</p>
<p><em type="bold">§  2.</em>  Í  hvørji    førleika-  og  stuðulsstovu  eru  2-5  lærarar,  og  hetta  er  sertoymið  í  skúlanum. </p>
<p>Hesir  eru  lærarar,  ið  hava  serligan  fakligan  førleika  t.d.  serlærari,  lesivegleiðari,  talu-  og</p>
<p>hoyrilærari, orðblindalærari, AKT-lærari og SSP-lærari.</p>
<p><em type="italic">Stk. 2. </em> Sertoymið skipar seg við formanni og skrivara. </p>
<p><em type="bold">§  3. </em>Skúlaleiðarin  velur  limirnar  í  sertoyminum  millum  lærarar,  sum  hava  serligan  fakligan </p>
<p>førleika og royndir í serundirvísing.</p>
<p><em type="italic">Stk 2. </em>Limirnir verða valdir í minsta lagi fyri eitt ár, men best er, at fólk við góðum royndum </p>
<p>arbeiða við hesum, so samanhangur verður í arbeiðinum.</p>
<p><em type="italic">Stk 3</em>. Sertoymið kann umskipast og nýggir limir veljast. Toymið kann, um neyðugt, heita á </p>
<p>leiðsluna um at skipa fyri hesum.</p>
<p><em type="bold"> §  4. </em>Sertoymið  skal  vera  skúlaleiðaranum  til  hjálpar  í  øllum  viðurskiftum,  sum  snúgva  seg </p>
<p>um serundirvísing.</p>
<p><em type="italic">Stk. 2.</em> Málbólkurin hjá førleika- og stuðulsstovuni  er allir næmingar skúlans. </p>
<p><em type="bold">§ 5. </em>Sertoymið hevur fund í minsta lagi eina ferð um mánaðin. </p>
<p><em type="italic">Stk 2. </em>Formaðurin kallar inn til fundar. </p>
<p><em type="italic">Stk 3. </em>Skúlaleiðarin kann luttaka á øllum fundum í sertoyminum. </p>
<p><em type="bold">35</em> </p>
<p><em type="italic">Stk 4</em>. Limir í sertoyminum kunnu heita á formannin um at kalla inn til fundar at viðgera ávís </p>
<p>evni ella tiltøk.</p>
<p><em type="bold">§ 6. </em>Uppgávan hjá førleika- og stuðulsstovuni er <em type="italic">í samráð</em> við leiðsluna at: </p>
<p type="listitem"> Skráseta næmingar innan 1. mars og hava yvirlit yvir allar næmingar, sum hava tørv á</p>
<p>sernámsfrøðiligari hjálp</p>
<p type="listitem"> Samskipa miðfirraðu og serligu serundirvísingina í sambandi við ársætlan skúlans</p>
<p type="listitem"> Skipa bólkar og skeið í serundirvísing</p>
<p type="listitem"> Luttaka  í  kanningum  og  útgreinandi  virksemi  og  gera  virksemisætlan  fyri  einstaka</p>
<p>næmingin saman við flokslærara o.ø</p>
<p type="listitem"> Samstarva  við NSR-tænastuna og Sernám</p>
<p type="listitem"> Ráðgeva samstarvsfelagum um næmingar, tilfar o.a</p>
<p><em type="bold">Skjal 4   </em></p>
<p><em type="bold">Úr tilmæli frá  PISA–arbeiðsbólkinum, 2006 </em></p>
<p><em type="italic">Áðrenn skúlaaldur </em></p>
<p><em type="bold">36</em> </p>
<p>Mentamálaráðið eigur at hava yvirskipaðu ábyrgdina av dagstovnaøkinum. Harvið</p>
<p>hevur Mentamálaráðið ábyrgdina av børnunum frá vøggu til í minsta lagi eftir</p>
<p>miðnám og kann soleiðist skipa læringina gjøgnum alla tilgongdina frá smábarni og</p>
<p>skúlabarni til ungdóm.</p>
<p><em type="italic">Fyrireiking til skúlabyrjan </em></p>
<p>Til tess at øll børn skulu fáa eina góða skúlabyrjan, er avgerandi, at børnini eru væl</p>
<p>fyrireikað at koma í skúla. Fyrireikingin eigur at byrja, áðrenn børnini koma í skúla,</p>
<p>har serligur dentur eigur at verða lagdur á málmenningina hjá børnunum.</p>
<p>Í fyrireikingini skal dentur eisini verða lagdur á leikur og mennandi spæl í eini</p>
<p>ásannan av, at hetta eru grundleggjandi tættir í at virka, menna sín málførleika og at</p>
<p>duga at vera saman við øðrum í einum felagsskapi.</p>
<p>Hetta krevur fleiri útbúnar pedagogar í dagstovnunum.</p>
<p>Kanning (screening) av børnum undir skúlaaldur</p>
<p>Tað finst nógv tilfar at brúka til eygleiðingar av børnum undir skúlaaldur. M.a gera</p>
<p>heilsusystrar eina kanning av øllum 8 mánaðar gomlum børnum (BOEL-kanningin)</p>
<p>og eina kanning av 4- ára gomlum børnum. Sernámsdepilin ger somuleiðis</p>
<p>eygleiðingar og kanningar av smábørnum, ið ikki mennast, sum tey skulu, og nakrir</p>
<p>dagstovnar gera av sínum eintingum ymsar screeningar, serliga viðv. rørslu-, talu- og</p>
<p>samskiftismenningini.</p>
<p xml:lang="dan">TRAS (Tidlig registrering af sprogudvikling)</p>
<p>Mentamálaráðið/Sernámsdepilin hevur tikið avgerð um, at Føroyar skulu uppí TRASarbeiðið.</p>
<p>Í løtuni verður tilfarið umsett, síðani skulu allir dagstovnar hava skeið í,</p>
<p>hvussu tað skal brúkast.</p>
<p>TRAS er ment í Noregi og verður brúkt í flestu Norðurlondum. Hetta er eitt vælegnað</p>
<p>eygleiðingartilfar at brúka fyri at fáa yvirlit yvir menningina hjá øllum børnum frá 2</p>
<p>ára-aldri. Ætlanin er, at tilfarið skal brúkast tvær ferðir á hvørjum aldursstigi: 2-3 ár,</p>
<p><em type="bold">37</em> </p>
<p>3-4 ár, 4-5 ár, 5-6 ár. Pedagogarnir skulu nýta tilfarið í dagstovnunum í teirra arbeiði</p>
<p>við at menna børnini og við at eygleiða tey við atliti at: almennari menning, samspæli</p>
<p>við onnur børn og máli/talu.</p>
<p>Við TRAS fáa starvsfólkini í dagstovnunum eitt amboð til at lýsa:</p>
<p type="listitem">• tað barnið megnar ella ikki megnar</p>
<p type="listitem">• hvat stovnurin meira skal arbeiða við</p>
<p type="listitem">• framgongdina, ið hevur verið</p>
<p type="listitem">• hvørji stig eru neyðug at taka</p>
<p>Umframt at hetta tilfar skal hjálpa starvsfólkunum í dagstovnunum til at seta skjótari</p>
<p>inn við tiltøkum, ið kunnu menna barnið, har tørvur er, er tilfarið vælegnað til at brúka</p>
<p>í samskiftinum við foreldur.</p>
<p>Børn við serligum tørvi</p>
<p>Avvarðandi myndugleikar skulu við lóg hava skyldu til at samskipa stuðulsskipanir til</p>
<p>børn við serligum tørvi til tess at skapa heild í tilveruna hjá barninum bæði undir og í</p>
<p>skúlaaldri.</p>
<p>Tilmæli:</p>
<p type="listitem">• <em type="italic">Lóggáva og yvirskipað umsjón á dagstovnaøkinum verður løgd til </em></p>
<p><em type="italic">Mentamálaráðið </em></p>
<p type="listitem">• <em type="italic">Skiftið úr barnagarði í skúla verður samskipað. </em></p>
<p type="listitem">• <em type="italic">Kanningar og eftirmetingarskipanir verða gjørdar fyri øll børn undir </em></p>
<p><em type="italic">skúlaaldri, so at menningin verður tryggjað, og at neyðug serhjálp kann </em></p>
<p><em type="italic">verða givin, um tørvur er á tí. </em></p>
<p>Stuðul til næmingar</p>
<p>Tímarnir, ið skúlarnir fáa tillutaðar, nøkta ikki tørvin til serundirvísing.</p>
<p>Stuðulsundirvísing skal samskipast, so næmingur, ið hevur tørv á eykahjálp í ávísum</p>
<p>lærugreinum, kann fáa høvi í styttri ella longri tíð at fáa nágreiniliga og skipaða</p>
<p>undirvísing. Hetta <em type="italic">kann </em>vera best uttan fyri teir vanligu tímarnar, men eigur ikki at </p>
<p>vara allan tíman. Avtala skal gerast, so tá næmingurin er úti frá flokkinum, hendir ikki</p>
<p>annað enn avtalað undirvísing.</p>
<p>Ein av fyritreytunum fyri at kunna geva eina góða og holla undirvísing er, at undirvísingarfriður er í tímunum. Sambært upplýsingum frá næmingum í</p>
<p><em type="bold">38</em> </p>
<p>PISAundankanningini, er tað ikki nóg góður undirvísingarfriður í nógvum skúlum.. Allir</p>
<p>skúlar skulu hava skipaðar reglur um góðan atburð og arbeiðsfrið í skúlunum, sum</p>
<p>foreldrini skulu hava kunning um. Í reglunum skal greitt vera ásett, hvørju tiltøk</p>
<p>skúlin setur í verk, um so er, at næmingurin órógvar so mikið í tímunum, at tað ikki er</p>
<p>undirvísingarfriður.</p>
<p>Eitt hugskot var at gjørt sum í Finnlandi. Har verða pedagogar settir sum hjálparar í</p>
<p>skúlanum. Hesir hjálpa læraranum í tímanum, hjálpa til í fríkorterinum, hjálpa</p>
<p>næmingum við skúlatingum og eru knýttir at frítíðarskúlanum. Við at hava slíka hjálp,</p>
<p>fær lærarin tíð til sjálva undirvísingina í lærugreinunum.</p>
<p><em type="italic">Tilmæli: </em></p>
<p type="listitem">• <em type="italic">Serlig tilboð skulu vera til atferðartruplar næmingar. </em></p>
<p type="listitem">• <em type="italic">Økt tímatal til serundirvísing </em></p>
<p type="listitem">• <em type="italic">Pedagogar kunnu setast at taka sær av ávísum uppgávum </em></p>
<p>Foreldur</p>
<p>Foreldur og familja eru fyrstu og fremstu lærararnir hjá barninum . Henda vitan</p>
<p>byggir á granskingarúrslit í nógvum londum, eitt nú úr Noreg, Danmark, Onglandi og</p>
<p>USA (OECD, 1997), og henda vitan er av allarstørsta týdningi at breiða út millum øll</p>
<p>tey, sum varða av skúlanum (Nordahl, 2000).</p>
<p>Granskingarúrslitini vísa, at heimið hevur størri ávirkan á avrikið hjá barninum enn</p>
<p>skúlin, og sostatt at stórir menningarmøguleikar hjá skúlanum liggja í at draga</p>
<p>foreldrini uppí á rættan og skilagóðan hátt (Desforges, 2003).</p>
<p>Til dømis vísa kanningarnar ein samanhang millum dugnaligar næmingar og</p>
<p>vælútbúgvin foreldur, meðan enn størri samanhangur er millum dugnasemi hjá</p>
<p>næminginum og møguleikarnar hjá barninum at samrøða við áhugað vaksin í</p>
<p>heiminum (Birkemo, 2002). Neyðugt er sostatt sum skjótast at seta orð á, hvønn</p>
<p>leiklut foreldur hava fyri innlæringina hjá skúlabarninum.</p>
<p>Foreldur eiga at fáa ein størri leiklut í skúlagongdini hjá barninum, at vera við til at</p>
<p>seta krøv til málsetning hjá barninum fyri innlæring og seta størri krøv til skúlan. Í</p>
<p>hesum eigur dentur at vera lagdur á dygd í innlæring.</p>
<p>Skipað verður fyri royndartiltøkum á ymsum skúlum við floksráðum við 2 foreldrum,</p>
<p>flokslærara og 2 næmingum, eins og gjørt verður í t.d. Danmark og Noregi.</p>
<p><em type="bold">39</em> </p>
<p>Arbeiðssetningurin hjá floksráðnum skal vera ítøkiligur og skal miða eftir at hækka</p>
<p>fakliga støðið í flokkinum. Hetta kundi verið samskipað við floksins tíma.</p>
<p>Royndartiltøk av slíkum slagi kundu til dømis byrja i 1.flokki, og í 6. floks</p>
<p>árganginum, sum skal til næstu PISA-kanning um 3 ár. Royndartiltøkini skulu</p>
<p>skjalprógvast og skipast á ein hátt, so úrslitini eru atkomilig hjá øllum áhugaðum.</p>
<p><em type="italic">Tilmæli: </em></p>
<p type="listitem">• <em type="italic">Seta í verk royndartiltøk á ymsum skúlum, sum vísa á/finna hóskandi </em></p>
<p><em type="italic">hættir í føroyska skúlanum at styrkja foreldrasamstarvið </em></p>
<p type="listitem">• <em type="italic">Floksráð við t.d. 2 foreldrum, flokslærara og 2 næmingum, eins og gjørt </em></p>
<p><em type="italic">verður í t.d. Danmark og Noregi. </em></p>
<p xml:lang="dan">Lesing</p>
<p>Lesiførleiki er støðið undir øllum hinum lærugreinum skúlans. Góður lesiførleiki er</p>
<p>avgerandi fyri at kunna nema sær annan kunnleika og fáa íblástur til at læra. Líka</p>
<p>týdningarmikið er tað at kunna uppliva gleðina við at lesa og at verða burtur í bókum.</p>
<p>Tað er av stórum týdningini, at byrjanin av innlæringini í lesing og skriving er</p>
<p>væleydnað. Kanningar í øðrum londum vísa, at alt ov ofta verða teir næmingar, ið</p>
<p>hava havt eina vánaliga lesibyrjan, veikir lesarar alla skúlatíðina. Ongar kanningar</p>
<p>eru her hjá okkum um lesiførleikan hjá næmingum.</p>
<p>Við at byggja á tann málsliga førningin, børnini hava fingið í dagstovnum og</p>
<p>heimanífrá, skal lesiundirvísingin beinanvegin, næmingurin er komin í skúla, geva</p>
<p>honum</p>
<p type="listitem">• hug til at lesa og skriva</p>
<p type="listitem">• góðar lesi- og skriviførleikar</p>
<p type="listitem">• góðar lesimátar</p>
<p type="listitem">• góðar lesivanar</p>
<p type="listitem">• og seta í verk eina livandi lesimentan, ið førir til vitan og upplivingar</p>
<p>Endamálið eigur at vera, at fægst møgulig skulu hava tørv á serhjálp í teirra</p>
<p>lesimenning. Men hjá teimum, ið hava ein tørv, skal setast inn beinanvegin við</p>
<p>lesistuðli í 30 minuttir hvønn dag í upp til 20 vikur á lesiskeiði. Næmingar, ið eftir</p>
<p>hetta ikki megna at fylgja vanligu undirvísingini í lesing, verða tilmeldaðir</p>
<p>serundirvísing.</p>
<p xml:lang="dan">Alment lesiátak</p>
<p><em type="bold">40</em> </p>
<p>Hugurin at lesa eigur at verða styrktur munandi. Allar royndir vísa, at tað styrkir</p>
<p>lesiførleikan hjá børnum og seinni lesihugin, verður lisið fyri teimum, meðan tey eru</p>
<p>smá. Tí mugu foreldur og pedagogar lesa nógv fyri børnum.</p>
<p>Í skúlanum eigur munandi dentur at verða lagdur á lesing. Økt tímajáttan í føroyskum</p>
<p>fyrstu skúlaárini eigur at vera nýtt til skipaða lesing, so at førleikin verður styrktur.</p>
<p>Í hsum sambandi má bókaútgávan á føroyskum verða endurskoðað. Dygdargóð</p>
<p>undirvísing á móðurmálinum kann bara vera framd við fyrstafloks føroyskum</p>
<p>undirvísingartilfari.</p>
<p>Lættlesibøkur, sum eru serliga væl egnaðar til ungu lesararnar, eiga at vera givnar út</p>
<p>so at okkara ungu kunnu lesa um viðkomandi daglig viðurskifti á føroyskum og ikki</p>
<p>mugu leita til onnur mál. Føroyskt undirvísingartilfar má vera líka gott sum annað.</p>
<p>Lýsingarátak í fjølmiðlunum eigur at vera fyriskipað, so at børn, ung og vaksin</p>
<p>støðugt vera eggjað at lesa sum mest.</p>
<p>Støðuroyndir (diagnostiskar royndir)</p>
<p>Eftirmeting má gerast ein týðiligur partur av skúladegnum, skilt soleiðis, at tey mál,</p>
<p>sum skúlin setir fyri árgangin og tann einstaka næmingin, verða eftirmett, so</p>
<p>skjalprógv er. Hetta skjalprógv er grundarlag fyri skúla/heim samtalum.</p>
<p>Álagt skal verða øllum skúlum at skipa fyri eini standardiseraðari støðuroynd av</p>
<p>undirvísingini í 2.-, 4.- og 6. flokki. Royndirnar, sum skulu gerast á teldu, skulu vera í</p>
<p>føroyskum og støddfrøði og skulu bert nýtast av lærarum til at eftirmeta</p>
<p>undirvísingina í hesum lærugreinum. Royndirnar skulu kunna lofta teimum</p>
<p>næmingum, sum av eini ella aðrari orsøk ikki eru á tí undirvísingarliga støði, teir áttu</p>
<p>at verið á, so teir skjótt kunnu fáa eina eykaundirvísing og koma á ta støði, sum kravt</p>
<p>verður av teimum. Tá sett verður inn við eykaundirvísing so skjótt sum gjørligt,</p>
<p>verður tørvurin á varandi serundirvísing ikki eins stórur, og hann vildi verið, um bíðað</p>
<p>verður til næmingurin hevur verið til kravdu kanningarnar fyri at móttaka</p>
<p>serundirvísing.</p>
<p>Slík skipan kann, saman við regluligu eftirmetingini hjá skúlunum, geva lærarunum</p>
<p>betri amboð í sambandi við leiðbeining og at ráðleggja komandi undirvísing, og vera</p>
<p>liður í eini betri kunning til foreldrini um støðuna hjá næmingunum.</p>
<p><em type="italic">Tilmæli: </em></p>
<p type="listitem">• <em type="italic">Sett verður í verk full eftirmetingarskipan fyri føroyska fólkaskúlan</em> </p>
<p><em type="bold">41</em> </p>
<p><em type="bold">Skjal 5     </em></p>
<p><em type="bold">Úr tilmæli frá arbeiðsbólki í sambandi við TALIS-kanningarnar, 2010 </em></p>
<p><em type="italic">Felags námsætlanir (frá barnagarði til miðnám) </em></p>
<p><em type="bold">42</em> </p>
<p>Leingi  hevur  verið  kunnugt,  at  ov  lítið  samband  er  ímillum  ymsu  partarnar  av</p>
<p>útbúgvingarskipan okkara, umframt at tað ikki er nóg greitt og kunnugt fyri øllum, hvat børn</p>
<p>skulu megna og duga á teimum ymsu stigunum í skúlaskipanini.</p>
<p>Mentamálaráðið arbeiðir í løtuni við at dagføra allar námsætlanir frá dagstovni</p>
<p>til miðnám og hevur boðað frá, at dagførdar námsætlanir verða settar í verk frá 1.</p>
<p>august 2011. Námsætlanirnar á teimum ymsu stigunum skulu samskipast, soleiðis</p>
<p>at ein sam an hangandi menningar- og læringartilgongd verður skapt frá dagstovni til</p>
<p>miðnám.</p>
<p>Í øllum námsætlanunum verða ásett almenn stevnumið og førleikamál, sum vísa,</p>
<p>hvat børn skulu megna og duga á teimum ymsu stigunum og sum fyrireika tey til tær</p>
<p>avbjóðingar, sum liggja fyri framman. Endamálið við hesum arbeiði er, at øll børn</p>
<p>í Føroyum fáa somu fyritreytir fyri menning, og at vit so tíðliga sum gjørligt kunnu</p>
<p>staðfesta og gera nakað munagott við møguligar førleikatrupulleikar.</p>
<p><em type="italic">Næmingar við serligum tørvi </em></p>
<p>Í TALIS-kanningini verður víst á, at í skúlanum eru næmingar, sum eru trupulir at</p>
<p>undir vísa, og sum gera alla undirvísing sera trupla hjá lærarum. Hagtøl vísa, at hesir</p>
<p>næmingar gerast alt fleiri. Um henda gongdin heldur fram, verða tað fl eiri næmingar</p>
<p>við serligum tørvi í mun til teir næmingar, sum ikki tørva eykahjálp.</p>
<p>Sum gongdin er í dag, eru nærum eingi tilboð til næmingar, sum hava tað torført í</p>
<p>skúlanum. Um ikki verður sett inn á rættan hátt at hjálpa hesum næmingum beinanvegin,</p>
<p>sum trupulleikin vísir seg, veksur hann eyðvitað. Foreldur at hinum næmingunum</p>
<p>og lærarar vilja hava arbeiðsfrið í skúlanum og í mongum førum, tá ið tolið er</p>
<p>uppi, verður bara ynskt eftir, at summir næmingar við serligum tørvi verða tiknir úr</p>
<p>skúlanum. Tað eru tíverri nógv dømi um, at hetta er vanligi hugburðurin. Ilskast verður</p>
<p>inn á, at foreldrini ikki vilja, at barnið verður tikið úr skúlanum. Men um foreldrini eisini</p>
<p><em type="bold">43</em> </p>
<p>vraka barnið, tá eru vit av álvara komin í trupulleikar! Børn eru ymisk og fara vónandi</p>
<p>altíð at verða tað.</p>
<p>Fólkaskúlin skal vera ein rúmligur skúli, tað liggur í orðinum – fólksins skúli. Í fólkaskúlanum</p>
<p>møtast øll børn, við sera ymiskum bakstøði, og í fólkaskúlanum kunnu hesi</p>
<p>børn læra virðini hjá hvørjum øðrum at kenna, og seinni brúka henda førning fyri at</p>
<p>gerast góðir borgarar í samfelagnum.</p>
<p>Tað vilja altíð vera næmingar, sum hava so stórar trupulleikar, at teir ikki kunnu loysast</p>
<p>í tí vanligu undirvísingini, men vit mugu minnast til, at tað mesta snýr seg um relatiónir.</p>
<p>Er tað kanska soleiðis, at tey marginaliseraðu børnini við tíðini verða marginaliserað í</p>
<p>uppaftur størri mun? Hvussu verður okkara samfelag, um eingin sleppur at varðveita</p>
<p>síni upprunaligu eyðkenni? Um vit ikki veita næmingum hjálp, sum hava stóran tørv,</p>
<p>hevur tað ógvusligar fylgjur. Foreldrini hokna undir trýstinum frá ymsum síðum, tey</p>
<p>gevast á hondum, og tað almenna má taka um endan. Tó rýma summi av landinum,</p>
<p>meðan onnur stríðast sum frægast fyri sínum børnum.</p>
<p>Á hesum øki er samskipan alneyðug, og er hetta lætt at seta í verk á størru skúlunum.</p>
<p>Á teimum minnu skúlunum er neyðugt at skipa hetta øðrvísi. Hesir skúlar eru</p>
<p>ikki floksbýttir, og er tað tí lættari at møta næminginum á tí støði, har hann er. Til ber</p>
<p>at menna hann haðani, heldur enn at seta hann í ein fl okk, bert tí hann er á aldri við</p>
<p>sínar fl oksfelagar.</p>
<p>Sjálvt um vit samskipa undirvísingina til børn við serligum tørvi í mest møguligan</p>
<p>mun, eru tað altíð næmingar, sum í eitt styttri ella longri tíðarskeið skulu hava eitt heilt</p>
<p>serligt tilboð.</p>
<p>Í teimum størru økjunum ber til at bólka hesar næmingar eftir teirra serliga tørvi, har</p>
<p>hvør einstakur skúli kann gerast serkønur innan ávís øki. Á smáplássum verður samskipanin</p>
<p>meira torfør. Tað má tí umhugsast gjølla í hvørjum einstøkum føri, hvussu</p>
<p>tilboðið skal skipast, tí eyðvitað verður tørvurin minni, tá barnatalið er minni. Ein</p>
<p>møguleiki er, at ein ávísur skúli í økinum ger seg serliga út til at stuðla hesum næming</p>
<p>um.</p>
<p>Sum áður nevnt er foreldraleikluturin sera týdningarmikil, um samstarvið um næmingin</p>
<p>skal eydnast við mest møguligari læring fyri eyga. Tá ið um børn við serligum tørvi</p>
<p>ræður, er foreldraleikluturin uppaftur meira týdningarmikil. Lærarar, sum taka sær av</p>
<p>børnum við serligum tørvi, mugu støðugt hava foreldrini í huga og samhugsa leiklutin</p>
<p><em type="bold">44</em> </p>
<p>hjá ávikavist skúlanum og heiminum, so hvør einstakur næmingur røkkur sum mest</p>
<p>av teimum førleikum, ið røkkast kunnu.</p>
<p>Eitt høli ella fl eiri skulu nýtast burturav til hesa undirvísing. Hesi høli eiga at vera væl</p>
<p>útgjørd til endamálið, og natúrligt er, at øll serundirvísing fer fram í hesum hølum, tá</p>
<p>ið næmingurin annars ikki er saman við sínum fl oksfeløgum.</p>
<p type="listitem">• <em type="italic">Ljós verður varpað á, hvussu tímarnir til serligan tørv kunnu skipast </em></p>
<p><em type="italic">á ein hátt, so mest fæst burturúr. </em></p>
<p type="listitem"><em type="italic">• Í teimum størru skúlunum eigur ein serlærari at hava ábyrgd av </em></p>
<p><em type="italic">hesum tímum. </em></p>
<p type="listitem"><em type="italic">• Tímar til serligan tørv skulu altíð verða fullnýttir, soleiðis at næmingarnir </em></p>
<p><em type="italic">fáa sum mest burturúr, og hesir tímar skulu verða lagdir í tímatalvuna, </em></p>
<p><em type="italic">áðrenn hinir tímarnir verða lagdir. </em></p>
<p type="listitem"><em type="italic">• Serundirvísingin eigur at samskipast í størri økjum. </em></p>
</body></document>