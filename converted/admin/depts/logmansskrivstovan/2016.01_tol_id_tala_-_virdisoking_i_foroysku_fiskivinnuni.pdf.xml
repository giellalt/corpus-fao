<document xml:lang="fao" id="no_id"><header><title/><genre code="admin"/><author><unknown/></author><wordcount>6882</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2016.01 Tøl, ið tala - Virðisøking í  føroysku fiskivinnuni.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Tøl, ið tala</p>
<p>Virðisøking í føroysku fiskivinnuni</p>
<p>Fiskimálaráðið 20. januar 2016</p>
<p><em type="bold">Fiskimálaráðið</em> </p>
<p>Innihald</p>
<p><em type="bold">Inngangur     .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 5</em> </p>
<p><em type="bold">1 Virðisøking    .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 6</em> </p>
<p>1.1   Samanberingar  . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 8</p>
<p>1.2   Lønarpartur  . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 10</p>
<p>1.3   Kappingarføri og marknaðarmekanisma   . . . . . . . . . . . . . . . . . . . . . . . . . . . . . . . . . . .11</p>
<p><em type="bold">  Virðisøking pr . ársverk   .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .12</em> </p>
<p><em type="bold">  Útflutningur og landingarvirði    .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .16</em> </p>
<p>3.1   Landingar og útflutningur av botnfiski . . . . . . . . . . . . . . . . . . . . . . . . . . . . . . . . . . . . 18</p>
<p>3.2   Landingar og útflutningur av uppisjóvar fiski   . . . . . . . . . . . . . . . . . . . . . . . . . . . . . . 20</p>
<p>3.3   Samlað gongd . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 22</p>
<p>3.4   Marknaðir   . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 25</p>
<p><em type="bold">Keldur    .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 26</em> </p>
<p>Inngangur</p>
<p>Endamálið við hesum riti er at greina fiskivinnuna við ymiskum lyklatølum, ið lýsa alla fiskivinnuna í Føroyum, bæði á sjógvi og landi (undantikið alivinnuna). Lyklatølini, ið funnin eru, verða í fyrstu atløgu tulkað út frá einum beinleiðis búskaparligum sjónarhorni. Ritið er gjørt í samband við eina verkætlan í Fiskimálaráðnum, har virðisøkingin í fiskivinnuni skal kannast.</p>
<p>Ein høvuðstáttur í ritinum er at definera, hvat virðisøking er og hvørji viðurskifti stiðja uppundir hægri/betri virðisøking í fiskivinnuni.</p>
<p>Stutt kann sigast, at í búskaparfrøði er virðisøking definerað sum umsetningurin minus allan framleiðslukostnað uttan lønar- og kapitalkostnaðir. Vit kunnu eisini siga, at virðisøking er tað samlaða virði, sum løntakarar, kapitalánarar og tilfeingisánarar fáa í sín lut sum inntøku.</p>
<p>Í ritinum verður fiskivinnan lýst frá fleiri ymiskum hagtalskeldum. Fyrst og fremst er talan um Hagstovuna, men fleiri tøl um fiskivinnuna finnast eisini frá fiskiveiðieftirlitinum, frá Heimsbankanum og frá grannskoðaravirkinum Januar.</p>
<p>Vónandi kann hetta ritið geva eitt konstruktivt íkast til kjakið um fiskivinnuna í Føroyum.</p>
<p>Við kvøðu</p>
<p><em type="bold">Hans Ellefsen</em>, phd í búskapi </p>
<p xml:lang="dan"><em type="italic">1   Enskt: value-added, danskt: værditilvækst</em> </p>
<p>1  Virðisøking</p>
<p>Tá búskaparfrøðingar máta vælferðina í einum samfelagi er hugtakið virðisøking eitt týdningarmikið hugtak. Hetta hugtak lýsir búskaparliga vælstandin í samfelagnum. Populert kunnu vit siga at virðisøkingin er ‘tað vit liva av’. Samlaða virðisøkingin eitt tíðarskeið (vanliga eitt ár) hjá einum samfelagi verður eisini kallað bruttotjóðarúrtøkan (BTÚ). Vanliga verður ríkidømið hjá ymsum samfeløgum mett eftir, hvussu stórt samlaða BTÚið er pr. íbúgva. Roknað á henda hátt eru Føroyar at rokna uppí bólkin av heimsins ríkastu samfeløgunum. Men tað kann altíð gerast betur og kundi Føroyar helst fingið eina enn hægri virðisøking pr. íbúgva við ymiskum tillagingum. Hvussu hetta kundi verið fingið í lag er tað, ið vit hyggja eftir í hesum riti, sum hevur fokus á fiskivinnuna.</p>
<p>Ein háttur at rokna virðisøkingina er lýstur í fylgjandi yvirliti:</p>
<p><em type="bold">Virðisøking (at býta sum løn, kapitalavkast og tilfeingisrenta)</em> </p>
<p><em type="bold">= Umsetningur</em> </p>
<p><em type="bold">minus keyp av vørum og tænastum </em></p>
<p>Fyri alt búskaparligt virksemi kann virðisøkingin gerast upp. Í hesum riti verður sum sagt fokuserað uppá virðisøkingini í fiskiveiðu og í tí vinnu, sum í altjóða standardisering verður bólkað sum matvøru- og njótingarevnaídnaður. Henda vinnugreinin inniheldur altso matvøruvirkir, og fevnir í Føroyum hendan vinnugrein í størstan mun ymisk sløg av fiskavirkjum og sláturvirkir í alivinnuni.</p>
<p>Fyri fiskiveiðu verður virðisøkingin roknað sum landingarvirði minus útreiðslur til olju, salt, útgerð, proviant osfr. Fyri fiskavirkini (matvøru- og njótingarevnaídnað) er tilsvarandi talan um framleiðsluvirðið (søluvirðið) minus kostnaðin av at keypa fiskin og kostnaðir til elveiting, olju, salt, rakstrargøgn osfr. Í tjóðarroknskapinum verður hendan virðisøking í hesum vinnum tillutað sum samsýning til arbeiðsmegina sum løn, og til at samsýna kapitaleigunum sum yvirskot, rentur og avdráttir.</p>
<p>Hagstovan ger upp samlaðu virðisøkingina í Føroyum í tí vit kalla tjóðarroknskapurin. Samlaða virðisøkingin í Føroyum varð í 2013 býtt á vinnugreinar sum víst niðanfyri í talvu 1.</p>
<p><em type="italic">3   Tá BTÚ verður uppgjørt verður MVGið talt við, men annars er tað tað sama sum samlaða virðisøkingin. Sí orðalista í búskaparfrágreiðingini frá búskaparráðnum várið 2015. BTÚ er BNP á donskum og GDP á enskum.</em> </p>
<p><em type="italic">4  Fyri at nýta arbeiðsmegina er skal sjálvsagt gjaldast løn, meðan kostnaðurin fyri at nýta kapitalin er rentur, avskrivingar og yvirskot. Arbeiðsmegi og kapitalur eru framleiðslufaktorar, sum verða nýttir í framleiðsluni - harumframt er ein triði framleiðslufaktor í summum vinnugreinum (te. tilfeingis-vinnum), sum er náttúrutilfeingi, har ánarin fær ella eigur at fáa tilfeingisrentugjald sum gjald.</em> </p>
<p><em type="italic">5  Harumframt átti virðisøkingin at verða býtt til náttúrukapitalin í fiskivinnu, men tað verður ikki uppgjørt í </em></p>
<p><em type="bold">VinnugreinMió . kr%</em> </p>
<p>Fiskiveiða10% Aling7% Onnur tilfeingisvinna0%</p>
<p><em type="bold">PRIMERT17%</em> </p>
<p>Matvøru- og njótingarevnaídnaður (fiskavirking)7% Annar ídnaður10%</p>
<p><em type="bold">SEKUNDERT17%</em> </p>
<p>Almenn fyrisiting23% Aðrar tænastuvinnur43%</p>
<p><em type="bold">TERTIERT66%</em> <em type="bold">Virðisøking samanlagt100%</em> </p>
<p><em type="italic">Kelda: Hagstovan</em> </p>
<p>Vinnugreinabýtið í Føroyum kann avmyndast sum ein lagkøka (mynd 1), ið vísir býtið á vinnugeirar, te. primerar, sekunderar og tertierar vinnur (tilfeingis-, framleiðslu og tænastuvinnur). Primerar vinnur eru tilfeingi</p>
<p>Býti av samlaðari virðisøking uppá vinnugeirar 2013Mynd 1</p>
<p>Fiskiveiða 10% Aling 7%</p>
<p xml:lang="dan">Primert 17%</p>
<p>7% Fiskavirking</p>
<p>ðAnna  sekundert 10%Tertiert</p>
<p xml:lang="dan">Sekundert 17%</p>
<p>66%</p>
<p>Kelda: Hagstovan</p>
<p>Vit kunnu siga, at vit í Føroyum í mestan mun liva av at ‘klippa hvørjum øðrum’ (í yvirførdum týdningi), tí heili 66% av virðisøkingini í Føroyum stavar frá framleiðslu av tænastum (herav 23% almennar og 43% privatar tænastur), sum føroyingar í rættiliga stóran mun framleiða til hvønnannan. Í hesi framleiðslu til hvønnannan hava fólk spesialiserað seg, soleiðis at hvør framleiðir tað, sum hann er best skikkaður til at framleiða.</p>
<p>Av tí samlaðu virðisøkingin í samfelagnum síggja vit, at umleið 17% stava frá fiskivinnuni (fiskiveiða og matvøru- og njótingarevnaídnaður), og um vit taka alingina við (7% afturat) er sostatt talan um at 24% av virðisøkingini, stavar frá fiski. Tó hevur parturin hjá fiskivinnuni av samlaðu virðisøkingini verið hægri áður. Niðanfyri standandi mynd 2 vísir, at virðisøkingin er minkað sum prosent av samlaðu virðisøkingini síðan 1998. Serliga er virðisøkingin av fiskiveiði sum prosent av samlaðari virðisøking minkað. Eisini er virðisøkingin í fiskavirking minkað, meðan virðisøkingin í aling er vaksin síðan 2003. Eitt serligt fyribrigdi var fyri alingina í 2003, tá virðisøkingin var negativ, og hetta kemur sjáldan fyri í eini heilari vinnugrein. Hetta skyldaðist at undirskotið var so stórt hetta árið, at tað var størri enn lønarútreiðslurnar. Vit síggja av mynd 2, at virðisøkingin sveiggjar nógv frá ári til árs, serliga innan fiskiveiðu og aling, meðan fiskavirking hevur verið meira støðugt.</p>
<p>35%</p>
<p>FiskiveiðiAlingMatvøru- og njótingarevnaídnaður</p>
<p>30%</p>
<p>25%</p>
<p>20%</p>
<p>15%</p>
<p>10%</p>
<p>5%</p>
<p>0%</p>
<p>Kelda: Hagstovan</p>
<p><em type="bold">1 .1 Samanberingar</em> </p>
<p>Samanborið við lond vit vanliga samanbera okkum við, er okkara fiskivinna lutfalsliga stórur partur av BTÚ. Mynd 3 vísir virðisøkingina í  fiskivinnuni (fiskivinna, fiskavirking og aling) í prosent av samlaðari virðisøking í nøkrum útvaldum londum.</p>
<p>Virðisøking í fiskivinnu í % av samlaðari virðisøking í ymsum londum 2010Mynd 3</p>
<p>30%</p>
<p>24%</p>
<p>25%</p>
<p>20%</p>
<p>12%</p>
<p>15%</p>
<p>10%</p>
<p>10%</p>
<p>5%</p>
<p>0,1%0,7%</p>
<p>0%</p>
<p>ESNoregÍslandGrønlandFøroyar</p>
<p>Kelda: Ymiskar hagstovur</p>
<p>Mynd 4 vísir býtið millum primera, sekundera og tertiera vinnugeiran fyri norðanlond (uttan Grønland). Vit síggja at Føroyar bróta frá. Føroyar hava í mun til hini londini nevniliga ein serliga stóran part í primeru vinnuni. Hinvegin eru tænastuvinnurnar nærum eins stórar í øllum norðurlondunum. Undantikið er tó Noreg, og har skal sigast, at oljuvinnan í Noregi fyllir eini 20% av virðisøkingini, men kemur oljuvinnan undir sekunderar vinnur (kundi eins væl verði bólkað undir primerar vinnur) og verður tænastuvinnan harvið tað lægri enn í hinum norðanlondunum.</p>
<p>Virðisøkingin býtt á geirar í norðanlondum 2010Mynd 4</p>
<p xml:lang="dan">% TertiertSekundertPrimert</p>
<p>DanmarkNoregFinnlandÍslandSvøríkiFøroyar</p>
<p>Kelda: World Bank</p>
<p>Mynd 5 vísir samanhangin millum støddina á primera vinnugreinanum og BTI pr. íbúgva (her í túsund $) í fleiri av heimsins londum. Myndin vísir greitt at samanhangurin er hesin: Størri BTI pr. íbúgva ber við sær minni primeran vinnugeira. Føroyar er serskildar í hesum sambandi við einum stórum primerum vinnugeira, og við einum stórum tøkum BTI pr. íbúgva. Hetta kann vera tekin um at Føroyar ikki hava gagnnýtt allar møguleikar fyri vinnuligari menning, herundir møguleikum fyri produktivitetsvøkstri.</p>
<p><em type="bold">Primera vinnugeirin í % og tBTI pr. íbúgva í útvaldum londum 2010Mynd 5</em> </p>
<p xml:lang="dan">Primera vinnugreinintBTI pr. íbúgva</p>
<p>Kelda: World Bank</p>
<p><em type="italic">6  BTI er bruttotjóðarinntøkan, tvs. BTÚ plus netto inntøku- og rakstrarflytingar uttanlands frá. Í Føroyum eru nógvar inntøkur frá fólki, ið arbeiða í øðrum londum og frá ríkisveiting (fyri Føroyar er tøka BTI’ið valt, sum inkluderar ríkisveitingina). Fyri onnur lond er vanliga ikki nakar størri munur á støddina av BTI, tøkum BTI og BTÚ.</em> </p>
<p><em type="italic">7   Í mynd 5 er 50 tey størstu londini í heiminum vald út eftir stødd á BTI, og harumframt er tiknar við Føroyar (2010) og Ísland. 50 tey størstu londini eru vald fyri at myndin skal vera til at yvirskoða. Tað er ein samanhangur ímillum BTI pr. íbúgva og støddina á primera geira, samstundis sum tað eru nøkur frávik frá meginregluni td. Føroyar.</em> </p>
<p><em type="italic">8   Vit kundu koyrt Noreg og Qatar uppí hendan bólkin við stórum primærum vinnugreinum um vit áseta at oljuvinna er ein primær vinnugrein. Men tað sum mynd 5 vísir er, at lond kunnu vera rík uttan at hava ein stóran primæran </em>gongdin í arbeiðsvirkninum (fólk í arbeiði/’beskæftigelse’) innan hesar vinnugreinar hevur verið soleiðis, at arbeiðsvirknið er minkað – og  minkað við tí avleiðing at arbeiðsloysið er vaksið. </p>
<p>Í mynd 6 síggja vit at talið av løntakarum í fiskiveiðu og fiskavøruídnað er minkað nógv síðan 1995, og serliga síðan 2003-04. Samstundis síggja vit í mynd 6 at henda gongdin fellur saman við einum minkandi arbeiðsloysi í øllum landinum. Hetta kundi bent á at hóast arbeiðspláss hvørva í fiskivinnuni (innan fiskiveiðu og fiskavøruídnað) so gerast nógv av hesum fólkum ikki arbeiðsleys, men tykjast finna okkurt annað at gera. Kortini kann ALS staðfesta at langtíðararbeiðsloysi hevur verið ein trupulleiki fyri fólk, sum alt sítt lív hava arbeitt innan fiskavøruídnað. Nógv av hesum langtíðararbeiðsleysu eru kvinnur, serliga av bygd, og nógv teirra eru yvir 50 ár og hava bara fólkaskúlan sum hægstu útbúgving. Vit vita ikki hvussu stórur hesin bólkur er í tølum.</p>
<p>Tal av løntakarum í fiskivinnu og arbeiðsloysi 1995-2014 Mynd 6</p>
<p>Arbeiðsloysi  (høgri aksi)FiskiskapurFiskavøruídnaður</p>
<p>1995 1996 1997 1998 1999 2000 2001 2002 2003 2004 2005 2006 2007 2008 2009 2010 2011 2012 2013 2014</p>
<p>Kelda: Hagstovan</p>
<p><em type="bold">1 .2 Lønarpartur</em> </p>
<p>Í lýsingini av virðisøking omanfyri er greitt frá, at virðisøkingin fellur arbeiðsmegini og kapitalinum í lut, soleiðis at kapitalurin fær ein part sum vinning, meðan arbeiðsmegin fær ein annan part sum løn. Lønarparturin er – sum navnið sigur – lønir, meðan kapitalparturin er rentur, avskrivingar og yvirskot (umframt B-inntøkur hjá sjálvstøðugum vinnurekandi). Hetta lutfall millum vinning og løn kann gerast upp fyri hvørja vinnugrein.</p>
<p>Mynd 7 vísir lønarpartarnar innan vinnugreinarnar fiskiveiðu og fiskavøruídnað/fiskavirking (tað sum var nevnt matvøru- og njótingarevnaídnaður omanfyri); samanborið er eisini við lønarpartin í øllum búskapinum.</p>
<p>Vit síggja, at lønarparturin innan fiskiveiðu og  fiskavirking næstan øll árini fram til 2010 er hægri enn í miðal fyri allan búskapin, men eftir 2010 hevur lønarparturin verið nakað lægri. Ein møguleiki er at økta makrelveiðan er orsøkin til hesa gongdina; Hýru prosentið er lægri í makrelveiðu enn í botnfiskaveiðuni Harumframt eru uppisjóvar virkini so nógv automatiseraði, at lønarparturin gerst lutfalsliga lítil í mun til siðbundnu flakavirkini.</p>
<p>Í mynd 7 er vinnugreinin aling ikki tikið við. Støðan og gongdin innan aling hevur verið heilt øðrvísi enn fyri hinar vinnugreinarnar. Lønarparturin í aling hevur seinastu árini ligið munandi lægri, og var td. 16,8% í 2013. Lítli lønarparturin í aling stavar frá at aling krevur lutfalsliga nógv meira kapital enn vinnugreinarnar fis</p>
<p>85%</p>
<p>FiskiveiðaFiskavirkingAllur  búskapurin</p>
<p>80%</p>
<p>75%</p>
<p>70%</p>
<p>65%</p>
<p>60%</p>
<p>55%</p>
<p>2000 20012002 2003 2004 2005 2006 2007 2008 2009 2010</p>
<p>Kelda: Hagstovan</p>
<p>Almenni geirin í Føroyum verður í mestan mun fíggjaður við inntøkuskatti, men lønarinntøkur og kapitalinntøkur verða ikki skattað eins. Hetta merkir, at  lønarlutfallið hevur ávirkan á, hvat tað almenna fær av inntøkum. Yvirordnað kann sigast, at lønir verða skattaðar harðari enn kapitalurin. Hetta merkir at tá lønarparturin minkar fær tað almenna lutfalsliga færri inntøkur. Vanligur lønarskattur er góð 40% og yvirskot hjá partafeløgum verður vanliga skattað við 18%. Her skal eisini minnast til at kapitalinntøkur hava frádráttarrætt fyri avskrivingar og rentuútreiðslur. Um kapitaleigarin velur at taka vinningsbýtið út, verður tað aftur skattað við 35%, um tað verður útgoldið til ein føroying, meðan um tað verður útgoldið til ein útlending er skatturin bert helvtina um partaeigarin eigur minni enn 15% av fyritøkuni (og eingin um hann eigur meira).</p>
<p><em type="bold">1 .3 Kappingarføri og marknaðarmekanisma</em> </p>
<p>Vit hoyra ofta hugtakið <em type="italic">kappingarføri.</em> Tá búskaparfrøðingar tosa um <em type="italic">kappingarføri</em> fyri fyritøkur eru trý viðurskifti hugsað verður um: </p>
<p><em type="bold">1. </em>At fyritøkan kann kappast á (heima ella altjóða) marknaðinum við sínum vørum <em type="bold">2. </em>At fyritøkan kann kappast á innlendis marknaðinum um arbeiðsmegi <em type="bold">3. </em>At fyritøkan kann kappast á innlendis marknaðinum um kapitalin </p>
<p>Fyritøkurnar skulu sostatt hava lítlar kostnaðir til td. lønir og rávørukeyp soleiðis at teirra vørur kunnu seljast, men skulu samstundis hava so mikið høgar lønir, at tær kunnu tiltrekkja arbeiðsmegi at arbeiða fyri seg, og eisini hava so høgt kapitalavkast at kapitalurin vil søkja at seta pengar í fyritøkuna. Hetta er nógv at uppfylla og serliga er 1) sostatt mótstríðandi við 2) og 3). Her er tað so tann sokallaða <em type="italic">marknaðarmekanisman,</em> ið hjálpir og tryggjar at arbeiðsmegin og kapitalurin fáa júst tað løn og avkast, sum ger at fyritøkurnar eru <em type="italic">kappingarførar</em> á altjóða marknaðinum. Um fyritøkan ikki kann bjóða kappingarføra løn fara fólk ikki at arbeiða í fyritøkuni. Og um fyritøkan ikki er gevur nøktandi kapitalavkast í mun til hvat kapitalurin kann fáa aðrastaðni, vil eingin seta pening í fyritøkuna, og verður fyritøkan tí heldur ikki sett á stovn. Týdningarmikið er, at tað almenna ikki ‘grípur inn’ í <em type="italic">marknaðarmekanismuna</em> við stuðli ella øðrum stovnsligum forðingum, soleiðis at tað ikki er marknaðurin, sum finnur útav, hvat virksemi loysir seg og ikki loysir seg. Hetta er marknaðurin tann besti til at finna útav. </p>
<p><em type="italic">10  Virkir í tilfeingisvinnum hava tó ein lítlan eykaskatt fyri yvirskot størri enn 1 millión uppá 2,5% í 2013.</em> </p>
<p><em type="italic">11  Frá Tveterås et. al (2014) ‘Sjømatindustrien: Utredning av sjømatindustriens rammevilkår’, Norges offentlige </em>uttanlands ella forboð ímóti at landa meira enn 25% av botnfiski uttanlands. Eisini forðingar fyri at skifta ímillum bólkar í fiskidagaskipanini eigur at verða roknað sum stovnsligar forðingar fyri marknaðarmekanismuni. Dømir um stuðul eru sjómannafrádrátturin uppá 14% av allari løn undir 470 tkr., ið ger at fiskivinnan kann bjóða lægri lønir enn restina av vinnulívinum. Til seinast er flakavirkisskipanin hjá ALS eisini eitt dømi um at flakavirkir kunnu bjóða lægri løn enn marknaðarlønina, tí restin av lønini verður goldin av ALS. </p>
<p>Vit hava eisini eitt annað hugtak innan búskaparfrøði kallað marknaðarfeilir. Hetta er tá tað almenna verður noytt at grípa inn í marknaðarmekanismuna og skal tað altíð gerast við varsemi. Ei</p>
<p>Ein møguligur marknaðarfeilur er, at í dag verður meginparturin av fiskinum í td. Barentshavinum tveittur í havið aftur. Uppá stutt sikt hevði eitt krav um, at alt skal til lands allarhelst viðført minni virðisøking, men hevði tað uppá longri sikt verið møguleiki fyri at hesin avskurður endar á landi til virkingar, sum skapti størri samlaða virðisøking? Kann tað vera ein marknaðarfeilur í hesum, møguliga eru tað manglandi stórdriftsfyrimunir, ið gera at slík framleiðsla ikki ber seg?</p>
<p>2 Virðisøking pr. ársverk</p>
<p>Í fyrsta kapitli hava vit hugt at virðisøkingini í ymsu vinnugreinunum. Í hesum viðfangi kunnu vit  staðfesta, at tað er virðisøking ‘vit liva av’ – uttan virðisøking er einki vinnuligt virksemi møguligt. Men ikki øll virðisøking er eins ‘góð’ (um vit kunnu siga tað soleiðis). Virðisøkingin skal setast í mun til, hvussu nógv av framleiðslufaktorum (arbeiðsmegi og kapitalur) eru nýtt til at skapa virðisøkingina. Vit kundi eisini siga at virksemið skal vera ‘lønsamt’ tvs. geva eitt ‘avkast’ ella vera kappingarført. Um ikki, gevur virksemið onga meining – eitt virksemi, sum ikki kann tryggja arbeiðsmegini og kapitalinum síni avkast, er ikki lívført.</p>
<p>Til tess at staðfesta góðskuna í virðisøkingini hyggja vit eftir hvussu nógv løntakaraársverk eru  knýtt at virðisøkingini, tvs. vit rokna út virðisøkingina pr. løntakaraársverk. Henda lutfall verður eisini kallað arbeiðsmegis-produktiviteturin. Vit kundu eisini valt at rokna út virðisøkingina pr. kapitaleind. Hetta er tó truplari, tí tað er ikki so einfalt at kvantifisera støddina á kapitalinum. Tí avmarka vit okkum til arbeiðsmegis-produktivitet.</p>
<p>Vit kunnu seta hetta í perspektiv við einum hugsaðum dømi um bilframleiðslu í Føroyum. Ein slík framleiðsla vildi kanska givið eina ávísa virðisøking, men tað hevði verið ein sera lítið virðisøking pr. ársverk, og fyritøkan, ið skuldi framleiða bilar, vildi væntandi havt eitt stórt undirskot. Framleiðslan vildi í stuttum ikki verið kappingarfør á hvørki altjóða marknaðinum í mun til aðrar bilaframleiðarar ella á heimamarknaðinum í kapping við aðrar lønir og onnur kapitalavkast í Føroyum.</p>
<p>Lønarhagtølini hjá Hagstovuni hava eisini upplýsingar um talið av løntakarum. Við einum ávísum fyrivarni kunnu vit brúka hesi tølini fyri talið av løntakarum til at rokna út arbeiðsmegisproduktivitetin í ymsu vinnugreinunum. Td. var talið av løntakarum í Føroyum í 2013 í miðal 23700 fólk. Í talvuni omanfyri sóu vit at virðisøkingin tilsamans var umleið 13 mia. kr. hetta árið. Hetta merkir at samlaða virðisøkingin pr. løntakara er 13 mia. kr. dividerað við 23700, sum er 543 tkr. Tvs. hvør løntakari í Føroyum saman við kapitalinnsatsinum skapti 543 tkr. í virðisøking í miðal í 2013.</p>
<p>Mynd 8 niðanfyri vísir samlaðu virðisøkingina í fiskiveiði og matvøru- og njótingarevnaídnaður í mió. kr. árini 1998-2013.</p>
<p>Virðisøking í fiskivinnuni mió. kr. 1998-2013Mynd 8</p>
<p>FiskiveiðiMatvøru- og njótingarevnaídnaður</p>
<p>1998 1999 2000 2001 2002 2003 2004 2005 2006 2007 2008 2009 2010 20112012 2013</p>
<p>Kelda: Hagstovan</p>
<p>Fyri at finna virðisøking pr. løntakara mugu vit dividera við talinum av løntakarum í viðkomandi vinnugreinum. Talið av løntakarum í fiskiveiðu og matvøru- og njótingarevnaídnaði er víst í mynd 9. Vit síggja, at talið av løntakarum innan hesar tvær vinnugreinir er minkað nógv seinastu árini. Minkingin byrjaði tá botnfiskurin minkaði. Meðan botnfiskurin var á einum høgum støði áðrenn 2002-03 vaks løntakaratalið innan hesar vinnugreinir.</p>
<p>Løntakarar í fiskivinnuni 1998-2013Mynd 9</p>
<p>FiskiveiðiMatvøru- og njótingarevnaídnaður</p>
<p>1998 1999 2000 2001 2002 2003 2004 2005 2006 2007 2008 2009 2010 20112012 2013</p>
<p>Kelda: Hagstovan</p>
<p>Um vit so dividera tølini í mynd 8 við tølunum í mynd 9 fáa vit mynd 10. Í 2013 var virðisøkingin pr. løntakara 970 tkr. í fiskiveiði og 710 tkr. í matvøru- og njótingarevnaídnaði. Hetta er meira enn miðaltalið fyri allan búskapin, ið sum nevnt var 543 tkr. Mynd 10 kundi sostatt bent á at fiskivinnan er vorðin meira og meira produktiv seinastu árini, men er hendan gongd ávirkað av, hvussu nógv er til av tilfeinginum. Samstundis má havast í huga, at her er talan um leypandi prísir; vøksturin vit síggja í virðisøkingini kann tí eisini vera prísvøkstur. Vøksturin í virðisøking pr. løntakara frá 2009 til 2013 innan fiskiveiði stendst ivaleyst av, at nógv meira makrelur er fiskaður og makrelurin gevur eina nógv hægri virðisøking pr. løntakara enn botnfiskurin. Virking av makreli og laksi geva eisini eina nógv størri virðisøking enn virking av botnfisk, og hevur hetta helst eisini ávirkað gongdina innan matvøru- og njótingarevnaídnaðin frá 2009.</p>
<p>1,20</p>
<p>FiskiveiðiMatvøru- og njótingarevnaídnaður</p>
<p>0,97</p>
<p>1,00</p>
<p>0,80</p>
<p>0,71</p>
<p>0,60</p>
<p>0,40</p>
<p>0,20</p>
<p>0,00</p>
<p>1998 1999 2000 2001 2002 2003 2004 2005 2006 2007 2008 2009 2010 20112012 2013</p>
<p>Kelda: Hagstovan</p>
<p>Í næstu myndunum verður nýtt ein onnur hagtalskelda, nevniliga grannskoðaravirkið ‘Januar’. Januar brúkar talið av ársverkum, sum ikki rættiliga samsvarar við talið av <em type="italic">løntakarum</em>. Hendan nýggja keldan ber sostatt við sær, at vit ikki rættiliga kunnu gera samanberingar við tølini omanfyri, tá tað snýr seg um arbeiðsmegis-produktivitet. </p>
<p>Innan fiskiveiðu og fiskavirking (matvøru- og njótingarevnaídnaði) eru nógvir ymiskir bólkar skipum og virkjum, sum hava ymiskar vinnufortreytir. Fyri fiskiflotan er talan um bæði uppisjóvar fiskiskap, fiskiskap í Barentshavinum og botnfiskiskap undir Føroyum. Fyri fiskavirking er talan um bæði flaka- og saltfiskavirkir til botnfisk og uppisjóvar virkir. Í mynd 11 er virðisøkingin pr. ársverk í ymiskum bólkum av fiskiveiðuni sett upp.</p>
<p>Vit síggja í mynd 11 at virðisøkingin pr. ársverk hjá nótaskipum var yvir 3 mió. kr. í 2013, meðan virðisøkingin pr. ársverk hjá línuskipum bert var 238 tkr. í 2013. Flakatrolarar hava í 2013 eina virðisøking pr. ársverk uppá 1426 tkr, meðan trolarar undir Føroyum í 2013 hava eina virðisøking pr. ársverk uppá 665 tkr. Henda raðfylgja av skipabólkum liggur rímiliga føst aftur í tíðina.</p>
<p>Stóra virðisøkingin hjá nótaskipum stavar helst frá stórari tilfeingisrentu í hesu vinnuni; avmarkaða tal av nótaskipum hevur styðjað uppundir stóru tilfeingisrentuna í hesu fiskiveiðu. Tilsvarandi stavar lítla virðisøkingin pr. ársverk hjá línuskipunum helst frá stóra skipatalinum og at fiskastovnir eru smáir ., sum hevur havt við sær tilfeingisrentan í línuveiðu er lítil.</p>
<p>Virðisøking pr. ársverk fyri útvaldar bólkar í fiskiveiði 1998-2013Mynd 11</p>
<p>NótaskipFlakatrolararLínuskipTrolarar</p>
<p>1998 1999 2000 2001 2002 2003 2004 2005 2006 2007 2008 2009 2010 20112012 2013 flakavirkir. Uppgerðin fevnir um árini 1998 til 2013.</p>
<p>Fyri flakavirkir var virkið Fiskavirking (United Seafood) nógv tað størsta fram til 2011, tá hetta virki stongdi. Annars eru í miðal 7 virkir í kanningini hjá Januar. Hesi virki tóku ímóti umleið 70% av samlaðu ráfisknøgdini.</p>
<p>Í uppgerðini eru øll uppisjóvar virkir tikin við. Havsbrún var einsamalt á marknaðinum í nógv ár. Frá 2010 kom Kollafjørð Pelagic afturat og frá 2012 eisini Varðin Pelagic. Í 2014 var harumframt Pelagos í Fuglafirði sett á stovn.</p>
<p>Í mynd 12 er virðisøking pr. ársverk fyri flakavirkir og uppisjóvar virkir víst.</p>
<p>Mynd 12 vísir at uppisjóvar virkir geva nógv hægri virðisøking pr. ársverk enn flakavirkir til botnfisk. Ein orsøk til hetta er, at uppisjóvarvirki hava hægri automatiseri</p>
<p>Virðisøking pr. ársverk fyri útvaldar bólkar 1998-2013Mynd 12</p>
<p>FlakavirkirPelagisk virkir</p>
<p>1998 1999 2000 2001 2002 2003 2004 2005 2006 2007 2008 2009 2010 20112012 2013</p>
<p>Kelda: Januar</p>
<p>Hesi tøl fyri flakavirkini geva høvi til at spyrja um tað gevur meining út frá einum búskaparligum sjónarmiði at fáa fleiri botnfiskar uppá land í Føroyum til virkingar, og um tað er rímiligt at seta krøv um at ein partur av botnfiskinum skal vera tvungin landaður í Føroyum (75% av botnfiskaveiðuni er sum nú er tvungin landaður í Føroyum).</p>
<p>Spurningurin verður sjálvandi settur tí virðisøkingin pr. ársverk er so lág fyri flakavirkir. Kundi hesi fólkini ikki gjørt okkurt annað, sum gav meira virðisøking pr. persón? Ein meting er at tey fólk, sum arbeiða á fiskavirkjum í dag høvdu fyri ein stóran part annars verið langtíðar arbeiðsleys, og tí ikki skapt nakra virðisøking, og tískil annars verið í einum sosialum trupulleiki. Innan klassiska búskaparfrøði verður vanliga gingið útfrá at einki ónormalt arbeiðsloysi er í longdini, og at eitt vaksandi arbeiðsútboð, ið stavar frá arbeiðsleysum, í longdini skapar vaksandi arbeiðsvirkni (beskæftigelse).</p>
<p><em type="italic">13  Í búskaparfrøði verður tosað um eitt sokallað ‘natúrligt’ arbeiðsloysi (te. td. 3,5%). Hetta merkir, at um arbeiðsloysið fer niðurum hetta tal verður prísvøkstur í samfelagnum.</em> </p>
<p><em type="italic">14  Kelda: Hans Jørgen Whitta-Jacobsen, Erik S. Amundsen, Claus Thustrup Kleiner og Michael Rosholm ‘Om behovet </em></p>
<p>3 Útflutningur og landingarvirði</p>
<p>Tá týdningurin av fiskivinnuni verður ávístur í føroyska búskapinum, verða útflutningstøl ofta tikin fram. Útflutningvirði kundi verið td. verið økt við útflutningi av høvdum, livrum og øðrum fiskatilfeingi, sum annars hevði verið burturbeint.</p>
<p>Sum nevnt í fyrsta kapitli, so ‘liva’ vit av virðisøking. Av hesi orsøk er útflutningurin ikki so áhugaverdur sum virðisøkingin. Útflutningstølini umboða umsetningstøl og ikki virðisøking, og tað er ikki neyðturviliga nakað samband millum útflutning/umsetning og virðisøking. Eisini verður ofta sagt, at útflutningurin er neyðugur til tess at hava innflutning – annars verður undirskot á gjaldsjavnanum. Til hetta er siga, at so leingi ikki verður ‘gripi inn’ í marknaðarmekanismurnar ov ógvusliga, finnur búskapurin vanliga sjálvur útav at hava avlop á gjaldsjavnanum uppá longri sikt, uttan at tað almenna nýtist blanda seg uppí.</p>
<p>Kortini er útlandið og harvið útflutningurin ein týðandi kelda til eftirspurning í búskapinum</p>
<p type="listitem">– saman við privatari og almennari nýtslu og íløgum. Viðhvørt kunnu innlendis viðurskifti</p>
<p>seta eina avmarking fyri hvussu nógv privata og almenna nýtslan og íløgurnar kunnu vaksa. Ein slík avmarking er ein avmarking fyri búskaparvøkstrinum. Samstundis kunnu útflutningsmøguleikar til útlendskar marknaðir verða uttan slíka avmarking. Tí gerast útflutningsmøguleikarnir týðandi fyri vakstrarmøguleikarnar í búskapinum.</p>
<p>Til ber at hava stórt útflutningsvirði uttan at hava stóra virðisøking. Skal útflutningurin verða týðandi fyri vakstrarmøguleikarnar í búskapinum, er neyðugt at útflutningsvinnan hevur høgan produktivitet (te. virðisøking pr. ársverk), og er kappingarfør mótvegis kappingarneytunum, og kann tryggja kappingarføra samsýning til kapitalin og arbeiðsmegina. Hetta vil siga at vit ikki kunnu hava útflutning til ein og hvønn prís og serliga ikki í longdini.</p>
<p>Ofta verður eisini sagt, at nærum allur okkara útflutningur er fiskur. Hetta er ikki heilt beint. Víst er nærum allur okkara vøruútflutningur fiskur, men tænastu útflutningurin er av øðrum slagi og er her ikki taldur við. Aðrar inntøkur uttanlands frá eru ma. ríkisveiting og aðrar veitingar frá danska statinum, umframt inntøkur frá føroyingum, ið arbei</p>
<p><em type="bold">Gjaldsjavnauppgerð Føroya 2012Talva 2</em> </p>
<p><em type="bold">mió . kr .Inntøkurí %ÚtreiðslurJavni</em> </p>
<p xml:lang="dan">GJALDSJAVNIN       9.378 100%       9.824      -</p>
<p>VØRUR OG TÆNASTUR       6.654 71%       8.695   -2.040</p>
<p>Vørur       5.493 59%       6.471      -</p>
<p>Tænastur       1.161 12%       2.224   -1.063</p>
<p>INNTØKUFLYTINGAR       1.730 18%</p>
<p>Lønarflytingar       1.025 11%</p>
<p>Íløgu- og fíggjarvirksemi          8%                    -</p>
<p>RAKSTRARFLYTINGAR          11%</p>
<p><em type="bold">  Landið          9%                      </em></p>
<p><em type="bold">  Annað          2%                      </em></p>
<p><em type="italic">Kelda: Hagstovan</em> ið sum nevnt er nærum allur vøruútflutningur Føroya. </p>
<p>Í mynd 13 er víst býtið av fiskavøruútflutninginum ið stavar frá ávikavist fiskivinnu og aling árini 1993 til 2013. Av myndini sæst, at alingin er við gerast javnt stór við fiskivinnuna í samlaðum útflutningsvirði. Orsøkin til hetta nýggja býtið er at allur vøksturin í vøruútflutninginum seinastu árini hevur verið frá alingini.</p>
<p>Vøruútflutningurin býttur á aling og fiskivinnu 1993-2014Mynd 13</p>
<p>3.500.000</p>
<p>AlingFiskiveiðatDKK</p>
<p>3.000.000</p>
<p>2.500.000</p>
<p>2.000.000</p>
<p>1.500.000</p>
<p>1.000.000</p>
<p>500.000</p>
<p>-</p>
<p>1993 1994 1995 1996 1997 1998 1999 2000 2001 2002 2003 2004 2005 2006 2007 2008 2009 2010 2011 2012 2013 2014</p>
<p>Kelda: Hagstovan</p>
<p>Innan fiskavøruútflutning undantikið aling er eisini hend ein stór broyting seinastu árini. Serliga hevur vøksturin í  makrelveiðuni gjørt at uppisjóvar fiskasløgini eru vorðin ein væl størri partur av samlaða útflutninginum.</p>
<p>Mynd 14 vísir gongdina í útflutninginum av botnfiski og uppisjóvar fiski seinastu árini. Vit síggja at botnfiskur og uppisjóvar fiskur nú eru javnt stórir í útflutningsvirði. Henda støðan er sera ólík støðuni í byrjanini av 90unum.</p>
<p>Vøruútflutningurin býttur á botnfisk og pelagiskan fisk 1993-2014Mynd 14</p>
<p>3.000.000</p>
<p>Pelagiskur fiskurBotnfiskurtDKK</p>
<p>2.500.000</p>
<p>1.571.677</p>
<p>2.000.000</p>
<p>1.501.323</p>
<p>1.500.000</p>
<p>1.000.000</p>
<p>500.000</p>
<p>-</p>
<p>1993 1994 1995 1996 1997 1998 1999 20002001 2002 2003 20042005 20062007 200820092010 2011 2012 2013 2014</p>
<p>Kelda: Hagstovan</p>
<p>Gongdin síðan 2010 hevur verið tann at uppisjóvar útflutningurin er vaksin vegna vøksturin í útflutninginum av makreli.</p>
<p>Samstundis má verða gjørt vart við, at ein partur av landingunum av svartkjafti og lodnu ikki verða útfluttar beinleiðis, men enda ístaðin sum fóður til laks og harvið sum laksaútflutningur.</p>
<p>eftirlitið ger upp.</p>
<p>Í mynd 15 verður landingarvirði av botnfiski og uppisjóvarfiski landingarvirðinum. Vit síggja, at landingarvirðis %-parturin av uppisjóvarfiski er nógv størri enn útflutnings virðis %-parturin av uppisjóvarfiski (samanber mynd 14 og 15). Hetta kundi merkt at virðis økingin tilsamans er nógv størri fyri botnfisk enn fyri uppisjóvarfiskin. Tó er hetta sum nevnt ávirkað av, at vit ikki útflyta allan okkara svartkjaft og lodnu, men nýta hetta tilfeingi til laksafóður framleiðslu. Eisini skal viðmerkjast at í útflutningstølunum omanfyri er veiðan í Barentshavinum íroknað, meðan henda veiða ikki er tikin við í landingartølunum og var landingarvirði úr Barentshavinum góðar 370 mió. kr. í 2014.</p>
<p><em type="bold">Landingarvirði av botnfiski og pelagiskum fiski 1997-2014Mynd 15</em> </p>
<p>1.600.000</p>
<p>1.400.347</p>
<p>UppisjóvarfiskurBotnfiskurtDKK</p>
<p>1.400.000</p>
<p>1.200.000</p>
<p>1.000.000</p>
<p>800.000</p>
<p>595.459</p>
<p>600.000</p>
<p>400.000</p>
<p>200.000</p>
<p>-</p>
<p>1997 1998 1999 2000 2001 2002 2003 2004 2005 2006 2007 2008 2009 2010 2011 2012 2013 2014</p>
<p><em type="bold">Kelda:</em> Fiskiveiðieftirlitið </p>
<p><em type="bold">3 .1 Landingar og útflutningur av botnfiski</em> </p>
<p>Út frá tølunum hjá Fiskiveiðieftirlitinum ber eisini til at hyggja at prísum og prísgongdum. Mynd 16 vísir gongdina í landingarprísum av teimum týdningarmiklu botnfiskasløgunum (kelda: Fiskiveiðieftirlitið).</p>
<p><em type="bold">Landingarprísir botnfiskur 1997-2014Mynd 16</em> </p>
<p>25,00</p>
<p>ToskurHýsaUpsi</p>
<p>20,00</p>
<p>14,86</p>
<p>15,00</p>
<p>14,15</p>
<p>10,00</p>
<p>8,08</p>
<p>5,00</p>
<p>0,00</p>
<p><em type="bold">Kelda:</em> Fiskiveiðieftirlitið </p>
<p>Út frá myndunum omanfyri kunnu vit hyggja at muninum millum landingarprís og útflutningsprís. Mynd 17 vísir gongdina í landingarprísinum og í útflutningsprísinum av toski.</p>
<p>landingartølunum. Tað sæst at útflutningsprísurin fylgir landingarprísunum. Landingarprísir eru prísir fyri runda vekt, meðan útflutningsprísir eru liðugtvøru prísir.</p>
<p><em type="bold">Landingarprísir og útflutningsprísir av toski 1997-2014Mynd 17</em> </p>
<p>50,00</p>
<p xml:lang="dan">LandingarprísirÚtflutningsprísirkr/kg</p>
<p>45,00</p>
<p>40,00</p>
<p>35,00</p>
<p>30,00</p>
<p>24,81</p>
<p>25,00</p>
<p>20,00</p>
<p>14,15</p>
<p>15,00</p>
<p>10,00</p>
<p>5,00</p>
<p>0,00</p>
<p>1997 1998 1999 2000 2001 2002 2003 2004 2005 2006 2007 2008 2009 2010 2011 2012 2013 2014</p>
<p><em type="bold">Kelda:</em> Fiskiveiðeftirlitið og Hagstovan </p>
<p>Ein tilsvarandi avmynding er gjørd fyri upsa, sí mynd 18. Myndin vísir landingarprísir og útflutningsprísir fyri upsa. Vit síggja at tað er nógv størri lutfalsligur munur á landingarprísinum og útflutningsprísinum á upsa enn tað er fyri tosk. Orsøkin til hendan mun er at nærum allur upsin verður skorin til flak og nærum einki verður útflutt heilt; hetta er ikki galdandi fyri toskin.</p>
<p><em type="bold">Landingarprísir og útflutningsprísir av upsa 1997-2014Mynd 18</em> </p>
<p>30,00</p>
<p xml:lang="dan">LandingarprísirÚtflutningsprísirkr/kg</p>
<p>25,00</p>
<p>22,44</p>
<p>20,00</p>
<p>15,00</p>
<p>8,08</p>
<p>10,00</p>
<p>5,00</p>
<p>0,00</p>
<p>1997 1998 1999 2000 2001 2002 2003 2004 2005 2006 2007 2008 2009 2010 2011 2012 2013 2014</p>
<p><em type="bold">Kelda:</em> Fiskiveiðeftirlitið og Hagstovan </p>
<p>Fyri at síggja munin millum tosk og upsa er ‘produktmixið’ í útflutninginum av toski víst í mynd 19 og fyri upsa í mynd 20 frá 1994.</p>
<p>Her sæst at fyri toskin í mynd 19 hevur gongdin verið tann at flak var tann heilt stóri bólkurin í byrjanini av tíðarskeiðinum. Frá 2001 til 2005 var toskurin í mestan mun útfluttur flaktur og saltaður. Tey seinastu árini er toskurin aftur útfluttur í mestan mun sum flak, og kemur tað nokk mest frá Barentshavinum. Til seinast er bólkurin við ‘heilum frystum toski’ øktur munandi seinastu tíðina og er tað helst grundað á størri útflutning av hesum bólki úr Barentshavinum og út Newfoundlandi.</p>
<p>80%Toskur, heilur køldurToskur, heilur frysturToskur, flak fryst</p>
<p>70%</p>
<p>Toskur, flak saltaðToskur, flaktur saltaðurToskur, annað</p>
<p>60%</p>
<p>50%</p>
<p>40%</p>
<p>30%</p>
<p>20%</p>
<p>10%</p>
<p>0%</p>
<p><em type="bold">Kelda:</em> Hagstovan </p>
<p>Mynd 20 vísir gongdina í ymsu bólkunum av upsa. Fyri upsan sæst at meginparturin av upsanum alt tíðarskeiðið hevur verði útfluttur sum fryst flak. Eitt undantak var eitt tíðarskeið árini 2006-07, ið fellur saman við at útflutningurin av upsa var met høgur tá fryst flak parturin kom niður ímóti 50%. Hinvegin verður eingin upsi útfluttur nú sum saltað flak, og var hesin bólkur heilt uppiá 20% í 2006.</p>
<p><em type="bold">Útflutningurin av upsa, býtt á viðgerð í virði jan 1994-nov 2015Mynd 20</em> </p>
<p>90%Upsi, heilur  køldurUpsi, flak køltUpsi, flak fryst</p>
<p>80%</p>
<p>Upsi, flak saltaðUpsi. annað</p>
<p>70%</p>
<p>60%</p>
<p>50%</p>
<p>40%</p>
<p>30%</p>
<p>20%</p>
<p>10%</p>
<p>0%</p>
<p><em type="bold">Kelda:</em> Hagstovan </p>
<p><em type="bold">3 .2 Landingar og útflutningur av uppisjóvar fiski</em> </p>
<p>Mynd 21 vísir landingarprísirnar fyri uppisjóvar fiskasløgini sild, svartkjaft og makrel. Vit síggja at serliga makrel landingarprísirnir hava verið nógv hægri fyrr tá nøgdirnar eisini vóru minni, og er eisini samanhangur millum lága svartkjaftakvotu í 2011 og høgan prís. Seinastu árini hevur verið minni til á heimsmarknaðinum av sild, og er tí prísurin á sild eisini hækkaður.</p>
<p>SildSvartkjafturMakrelur</p>
<p>12,00</p>
<p>10,00</p>
<p>8,00</p>
<p>6,00</p>
<p>5,17</p>
<p>1,55</p>
<p>5,44</p>
<p>4,00</p>
<p>2,00</p>
<p>0,00</p>
<p><em type="bold">Kelda:</em> Fiskiveiðeftirlitið </p>
<p>Burtursæð frá Havsbrún, ið virkar uppisjóvar fisk til ídnað, hevur bert tey seinastu árini verið nøkur virking av uppisjóvar fiski í Føroyum. Føroyingar brutu sum kunnugt út úr makrelavtaluni í 2010. Í 2014 eydnaðist tað so aftur at gera avtalu við tey stóru strandalondini. Í mynd 22 síggja vit at okkara landingarprísir fylgja neyvt teimum norsku fram til 2010, tá føroyingar valdu at bróta út úr avtaluni.</p>
<p>Útflutningsprísirnir fyri makrel eru lítið hægri enn landingarprísirnir. Hetta bendir ikki á stóra virðisøking av makrelinum. Serliga sæst, at útflutningsprísirnir vóru væl lægri enn landingarprísirnir í Noregi árini 2010 og 2011, men eisini árini 2013 og 2014 er lítil munur á landingarprísinum í Noregi og útflutningsprísinum hjá føroyingum. Hetta kundi bent á, at avgjøld til tess at tvinga fiskin til Føroyar bert lækka prísin til skip og manningar í Føroyum.</p>
<p>Landingarprísir í Føroyum og Noregi og útflutningsprísir av makreli 2001-2014Mynd 22</p>
<p>14,00</p>
<p>kr/kgLandingarprísir í NoregiLandingarprísir  til føroysk skipÚtflutningsprísir hjá Føroyum</p>
<p>12,00</p>
<p>10,00</p>
<p>8,00</p>
<p>6,00</p>
<p>4,00</p>
<p>2,00</p>
<p>0,00</p>
<p>Kelda: Fiskiveiðeftirlitið, Sildesalgslaget og Hagstovan Vit kunnu eisini samanbera gongdina í samlaða landingarvirðinum og útflutningsvirðinum seinastu árini, til tess at meta um samlaða virðisøkingin frá fiskivinnuni á landi. Tað vil siga munurin millum útflutningsvirði og landingarvirði er ábendingin um støddina á virðisøkingini.</p>
<p>Í mynd 23 er landingarvirðið og útflutningsvirðið á øllum veiddum fiski samanborið, og er hetta uttan veiðu frá Barentshavinum. Vit síggja at munurin er góðar 700 mió. kr. í 2014 og er hesin munur vorðin størri seinnu árini. Vit kunnu tó ikki ávísa nakra orsøk til hesa gongdina í muninum, men gongdin er tann sama sum vit sóu í kapitul 2, har virðisøkingin í matvøru- og njótingarevnaídnaði varð viðgjørd (mynd 8).</p>
<p>Landingarvirði og útflutningsvirði av øllum fiski 1997-2014Mynd 23</p>
<p>3.500.000</p>
<p>ÚtflutningurinLandingarvirðitDKK</p>
<p>3.000.000</p>
<p>2.826.862</p>
<p>2.500.000</p>
<p>2.133.090</p>
<p>2.000.000</p>
<p>1.500.000</p>
<p>1.000.000</p>
<p>500.000</p>
<p>1997 1998 1999 2000 2001 2002 2003 2004 2005 2006 2007 2008 2009 2010 2011 2012 2013 2014</p>
<p>Kelda: Fiskiveiðeftirlitið og Hagstovan</p>
<p>Nøgdirnar av landaða fiskinum er eisini viðkomandi. Mynd 24 vísir landingarnøgdina av ávikavist botn og uppisjóvar fiski. Landingarnøgdirnar eru rættiliga ávirkaðar av, hvussu stór svartkjaftakvotan er, men eisini onnur uppisjóvar fiskasløg hava ávirkan. Vit síggja at nøgdirnar av botnfiski eru stórliga minkandi. Sveiggini í nøgdunum eru stór og ikki serliga lætt at gera forsagnir um, men vit kunnu siga, at nøgdirnar av uppisjóvarfiski og botnfiski vóru nærum eins í 1997, men hevur botnfiski veiðan bara minkað síðan, meðan uppisjóvar veiðan økt í stórum.</p>
<p>Landingarnøgd 1997-2014Mynd 24</p>
<p>418.639.355</p>
<p>450.000.000</p>
<p>BotnfiskurUppisjóvarfiskur</p>
<p>400.000.000</p>
<p>350.000.000</p>
<p>300.000.000</p>
<p>250.000.000</p>
<p>200.000.000</p>
<p>150.000.000</p>
<p>100.000.000</p>
<p>50.674.621</p>
<p>50.000.000</p>
<p>-</p>
<p>1997 1998 1999 2000 2001 2002 2003 2004 2005 2006 2007 2008 2009 2010 2011 2012 2013 2014</p>
<p>Kelda: Fiskiveiðeftirlitið</p>
<p><em type="italic">16  Hetta er ikki heilt tað sama sum vit defineraðu omanfyri av virðisøkingini í tjóðarroknskapinum, tí at har verða </em>upp eftir fiskasløgum og vanligu framleiðslubólkunum, Hagstovan arbeiðir við í sínum yvirliti. Vit fáa frá Hagstovnuni at vita, hvussu nógv er útflutt og virðið á útflutninginum. Hinvegin fáa við frá Veiðieftirlitinum at vita landingarnøgd og virði. Vit brúka almenn tøl fyri úrtøku og rokna øll tøl frá Hagstovuni um til kg rundan fisk (ókruvd vekt) fyri at øll tølini kunnu samanberast. </p>
<p>Hyggja vit eftir toski, fryst flak síggja vit, at vit flyta út 4.039 tons av hesum produkti til eitt virði uppá góðar 139 milliónir krónur. Við hjálp av úrtøkuprosentinum rokna vit út at útflutningurin gav krónur 13,77 fyri kilo runda vekt. Landingarvirðið var kr. 11,32 fyri kilo runda vekt. Meirvirðið, sum framleiðslan hevur lagt lagt í frysta flakið er kr. 2,45 fyri hvørt kilo av rundum fiski.</p>
<p>Soleiðis kunnu vit rokna út meirvirðið, framleiðslan skapar fyri hvørt fiskaslag og hvønn vørubólk. Vit síggja millum annað at framleiðsla av saltfiski gevur størsta meirvirði fyri tosk, fryst flak gevur størst meirvirði fyri hýsu og fesk fløk størst meirvirði fyri upsa. Um vit tosa um veruliga virðisøking skal annar kostnaður dragast frá (tó ikki løn til arbeiðara og kapital) av at framleiða hesar vørur , og gevur tað tí eitt minni tal enn meirvirði.</p>
<p>Hesi tølini eru galdandi fyri 2014. Vit vita at stór sveiggj gera seg galdandi alla tíðina, og tað tí er umráðandi hjá tí, sum stendur fyri framleiðsluni at kenna væl til marknaðargongdina og at kunna broyta produktsamansetingina av framleiðslu alt eftir, hvat loysir seg best. Vitan um virðisketurnar eru tí av stórum týdningi.</p>
<p><em type="italic">1. kolonnan:</em> vísir heildarveiðuna av fiskaslagnum sambært Hagstovuni. </p>
<p><em type="italic">2. kolonnan:</em> vísir nøgdina av fiski útflutt fyri ymisku vørubólkarnar. </p>
<p><em type="italic">3. kolonnan:</em> vísir mettu úrtøkuna fyri ymisku vørubólkarnar. </p>
<p><em type="italic">4. kolonnan:</em> er rund vekt av bólkunum, tvs. útflutt tons falda úrtøkuna. </p>
<p><em type="italic">5. kolonnan:</em> vísir virði á hesum nøgdum. </p>
<p><em type="italic">6. kolonnan:</em> vísir virði deilt við nøgdina og vísir tí útflutningsprísin av fiskinum fyri bólkarnar. </p>
<p><em type="italic">7. kolonnan:</em> vísir landingarprísin sambært Vørn fyri 2014. Fyri botnfiskin er falda við  </p>
<p>0,8, fyri at fáa prísin uttan innvølir.</p>
<p><em type="italic">8. kolonnan:</em> vísir so útflutningsprís falda við úrtøkuna ella hvat tann rundi  </p>
<p>fiskurin er útfluttur fyri.</p>
<p><em type="italic">9. kolonnan:</em> vísir so meirvirði pr kg runda vekt fiskurin hevur fingið frá havinum  </p>
<p xml:lang="dan">til útflutnings.</p>
<p><em type="bold">Heildarveiða, útflutningsvirði og roknað meirvirðiTalva 3</em> </p>
<p><em type="bold">(1)(2)(3)(4)(5)(6)(7)(8)(9)</em> <em type="bold">VeiðaÚtfluttÚr-Rund Útflutt Út .prís Landingar Út .rund .v . Meirvirði</em> </p>
<p><em type="bold">TonsTonstøkavekttkr .kr/kg prís kr/kg prís kr/kgkr/kg</em> <em type="bold">TOSKUR, tilsamans36 .40020 .07135 .158543 .59127,0811,32</em> </p>
<p>Toskur, heilur køldur 1.4460,81.80727.56119,0611,3215,253,93 Toskur, heilur frystur 6.7300,88.413112.09416,6511,3213,322,00 Toskur, flak kølt 0,41.05217.95742,6611,3217,075,75 Toskur, flak fryst 4.0490,410.123139.36434,4211,3213,772,45 Toskur, flak saltað 2.9460,47.364122.54841,6011,3216,645,32 Toskur, flaktur saltaður 2.7680,73.95588.15831,8411,3222,2910,97</p>
<p>Toskur, annað 1.7100,72.44335.91021,0011,3214,703,38</p>
<p><em type="bold">HÝSA, tilsamans5 .1463 .9424 .91496 .76224,5411,89</em> </p>
<p>Hýsa, heilur køldur 2.2940,92.54943.57018,9911,8917,095,20 Hýsa, heilur frystur 0,916.41822,4711,8920,228,33 Hýsa, flak fryst 0,51.20128.51747,5111,8923,7511,86 Hýsa, annað 0,98.25826,0311,8923,4311,54</p>
<p><em type="bold">UPSI, tilsamans26 .51314 .04124 .924315 .06022,446,46</em> </p>
<p>Upsi, heilur køldur 0,95.20713,116,4611,805,34</p>
<p>Upsi, flak kølt 1.4760,62.46048.80333,066,4619,8413,37 Upsi, flak fryst 9.0850,518.169210.98623,226,4611,615,15 Upsi. Annað 3.0830,83.85450.06416,246,4612,996,53</p>
<p><em type="bold">SVARTKJAFTUR, tilsamans 226 .22835 .06138 .957109 .7243,131,55</em> </p>
<p>Svartkjaftur, heilur 6.1380,96.82015.7822,571,552,310,76 Svartkjaftur, annað 28.9230,932.13793.9433,251,552,921,37</p>
<p><em type="bold">SILD, tilsamans43 .32742 .38243 .076291 .6236,885,17</em> </p>
<p>Sild, heil køld 1,01.9914,965,174,96-0,21</p>
<p>Sild, heil fryst 35.7341,035.734224.1576,275,176,271,10 Sild, flak fryst 5.2690,95.85455.82710,605,179,544,37 Sild, annað 0,91.0869.6479,875,178,893,72</p>
<p><em type="bold">MAKRELUR, tilsamans150 .488116 .306129 .229886 .6447,625,37</em> </p>
<p>Makrelur, heilur frystur 115.9630,9 128.848885.7387,645,376,871,50 Makrelur, annað 0,92,645,372,38-2,99</p>
<p><em type="bold">RÆKJUR, tilsamans4 .6084 .6415 .156104 .33922,4823,38</em> <em type="bold">ONNUR FISKASLØG, tils .50 .12988 .834103 .899875 .9779,866,43</em> </p>
<p>Onnur fiskasløg, heil køld 3.8360,94.26286.40822,526,4320,2713,84 Onnur fiskasløg, heil fryst 18.3330,920.370183.0229,986,438,992,56 Onnur fiskasløg, flak kølt 0,55.30432,216,4316,109,67 Onnur fiskasløg, flak fryst 0,51.33422.27333,386,4316,6910,26 Onnur fiskasløg, flak saltað 5.0120,510.025140.49328,036,4314,017,58 Onnur fiskasløg, heil haldb. 2.7040,93.00511.2174,156,433,73-2,70 Onnur fiskasløg, fryst i.n.ú. 14.5710,916.19059.5344,096,433,68-2,75 Onnur fiskasløg, fiskamjøl23.8480,2119.240218.0429,146,438,231,8</p>
<p>Onnur fiskasløg, annað19.6970,921.886149.6857,606,436,840,41</p>
<p><em type="bold">542 .839325 .2780,71 456 .168 3 .223 .7209,918,138,40-0,27</em> Til seinast kunnu vit hyggja eftir okkara útflutningsmarknaðum. ES marknaðurin hevur verið nógv tann størsti, men er hesin marknaðurin minkaður í týdningi seinastu árini. Mynd 25 vísir gongdina í prosent partinum av øllum fiskavøruútflutninginum, sum er farin til ES marknaðin síðan 1993. Vit síggja at týdningurin av ES er minkaður seinastu árini. ES parturin í 2013 var einans 51% (tað árið vóru tó handilsforðingar settar í gildi frá ES síðu). </p>
<p><em type="bold">ES marknaðarpartur 1993-2013Mynd 25</em> </p>
<p>100%</p>
<p>88%</p>
<p>90%</p>
<p>80%</p>
<p>70%</p>
<p>51%</p>
<p>60%</p>
<p>50%</p>
<p>40%</p>
<p>30%</p>
<p>20%</p>
<p>10%</p>
<p>0%</p>
<p>1993 1994 1995 1996 1997 1998 1999 2000 2001 2002 2003 2004 2005 2006 2007 2008 2009 2010 2011 2012 2013</p>
<p><em type="bold">Kelda:</em> Hagstovan </p>
<p>Hini londini, ið vit útflyta til, eru víst í mynd 26. Til Russlands og Nigeria verður helst mest uppisjóvar fiskur útfluttur eins og toskarhøvd til Nigeria, meðan útflutningurin til USA og Kina er mest laksur. Seinastu árini hevur verið vøkstur í hesum fýra nevndu útflutningsmarknaðum.</p>
<p>Marknaðarpartar hjá øðrum enn ES londum 1993-2013Mynd 26</p>
<p>14%</p>
<p xml:lang="dan">USAKinaNigeriaRussland</p>
<p>12%</p>
<p>10%</p>
<p>8%</p>
<p>6%</p>
<p>4%</p>
<p>2%</p>
<p>0%</p>
<p>1993 1994 1995 1996 1997 1998 1999 2000 2001 2002 2003 2004 2005 2006 2007 2008 2009 2010 2011 2012 2013</p>
<p>Kelda: Hagstovan www.fisk.fo )</p>
<p xml:lang="dan">www.fve.fo)</p>
<p>www.hagstovan.fo)</p>
<p>www.hav.fo)</p>
<p>www.worldbank.org)</p>
</body></document>