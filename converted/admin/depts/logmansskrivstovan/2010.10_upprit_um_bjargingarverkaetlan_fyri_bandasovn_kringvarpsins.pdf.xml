<document xml:lang="fao" id="no_id"><header><title/><genre code="admin"/><author><unknown/></author><wordcount>9373</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2010.10 Upprit um Bjargingarverkætlan fyri bandasøvn Kringvarpsins.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Upprit um</p>
<p>Bjargingarverkætlan  fyri bandasøvn Kringvarpsins</p>
<p><em type="bold">Verkætlan íverksett av: </em></p>
<p>Kringvarpi Føroya</p>
<p>Føroya Landsbókasavni</p>
<p>Føroya Landsskjalasavni</p>
<p>Føroya Fornminnissavni</p>
<p>Greitt úr hondum hevur verkætlanarleiðari  <em type="bold">Unn Paturson  </em> í samstarvi við miðlaleiðara  <em type="bold">Elin Brimheim Heinesen </em>  </p>
<p>Miðladeildin, Kringvarp Føroya, oktober 2010 <em type="bold">  </em>2 </p>
<p>Innihald</p>
<p><em type="bold">Innihald 2 </em></p>
<p><em type="bold">Samandráttur 4 </em></p>
<p><em type="italic">Høvuðstøl </em> 4 </p>
<p>Støðan 4</p>
<p>Søguligur trupulleiki 4</p>
<p>Bjarging 4</p>
<p>Talgilding 4</p>
<p>Almenn atgongd 5</p>
<p>Tíðar‐ og kostnaðarmeting 5</p>
<p>Varðveitsla í framtíðini 5</p>
<p>Førleikatilfeingið og ivamál 5</p>
<p>Talgilding í grannalondum 5</p>
<p>Skylduavhending 5</p>
<p>Uppskot til samstarvsavtalu 5 <em type="bold">1. Endamál: At bjarga bandasavninum 6 </em><em type="italic">1.1 Stórt virði á goymslu 61.2 Virðini fara fyri skeyti 61.3 Bjargingarverkætlan 7 </em><em type="bold">2. Høvuðstøl 83. Støðan 9 </em><em type="italic">3.1 Varðveitslustøðan 93.2 Hitaviðgerð av bondum 103.3 Manglandi leiðreglur 113.4 Støðan í útvarpssavninum 113.5 Støðan í sjónvarpssavninum 123.6 Dømi um skelkandi tæring 133.7 Niðurstøða um støðuna 14 </em><em type="bold">4. Søguligt perspektiv 15 </em><em type="italic">4.1 Ein gamal trupulleiki 154.2 Eitt dømi úr Danmørk 164.1 Niðurstøða í mun til søguliga bakgrund 17 </em><em type="bold">5. Bjarging 18 </em><em type="italic">5.1 Niðurstøða um bjarging 18 </em><em type="bold">6. Talgilding 19 </em><em type="italic">6.1 Niðurstøða um talgilding 19 </em><em type="bold">7. Almenn atgongd 20 </em><em type="italic">7.1 Niðurstøða um almenna atgongd 21 </em>3 <em type="bold">8. Tíðar og kostnaðarmeting 22 </em><em type="italic">8.1 Skráseting 238.2 Avbjóðingar í útvarpssavninum 248.3 Avbjóðingar í sjónvarpssavninum 258.4 Sjónvarpið, mongd av tilfari 268.5 Útvarpið, mongd av tilfari 278.6 Niðurstøða viðv. tíðar og kostnaðarmeting 28 </em><em type="bold">9. Varðveitsla í framtíðini 29 </em><em type="italic">9.1 Niðurstøða um varðveitslu í framtíðini 30 </em><em type="bold">10. Skylduavhending av loftmiðlatilfari 31 </em><em type="italic">10.1 Niðurstøða um skylduavhending 32 </em><em type="bold">11. Førleikatilfeingið og ivamál 33 </em><em type="italic">11.1 Býtið av førleikatilfeinginum 3311.2 Ivamál, sum mugu greinast 3411.3 Niðurstøða um førleikatilfeingið og ivamál 34 </em><em type="bold">12. Talgilding í grannalondum 35 </em><em type="italic">12.1 Ísland 3512.2 Noreg 3512.3 Danmark 3612.4 Svøríki 3612.5 Niðurstøða um talgilding í grannalondum 37 </em><em type="bold">13. Uppskot til samstarvsavtalu 3814. Keldur 40 </em><em type="italic">14.1 Sendingar 4014.2 Leinkjur og heimasíður 4014.3 Greinir 4114.4 Annað 4114.5 Tøkk til 41 </em>4 </p>
<p>Samandráttur</p>
<p>Um hóskandi fígging fæst til vega frá Mentamálaráðnum, hava vit, sum umboða Kringvarp Føroya,  Landsskjalasavnið, Landsbókasavnið og Fornminnissavnið, gjørt av, at vit ynskja at arbeiða saman um  eina verkætlan, sum skal tryggja, at bandasøvn Kringvarpsins verða bjargað, og at føroyskt loftmiðla‐ tilfar kann verða varðveitt undir tryggum kørmum framyvir. Hetta verður gjørt í ásannan av, at talan  er um sera týdningarmiklan mentanararv hjá føroyska fólkinum, sum tað má standast saman um.</p>
<p>Høvuðstøl  Um 2,7 mió. kr. verða settar av um árið til eina bjargingarverkætlan, tekur tað væntandi 3 persónum,  settir fulla tíð, góð 10 ár at talgilda alt bandaða loftmiðlatilfarið hjá Kringvarpi Føroya.</p>
<p type="listitem">Støðan</p>
<p type="listitem">Staðfestast kann, at nógv av gamla sjón‐ og ljóðbandatilfarinum er so illa farið – og í summum førum longu so oyðilagt – at loysnir mugu finnast ongantíð nóg skjótt, um akutti trupulleikin  við tæring skal loysast, og so nógv tilfar sum gjørligt skal tryggjast fyri eftirtíðina.</p>
<p type="listitem">Vánalig varðveitsluviðurskifti gera, at tæringin av bondunum fer fram nógv skjótari, enn um bondini vóru varðveitt undir betur hóskandi umstøðum.</p>
<p type="listitem">Ein partur av bondunum, sum eru illa farin, kunnu møguliga bjargast við at geva teimum eina serliga hitaviðgerð. Hetta krevur serfrøði á økinum.</p>
<p type="listitem">Sum heild er ov lítið eftirlit við gomlu bondunum í Kringvarpinum. Leiðreglur mugu gerast fyri handfaring av bondunum, og fyri, hvør ið kann fáast við tey.</p>
<p type="listitem">Í útvarpssavninum eru tað serliga bondini frá 1956 fram til umleið 1965, sum eru hótt av tæring. Hetta er m.a. tí, at góðskan av magnet/stálbondunum frá hesari tíðini var vánalig.</p>
<p type="listitem">Sama søga ger seg galdandi við bondunum frá fyrstu árunum í sjónvarpinum, serliga bondini av U‐matic slagnum. Dømi eru um bond frá so seint sum mitt í 90’árunum, sum eru oyðiløgd.</p>
<p type="listitem">Í dag verður alt tilfar framleitt talgildað, so mongdin av bandatilfari, ið skal talgildast, økist ikki.</p>
<p><em type="bold">Søguligt perspektiv  </em>Søguliga virðið í framleiddum loftmiðlatilfari er ikki altíð eyðsæð í samtíðini. Hetta hevur havt sera  óhepnar avleiðingar. Nógvar sendingar frá fyrstu tíðini hjá Útvarpi Føroya, sum fólk hava hoyrt í  útvarpinum tá, eru heilt einfalt ikki til í dag, av tí at bondini vóru so dýr tá, og tí vóru endurnýtt. Men  allar royndir vísa, at virðið veksur nógv við tíðini. Tí mugu myndugleikarnir taka hetta málið í størsta  álvara, áðrenn tað gerst ov seint til, at tilfar, sum til ber at talgilda nú, ikki ber til at talgilda longur.  </p>
<p><em type="bold">Bjarging  </em>Sum nú er, er bandatilfarið í útvarps‐ og sjónvarpssøvnunum í so ringum standi, at talan rætt og slætt  er um <span type="quote">“bjarging”</span> av tí tilfari, sum enn ikki er farið fyri skeyti. Tilfarið, sum longu er farið fyri skeyti, er  óbrúkiligt, tí dygdin er vorðin so vánalig, at illa ber til at fáa meiningsfulla informatión burtur úr tí.   </p>
<p><em type="bold">Talgilding  </em>Staðfest er, at ljóðbond frá 60’‐70’unum og sjónbond frá 80’unum í søvnum Kringvarpsins eru tey  bondini, sum eru í ringasta standi, og tí mugu verða raðfest fyrst, so tey kunnu talgildast sum skjótast.  5 </p>
<p><em type="bold">Almenn atgongd  </em>Málið við talgildingini av gamla Kringvarpstilfarinum er ikki einans at varðveita tilfarið fyri eftirtíðina,  men eisini at gera tað atgeingiligt fyri almenningin. Á henda hátt, kunnu allir borgarar, sum hava  áhuga, fáa atgongd til tann partin av okkara mentanararvi, sum er í ljóði og myndum. Hetta økir um  tilvitanina í almenninginum um egna søgu og styrkir føroyska samleikan og fólkaræðið.  </p>
<p><em type="bold">Tíðar og kostnaðarmeting  </em>Um 2,7 mió. kr. verða settar av um árið til verkætlanina, tekur tað væntandi 3 persónum, settir fulla  tíð, góð 10 ár at talgilda alt tilfarið. Hetta byggir á eitt estimat, sum sigur, at Kringvarpið hevur 27.054  tímar av framleiddum ljóð‐ og myndatilfari. Alt skal yvirspælast real time. So kemur ymiskt annað  arbeiðið aftrat, sum skal gerast við hvørjum bandi – t.d. skráseting. Bandmaskinur mugu t.d. reinsast 3‐ 10 hvørt minutt, alt eftir standinum bondini eru í. Tí skulu 2 tímar setast av til hvønn tíma av tilfari.  Ein tími av vanligum redigeringsarbeiði við tøkningi, útgerð og tilfari kostar 350 kr. Aftrat teimum 350  krónunum skulu aðrar 150 kr. leggjast omaná fyri tímaløn fyri yvirspælingina.  Kostnaðarmeting:  27.054 tímar x 2 x 500 kr. = 27.054.000 kr. Tað vil siga, at tað tekur 30,7 ár hjá einum persóni – ella  góð 10 ár hjá 3 persónum, sum arbeiða fulla tíð, at talgilda alt loftmiðlatilfar Kringvarpsins.   </p>
<p><em type="bold">Varðveitsla í framtíðini  </em>Talgilt tilfar hevur eisini brúk fyri at vera varðveitt, tvs. at tað má konverterast við tíðini, tí forrit  broytast og mennast allatíðina, og tilfarið má tí fylgja menningini. Neyðugt er at tryggja eina talgildað  langtíðarvarðveitslu. Nógvir fyrimunir eru við talgildari varðveitslu, m.a. lættari atgongd, tryggari og  minni kostnaðarmikil varðveitsla. Útreiðslurnar til talgilda varðveitslu kunnu tí ikki í sjálvum sær vera  eitt argument ímóti eini talgildari varðveitingarætlan.   </p>
<p><em type="bold">Førleikatilfeingið og ivamál  </em>Viðkomandi stovnar eru gingnir saman um at gera eina talgildingar‐ og varðveitsluverkætlan, tí teir  hava allir áhuga í og førleikar, sum skulu til fyri at loysa uppgávuna. Greiða má fáast um nøkur ivamál:  Hvussu eiga talgilding, skráseting og varðveitsla at fara fram? Og hvussu langa tíð eigur ein at brúka  upp á at talgilda og skráseta? Hvussu skal talgilda tilfarið langtíðarvarðveitast? Hvør skal hýsa  talgildað miðlasavninum? Hetta skal víðari samstarvið um hesa verkætlan staðfesta.  </p>
<p><em type="bold">Talgilding í grannalondum  </em>Tað sær út til at talgildingin er komin longst og virkar best í teimum londum, sum hava raðfest hetta  politiskt og fíggjarliga, og sum hava gjørt talgildingarverkætlanir um samstarv millum fleiri  viðkomandi stovnar. Hetta er nakað, vit í Føroyum eiga at kanna nærri og læra av.  </p>
<p><em type="bold">Skylduavhending  </em>Nøkur av grannalondum okkara hava rættiliga greiðar reglur um at skylduavhenda varðveitsluna av  talgildum tilfari til stovnar við serfrøði í varðveitslu av hesum. Neyðugt er at umhugsa, um føroyingar  ikki eisini eiga at gera sínar reglur greiðari á hesum øki.  </p>
<p><em type="bold">Uppskot til samstarvsavtalu  </em>Ætlanin hjá teim fýra stovnunum er at arbeiða víðari við bjargingarverkætlanini við útgangsstøði í  teim kanningum, samrøðum, keldum annars og greiningum, sum eru gjørdar og lýstar í hesum uppriti.  <em type="italic">Samstarvsbólkurin tilmælir at í minsta lagi 2,7 mió. kr. verða settar av um árið í 10 ár til hesa verkætlan. </em> 6 1. Endamál: At bjarga bandasavninum  </p>
<p>Sera væl umtókta sendingarrøðin <span type="quote">“Minnist tú enn”</span>, sum Kringvarp Føroya sendir í sjónvarpinum í løtuni, er eitt greitt dømi um tað virðið, gamalt bandatilfar kann hava. Um gamla tilfarið, henda sendingarrøð er samansett av, ikki hevði verið varðveitt og tøkt, hevði føroyski almenningurin ongantíð fingið høvi til at uppliva eina slíka sendingarrøð – og vit høvdu verið hesa gevandi uppliving fátækari. <em type="bold">1.1 Stórt virði á goymslu  </em></p>
<p>Audiovisuellt tilfar er seinnu árini í alt størri mun viðurkent sum ein livandi kelda til politiska, søguliga og samfelagsliga gransking og samleikamenning. Myndugleikar í nógvum londum hava viðurkent týdningin, sum ljóð- og myndatilfar hevur sum partur av mentanararvinum.</p>
<p>Kringvarpið hevur einastandandi tilfar á goymslu, sum í ljóði og myndum greiðir frá og lýsir lív og viðurskifti føroyinga síðani 1957, tá Útvarpið byrjaði at senda, og í livandi myndum síðani 1984, tá Sjónvarp Føroya byrjaði at senda, fram til dagin í dag. Gomlu útvarps- og sjónvarpssendingarnar eru ein virðismikil partur av mentanararvi føroyinga og eiga tí at verða varðveittar so væl sum gjørligt fyri eftirtíðina sum fólksins ogn. <em type="bold">1.2 Virðini fara fyri skeyti  </em></p>
<p>Men nógv av bandatilfarinum er tíanverri í sera vánaligum standi, av tí at tíðarinnar tonn og ivasom varðveitlsuviðurskifti hava verið við til at niðurbróta tað. Góðskan á bondunum er í vanda fyri at gerast verri fyri hvønn dag. Í ringastu førunum er góðskan so vánalig, at tað er torført at fáa meiningsfullar upplýsingar burturúr innihaldinum.</p>
<p>Um nøkur vón skal vera fyri at bjarga tilfarinum, so tað kann gerast atkomiligt og vera til gagns fyri almenningin og alt samfelagið í framtíðini, so má tilfarið 7 talgildast. Farast má sum skjótast undir at skipa og íverkseta talgildingararbeiðið.  <em type="bold">1.3 Bjargingarverkætlan  </em></p>
<p>Kringvarp Føroya hevur nú tikið stig til – saman við Føroya Landsbókasavni, Føroya Landsskjalasavni og Føroya Fornminnissavni – at gera eina bjargingarverkætlan. Bjargingarverkætlanin hevur til endamáls at tryggja, at gamla bandatilfarið í Kringvarpssavninum verður yvirspælt til meira haldbær format – og harvið varðveitt fyri eftirtíðina.</p>
<p>Málið við hesi verkætlan er at leggja lunnar undir, at alt tað gamla loftmiðlatilfarið, sum finst á bondum í ávíkavíst útvarps- og sjónvarpssavninum hjá Kringvarpi Føroya, verður talgildað. Alt tilfarið, sum tað er, eigur at verða talgildað, tí vit kunnu ikki í dag velja vegna eftirtíðina, hvat ið fer at verða áhugavert seinni.</p>
<p>Tilfarið skal verða tryggjað og verða gjørt atkomiligt fyri eftirtíðina, so komandi ættarlið, granskarar sum leik, fáa møguleikan at kunna seg um ein higartil næstan óbrúktan part av søguliga tilfarinum.</p>
<p>Í samsvari við upphavsrættarligu reglurnar skal tilfarið gerast tøkt fyri brúkararnar, tí tá vitanarberandi tilfar gerst atkomiligt fyri almenninginum, letur tað upp fyri gransking og kjak í almenna rúminum, og er hetta neyðugt fyri at ala fram nýggjan kunnleika og upplivingar. 8 2. Høvuðstøl</p>
<p><em type="italic"></em><em type="bold">Um 2,7 mió. kr. verða settar av um árið til eina bjargingarverkætlan, er tað nóg mikið til at løna 3 fólkum fulla tíð, umframt til at fíggja aðrar leypandi útreiðslur til talgildingina av loftmiðlatilfari Kringvarpsins. Við hesum fyritreytum tekur tað væntandi umleið 10 ár at fáa alt tilfarið talgildað. </em></p>
<p>Hetta estimat byggir á fylgjandi: Eini <em type="bold">40.581 </em>bond standa á goymslu í Kringvarpinum, tá ein telur bæði bondini í Útvarpinum og Sjónvarpinum við. (Sjónvarpið: 13.735 bond <em type="bold">. </em>Útvarpið: 26.846 bond). Á nógvum av ljóðbondunum er innihaldið upp í móti 60 minuttir til longdar, og á øðrum um 30 minuttir. Á sjónbondunum er longdin av innihaldinum eisini rættiliga skiftandi. </p>
<p>Um ein tekur útgangsstøði í, at á hvørjum bandi er innihaldið í meðal einar 40 minuttir til longdar, og at tað tekur umleið dupult so langa tíð at gera arbeiðið við at yvirspæla bondini, tí bondini skulu yvirspælast real time, bandmaskinur skulu reinsast triðja til tígginda hvørt minutt, alt eftir hvørjum standi bondini eru í + skráseting og ymiskt annað, so eru <em type="bold">27.054 tímar av loftmiðlatilfari x 2 = 54.108 yvirspælingartímar. </em></p>
<p>Um ein sigur, at tað kostar um 500 kr. um tíman at talgilda bondini (íroknað tímaløn + aðrar útreiðslur), so kostar tað <em type="bold">54.108 yvirspælingartímar x 500 kr. = 27.054.000,00 kr. </em>at yvirspæla alt. </p>
<p>Í ársverkum verður tað (54.108 yvirspælingartímar : 8 tímar : 220 arbeiðsdagar =) 30,7 ársverk (sum kosta um 880.091,00 kr. <em type="bold"></em>hvør), at talgilda alt ljóð- og myndatilfar. <em type="bold">Verða 2 mió. settar av um árið, tekur tað góð 13,5 ár at talgilda alt tilfarið. Tá er bert ráð at seta 2,3 fólk til uppgávuna. </em></p>
<p><em type="bold">Verður játtanin um 2,7 mió. kr. um árið, verða ráð til at seta 3 fólk fulla tíð, sum kunnu gera talgildingararbeiðið liðugt uppá góð 10 ár. </em>9 3. Støðan  </p>
<p>Um allan heimin er tæring av audiovisuellum bandatilfari ein kendur trupulleiki í dag.</p>
<p>Ljóð- og videobond hava eina ávísa optimala livitíð, verða tey varðveitt undir ideellum umstøðunum. Ljós-, hita- og vætuviðurskifti skulu tá vera í lagi.</p>
<p>Bandað loftmiðlatilfar skal varðveitast í køldum og turrum umhvørvi, um tað skal kunna halda sær – møguliga einans í nøkur áratíggju. Jú verri varðveitingarviðurskifti, jú stytri er livitíðin. <em type="bold">3.1 Varðveitslustøðan  </em></p>
<p>Tað, sum tí ger tað serliga neyðugt at fáa tilfarið hjá Kringvarpinum talgildað sum skjótast, er, at bondini ikki eru – og tíverri ongantíð hava verið – varðveitt undir ideellum umstøðum.</p>
<p>Í Útvarpsavninum, til dømis, er tað ov heitt og ov ljóst. Aftrat hesum eiga magnetbond av røttum at liggja vatnrætt í <span type="quote">“kakum”</span>, um ein tekur hædd fyri varðveiting av góðskuni á innihaldinum. Sum nú er standa tey upp og niður, síð um síð.</p>
<p>Tað, at goymsluumhvørvið ikki er nóg gott, ger, at gongdin, har límið á bondunum loysnar, fer skjótari fram, enn um varðveitsluviðurskiftini høvdu verið góð. Hetta er t. d. støðan við U-matic bondunum í sjónvarpssavninum. (Videobond av slagnum U-matic, vórðu nýtt at goyma sendingar á, tá Sjónvarp Føroya byrjaði í 1984 og fram til 1991-1992).</p>
<p>Vánalig varðveitsluviðurskifti hava gjørt, at bandpartiklar, sum eiga at hefta á bondunum, í nógvum førum eru farnir av. Hetta ger, at ljóðið er vorðið vánaligt, og at myndirnar eru fánaðar á nógvum av bondunum. Í einstøkum førum er innihaldið nærum horvið – serliga á U-matic bondunum. 10 <em type="bold">3.2 Hitaviðgerð av bondum  </em></p>
<p>Til ber tó, at fáa bandpartiklarnar at festa seg á aftur bandið eitt stutt skifti, um ein gevur bandinum eitt slag av hitaviðgerð. Ein so at siga <span type="quote">“bakar”</span> bandið. Við hetta verður góðskan umvæld so mikið, at til ber at talgilda bandið við rímiligari dygd.</p>
<p><em type="bold">Kim Rasmussen </em>er technical manager hjá Roland Scandinavia as og hevur eftirlit við bandmaskinunum í Kringvarpinum. Hann hevur greitt frá hesum møguleika. </p>
<p>Tá talan er um tilfarið í Útvarpssavninum, metir hann, at tað serliga eru magnetbondini frá 70’unum, ein eigur at spæla yvir á annan miðil nú. Orsøkin til hetta er, at teir bandpartiklarnir, ella tað límið, ein sproytaði á bond 70’unum, hevur so vánaliga góðsku, at tað nú meira ella minni er loysnað frá sjálvum bondunum.</p>
<p>Partiklarnir eru tað, sum halda innihaldinum á ljóðbandinum. Um partiklarnir fara av, fer ljóðið av. Jú meira límið loysnar seg, jú vánaligari gerst góðskan á bandinum. Í nøkrum førum er innihaldið heilt horvið.</p>
<p>Hendan tæringin er eisini tað, sum førir við sær, at bondini hefta fast í bandmaskinurnar, tá tey verða yvirspæld. Hetta ger yvirspælingina sera torføra og tíðarkrevjandi í mongum førum. Aftrat hesum er stórur vandi fyri, at bandið verður oyðilagt og slitnar, tá tað verður yvirspælt.</p>
<p>Bøtast kann um henda trupulleika við at hitaviðgera - at <span type="quote">“baka”</span> bondini, áðrenn tey verða talgild. Henda hitaviðgerð kann fara fram í Kringvarpinum, um ein ovnur verður keyptur til endamálið.</p>
<p>Bandið skal bakast í ein tíma á 55,6 stigum. Hetta er tey heilt neyvu hitastigini, sum mugu vera fyri, at bandpartiklarnir festast á aftur bandið. Eftir bakingina skal bandið talgildast beinanvegin, innan ávís tíð er fráliðin. Tá bandið er talgildað, kann tað beinast burtur, tí eftir hetta kann tað ikki brúkast longur. 11 <em type="bold">3.3 Manglandi leiðreglur  </em></p>
<p>Kim Rasmussen metir, at sum heild er ov lítið eftirlit við gomlu bondunum í</p>
<p>Kringvarpinum. Har mangla leiðreglur fyri handfaring av bondunum, og fyri, hvør ið kann fáast við tey.</p>
<p>Sum nú er, hava øll, sum arbeiða í Kringvarpinum, beinleiðis atgongd til bæði bond og bandmaskinur í Útvarpinum og í Sjónvarpinum. Hetta er ein trupulleiki, meta eisini savnsfólkini í Kringvarpinum.</p>
<p>Tey gomlu bondini eru í nógvum førum so slitin og tærd, at tey ikki tola at verða spæld meira enn eina ferð, áðrenn tey eru oyðiløgd. Um tað tá ikki eru fólk við serkunnleika, ið fáast við bondini ta síðstu ferðina, tey verða spæld, kunnu tey lættliga slitna og hefta fast í maskinurnar, áðrenn talgildingin er gjøgnumførd.</p>
<p>Fakfólk mæla staðiliga til, at um eitt band verður spælt, skal tað yvirspælast í somu syftu, tí í mongum førum er bandið so gott sum oyðilagt aftan á hesa einastu yvirspælingina.</p>
<p>Ti mugu leiðreglur verða, sum tryggja, at óviðkomandi ikki kunnu koma til at spæla – og harvið oyðileggja bond. <em type="bold">3.4 Støðan í útvarpssavninum  </em></p>
<p>Í útvarpssavninum eru tað serliga bondini frá 1956 fram til umleið 1965, sum eru hótt av tæring. Hetta er m.a. tí, at góðskan av magnet/ stálbondunum frá hesari tíðini var vánalig. Bondini hava ikki forseglaða baksíðu, so magnetpartiklarnir, hava lyndi til at leka inn í kjarnuna á bandinum, og partvíst hvørva. Hesi bondini mugu eisini yvirspælast sum skjótast á annan talgildan miðil, áðrenn ov nógv av ljóðinum hvørvur.</p>
<p>Ljóðbond eftir 1985 hava betri góðsku og eru í betri standi. Tey eru tí lættari at yvirspæla. 12</p>
<p>Í 2001 varð síðsta ljóðbandið brúkt til upptøku í Útvarpi Føroya. Síðani tá er alt tilfar framleitt talgildað. Tað er <span type="quote">“føtt talgildað”</span>, so at siga, og goymt á talgildum miðlum. <em type="bold">3.5 Støðan í sjónvarpssavninum  </em></p>
<p><em type="bold">Jóna Dalsgarð </em>hevur ábyrgdina av sjónbandasavninum í M.A. Winthersgøtu. Hon greiðir frá, at trý sløg av bondum eru nýtt í gjøgnum tíðina til at goyma sjónvarpssendingar á. </p>
<p>Tey fyrstu – og harvið elstu - bondini, ið vóru nýtt til hetta, eru videobond (í einari kasettu í mótsetning til tey opnu reel-bondini) av slagnum U-matic. Umatic varð nýtt til at goyma sendingar á, tá ið Sjónvarp Føroya byrjaði í 1984 og fram til 1991-1992.</p>
<p>Í 1991-92 varð farið yvir til Betacam-bond. Betacam kom tá á marknaðin í staðin fyri U-matic. Betacam-bondini vórðu brúkt fram til 1998-1999.</p>
<p>Eftir 1998-99 fóru tey yvir til DVCAM-bond (<span type="quote">”DV” stendur fyri ”Digital Video”</span>) til at goyma sendingar á. DVCAM-bond eru fysiskt minni enn U-matic og Betacam.</p>
<p>At framleiða talgildað hevur verið ein rættuliga drúgv tilgongd í Sjónvarpinum. Umleið miðskeiðis ella í seinnu helvt av 90’unum, byrjaði Sjónvarp Føroya at framleiða talgildað. Men enn er ikki komið á mál.</p>
<p>Eginframleiðslan í dag er at kalla 100% talgild. Tó verða onkrar upptøkur enn gjørdar á bandi. Ein partur av tí, ið verður tikið upp frá Danmarks Radio og øðrum útlendskum rásum, verður vegna talgildað plásstrot goymt á bandi, eins og alt savnið liggur á bondum. Tilgongdin at talgilda elsta partin av savninum er so smátt farin í gongd. Hetta er tíðarkrevjandi, tí bæði bond og bandmaskinur eru í vánaligum standi. 13</p>
<p>Nýggjastu eginframleiðslurnar verða goymdar talgildað í fullari góðsku. At kalla allar føroyskar sendingar nøkur ár aftur í tíðina liggja í <span type="quote">”gjøgnumhyggingargóðsku”</span> á servara. Hetta svarar til góðskuna á Netvarpinum.</p>
<p>Arbeitt verður við at økja um talgildað goymsluplássið hjá Sjónvarpinum, so møguleiki verður fyri at sleppa heilt av við bondini. Arbeitt verður eisini við at víðka skráskipanina við eini leitiskipan, so tað fer at bera betri til at finna sendingarnar, sum liggja á servara, aftur. <em type="bold">3.6 Dømi um skelkandi tæring  </em></p>
<p>Í greinini Mentanararvur fánar burtur í goymsluni (Heini Gaard, Dimmalætting, 12. Feb. 2009) verður varpað ljós á trupulleikan við, at søguligu upptøkurnar hjá Útvarpinum og Sjónvarpinum tærast.</p>
<p>Uni L. Hansen, sum hevur arbeitt við tilfarinum, greiðir frá: <em type="italic">” - Eg havi sæð dømir úr savninum hjá SvF, ið eru sera skelkandi. Eg savni tilfar um flogferðslu-søguna í løtuni, og skuldi brúka eitt klipp av Golfstream flogvanlukkuni, ið er ein stórhending í bæði føroyskari og danskari luftfartssøgu. Men upprunabondini eru í so ringum standi, at kontrastir og ljóð eru oyðiløgd. - Har eru upptøkur frá vanlukkustaðnum, ið næstan ikki eru brúkiligar longur, og eygnavitnisamrøður, sum eru í eins ringum standi. Tað er ótrúligt at hugsa sær, tí hendingin stavar jú frá mitt í 90-árunum. Høgni Hoydal og Tróndur Djurhuus gjørdu sjónvarpstíðindini um Golfstream vanlukkuna, ið kostaði fleiri mannalív.” </em></p>
<p>Sambært Una L. Hansen, so er tað ikki so illa statt við elsta tilfarinum, sum liggur goymt á rullum við filmi. Men nýggjari tilfar, sum er upptikið á bondum, tolir lítið av og ferst øgiliga skjótt <em type="italic">. </em></p>
<p>Í 2002 varð í Dimmalætting rópt varskó, um at alt bandað tilfar - ljóð- eins væl og myndatilfar - var í syndarligum standi. Í 2004 segði táverandi útvarpsstjórin í blaðgrein, at tað fór at kosta ímillum seks og átta milliónir at yvirspæla bandatilfarið hjá Útvarpinum. 14</p>
<p>Ráðini frá teimum, sum arbeiddu við savnstilfarinum tá, vóru at spæla bondini yvir á nýggjari bond sum skjótast.</p>
<p>Júst hetta við at spæla gomul bond yvir á nýggj bond, er ikki longur galdandi, av tí at í dag verður talgilding vanliga nýtt í varðveitingarhøpi. <em type="bold">3.7 Niðurstøða um støðuna  </em></p>
<p>Staðfestast kann, at nógv av gamla sjón- og ljóðbandatilfarinum er so illa farið – og í summum førum longu so oyðilagt – at loysnir mugu finnast ongantíð nóg skjótt, um akutti trupulleikin við tæring skal loysast, og so nógv tilfar sum gjørligt skal tryggjast fyri eftirtíðina.</p>
<p>Vánalig varðveitsluviðurskifti gera, at tæringin av bondunum fer fram nógv skjótari, enn um bondini vóru varðveitt undir betur hóskandi umstøðum.</p>
<p>Ein partur av bondunum, sum eru illa farin, kunnu møguliga bjargast við at geva teimum eina serliga hitaviðgerð. Hetta krevur serfrøði á økinum.</p>
<p>Sum heild er ov lítið eftirlit við gomlu bondunum í Kringvarpinum. Leiðreglur mugu gerast fyri handfaring av bondunum, og fyri, hvør ið kann fáast við tey.</p>
<p>Í útvarpssavninum eru tað serliga bondini frá 1956 fram til umleið 1965, sum eru hótt av tæring. Hetta er m.a. tí, at góðskan av magnet/ stálbondunum frá hesari tíðini var vánalig.</p>
<p>Sama søga ger seg galdandi við bondunum frá teim fyrstu árunum í Sjónvarpinum, serliga bondini av Umatic slagnum. Dømi eru um bond frá so seint sum mitt í 90’árunum, sum eru oyðiløgd.</p>
<p>Í dag verður alt tilfar framleitt talgildað, so mongdin av bandatilfari, sum skal talgildast økist ikki.  15 4. Søguligt perspektiv</p>
<p>Útvarpið byrjaði at senda 6. februar 1957. Fyrsta sjónvarpssendingin varð send 3. apríl 1984. Hetta var royndarsjónvarp. Sjónvarpið byrjaði at senda alment 1. september 1984.</p>
<p>Útvarpið og Sjónvarpið hava hesa tíðina, tey hava verið til, ávirkað, avspeglað og upplýst okkum føroyingar meira, enn vit í tí dagliga kanska geva okkum far um. Men virðið av hesum hevur tíanverri ikki altíð verið viðurkent – og tí heldur ikki raðfest. Henda manglandi virðing og raðfesting kann hava sera óhepnar avleiðingar. <em type="bold">4.1 Ein gamal trupulleiki  </em></p>
<p>Tá videobond komu á marknaðin í 60’unum úti í heimi gjørdist tað lættari at goyma m. a. sjónvarpsupptøkur. Men av tí at videobond – og bond sum heild – tá vóru sera dýr, noyddust framleiðarar av loftmiðlatilfari at endurnýta tey, tá nýggjar sendingar skuldu gerast. Tí er nógv loftmiðlatilfar slettað tey fyrstu 25 árini av audiovisuellu søguni um allan heim.</p>
<p>At bond vóru kostnaðamikil kendu tey eisini til í Føroyum. Fyrrverandi útvarpsstjórin, <em type="bold">Niels Juel Arge, </em>tosar um júst hetta í sendingini <span type="quote">“Vit støkka inn á gólvið”</span> frá 1990, har Árni Joensen hevði samrøðu við hann. Niels Juel Arge greiðir frá fyrstu tíðini hjá Útvarpi Føroya: “ <em type="italic">Tað skjeddi tað ólukksáliga - vil eg næstan siga – at Útvarpið var so fátækt, at tað hevur neyvan verið nakað hús í Føroyum, sum var so fátækt, sum Útvarpið var ta fyrstu tíðina – at tað vóru fleiri góðar samrøður, sum ikki kundu goymast, fleiri góð programm yvirhøvur, sum ikki kundu goymast, tí Útvarpið átti ongi bond, og vit máttu spæla við teimum somu bondunum ferð eftir ferð, og fingu ikki goymt hitt, sum vit høvdu tikið upp. Tí koma vit her inn í 1958 – nú munnu vit hava lumpað okkum eitt band onkunstaðni. Og kanska fingu vit eitt sindur frægari kor tá, og kundu </em>16 <em type="italic">goyma eitt sindur meir... Men tað eru ikki nógv, sum eru goymd frá tí tíðini, hugsi eg.” </em></p>
<p>Niels Juel Arge greiður frá, at í 60’unum var Útvarp Føroya so illa fyri fíggjarliga, at ráðini vóru ikki til at keypa nýggj ljóðbond at gera sendingar við. Tá tey gjørdu nýggjar sendingar, noyddust tey ofta at taka eitt band við onkrari gamlari sending á, og taka ta nýggju sendingina útyvir. Hetta merkir, at nógvar sendingar frá fyrstu tíðini hjá Útvarpi Føroya, sum fólk hava hoyrt í útvarpinum tá, eru heilt einfalt ikki til í dag.</p>
<p>Hetta má sigast at vera ein stórur missur fyri okkum í dag, tá ein hugsar um, hvat ein slík sending hevði kunnað sagt okkum frá og givið okkum av upplýsingum, fakta, innliti og kunning um eina farna tíð. <em type="bold">4.2 Eitt dømi úr Danmørk  </em></p>
<p>At endurnýta bond er ikki eitt serføroyskt fyribrigdi. Verkætlanarleiðari fyri talgildingina av søvnunum hjá Danmarks Radio, Tobias Golodnoff, greiðir í greinini <span type="quote" xml:lang="dan">“ Kulturarvsprojektet. Kulturarven – og fremtidens medieforbrug”</span> frá, at Danmarks Radio í sínari tíð einans hevur varðvett 12 partar av jólakaendaranum frá 1970, sum annars var í 24 pørtum. Hetta hildu tey ikki verða so umráðandi at goyma tá, men í dag verður hetta hildið at verða sera stórt spell.</p>
<p>Í dag er varðveitingarstøðan ein onnur, av tí at so gott sum alt miðlatilfar nú verður føtt í talgildum líki. Alt tilfar, sum verður framleitt í dag kann tí betri tryggjast fyri eftirtíðina.</p>
<p>Men enn liggur nógv tilfar, sum ikki er talgildað. Fyri hvønn dag gerst gerst tað týðiligari, hvussu illa nógv av tí gamla ikki-talgilda tilfarinum er farið (og í nógvum førum heilt fánað burtur), og hvussu tað tí gerst alsamt meiri átroðkandi at gera nakað nú fyri at bjarga hesum søguliga tilfari. 17 <em type="bold">4.1 Niðurstøða í mun til søguliga bakgrund   </em></p>
<p>At varðveita tilfar hevur nakað við raðfesting at gera. Søguliga virðið í framleiddum loftmiðlatilfari er ikki altíð eyðsæð í samtíðini. Hetta hevur havt sera óhepnar avleiðingar. Nógvar sendingar frá fyrstu tíðini hjá Útvarpi Føroya, sum fólk hava hoyrt í útvarpinum tá, eru heilt einfalt ikki til í dag, av tí at bondini vóru so dýr tá, og tí vóru endurnýtt. Men allar royndir vísa, at virðið veksur nógv við tíðini. Tí mugu myndugleikarnir taka hetta málið í størsta álvara, áðrenn tað gerst ov seint til, at tilfar, sum til ber at talgilda nú, ikki ber til at talgilda longur. 18 5. Bjarging</p>
<p><em type="bold">Mortan Hentze </em>, bókavørður, sigur í grein síni <span type="quote">“ Varðveiting av útvarps- og sjónvarpstilfari”</span> (Dimmalætting, apríl 2004), at hann heldur, at tað er umráðandi, at ein ikki blandar hugtøkini <span type="quote">“Varðveitingarverkætlan”</span> og <span type="quote">“Bjargingarverkætlan”</span> saman. Sum støðan er nú, er talan í veruleikanum meira um bjarging av bandatilfari Kringvarpsins enn um varðveitslu, metir hann. </p>
<p>Varðveiting er tað, sum hendir, tá ið bandatilfarið <em type="italic">er </em>vorðið talgildað. Varðveitingin er tað, sum verður gjørt, tá ein goymir tilfar, sum er í forsvarligum standi, í klimatiskt stýrdum og til høvið innrættað rúm fyri at varðveita góðskuna. Her verður tosað bæði um analogt og talgildað tilfar. <em type="bold">5.1 Niðurstøða um bjarging  </em></p>
<p>Sum nú er, er bandatilfarið í útvarps- og sjónvarpssøvnunum í so ringum standi, at talan rætt og slætt er um <span type="quote">“bjarging”</span> av tí tilfari, sum enn ikki er farið fyri skeyti. Tilfarið, sum longu er farið fyri skeyti, er óbrúkiligt, tí dygdin er vorðin so vánalig, at illa ber til at fáa meiningsfulla informatión burtur úr tí. 19 6. Talgilding</p>
<p><em type="bold">Hans Andor Johannesen </em>, tøknileiðari í Kringvarpinum, metir, at tað t.d. er umráðandi at raðfesta beinanvegin, hvat ein vil talgilda fyrst. </p>
<p>Ein háttur at gera hetta, er at pilka tað mest skroypiliga og mest slitna tilfarið út úr søvnunum og senda tað av landinum til talgildingar hjá serkønum, sum tað fyrsta.</p>
<p>Hann hevur samskift við danska fyritøku, sum hevur serfrøði í at yvirspæla Umatic bond, og sum hevur givið Kringvarpinum eitt tilboð upp á at gera hetta.</p>
<p>Hendan framferðarhátt hava tey eisini nýtt í Danmarks Radio í sambandi við teirra talgildingarverkætlan. Verkætlanarleiðari, <em type="bold">Tobias Golodnoff </em>, sigur, at tað peningaliga loysir seg betri at senda nakað av tilfarinum út til fyritøkur, sum hava yvirspæling av einum ávísum bandaslag sum serøki. <em type="bold">6.1 Niðurstøða um talgilding  </em></p>
<p>Staðfest er, at ljóðbond frá 60’ - 70-árunum og U-matic bond (sjónbond) frá 80-árunum í søvnum Kringvarpsins, eru tey bondini, sum eru í ringasta standi, og tí mugu raðfestast fyrst, so tey kunnu talgildast sum skjótast. 20 7. Almenn atgongd</p>
<p>Tað er umráðandi, at talgildingin ikki stendur einsamøll, men at arbeitt verður víðari við loysnum fyri on-line atgongd, soleiðis at almenningurin fær atgongd til tilfarið. Tað er ígjøgnum nýtsluna av tilfarinum, at virðið verður realiserað í mun til brúkaran og samfelagið.</p>
<p>Ætlanin er tí so við og við at gera alt tað talgilda tilfarið atkomiligt fyri almenningin á nýggju heimasíðuni hjá Kringvarpinum, soleiðis at øll fáa atgongd til at brúka tilfarið. Hetta er ikki minst sera vælegnað sum undirvísingartilfar til utbúgvingarstovnar.</p>
<p>Danmarks Radio hevur gjørt júst hetta ígjøgnum verkætlan sína <span type="quote">“Bonanza”</span>. Við Bonanza-verkætlanini hevur Danmarks Radio gjørt ein part av gamla tilfarinum hjá stovninum alment atkomiligt. Arbeitt verður framhaldandi við talgildingini og at gera meira og meira tilfar alment atkomiligt. Ætlanin hjá Danmarks Radio er at talgilda alt tilfar, sum verður mett at hava eitt ávíst virði. Visjónin her hevur verið, at virðið – ella meirvirðið - í mentanararvstilfarinum í stóran mun júst verður skapt, tá tað verður gjørt atkomiligt.</p>
<p>Bonanza er ein verkætlan, sum er eydnast sera væl. Ætlanin hjá Kringvarpinum, er at arbeiða við eini samanberiligari loysn.</p>
<p>At talgilda tilfarið, sum Sjónvarpið og Útvarpið í gjøgnum tíðirnar hevur framleitt, er ikki einans ein varðveitsla, men eitt náttúrligt framhald av longu public service siðvenjuni.</p>
<p>Fyrst og fremst førir talgildingin við sær, at hon gevur atgongd til tilfar, sum áður hevur verið avbyrgt í søvnunum.</p>
<p>Bandagoymslur eru ofta torførar at koma at, antin tí tær eru á einum ávísum avbyrgdum stað, ella eisini tí tær innihalda tilfar, sum er bæði unikt og skroypiligt, so tað ikki er realistiskt at geva almenninginum atgongd. 21</p>
<p>Umvegis talgildingina verða trupulleikarnir við bæði forgeingiligheit og atkomu til tilfarið loystir. Og við internetinum vinnur ein eisini á landafrøðiliga markinum - eitt mark aftrat, sum áður forðaði almennari atgongd til tilfarið.</p>
<p>Við talgildingini og atkomiliggeringini av føroyska loftmiðlatilfarinum, ber nógv betri til hjá nógv fleiri at gagnnýta tilfarið sum best.</p>
<p>Atgongdin til mentanararvin er við til at kunna og upplýsa almenningin – og tí eisini við til at demokratisera samfelagið enn meira. Soleiðis kann talgildingin geva okkum øllum betri innlit í, hvat tað er, sum hevur verið við til at forma og skapa føroyska samleikan, fólkaræðið og mentanina ígjøgnum tíðina í ljóði og myndum.</p>
<p>Ymiskt tilfar hevur ymiskt potentiali í talgildum formi. Ein sjónvarpssending, sum verður sædd á telduskíggja, er at kalla samlík við ta uppliving, ein fær við at hyggja at sjónvarpi. <em type="bold">7.1 Niðurstøða um almenna atgongd  </em></p>
<p>Málið við talgildingini av gamla Kringvarpstilfarinum er ikki einans at varðveita tilfarið fyri eftirtíðina, men eisini at gera tað atgeingiligt fyri almenningin. Á henda hátt, kunnu allir borgarar, sum hava áhuga, fáa atgongd til tann partin av okkara mentanararvi sum er í ljóði og myndum. Hetta økir um tilvitanina í almenninginum um egna søgu og styrkir føroyska samleikan og fólkaræðið. 22 8. Tíðar‐ og kostnaðarmeting</p>
<p>At talgilda loftmiðlatilfarið hjá Kringvarpinum er tíðarkrevjandi. Bæði bond og bandmaskinur hjá stovninum eru í vánaligum standi. Bandmaskinurnar, sum verða brúktar til hetta arbeiði, verða ikki framleiddar longur.</p>
<p>Tað <em type="italic">ber </em>til at effektivisera talgildingina - t.d. við at fáa til vega útgerð, sum megnar at yvirspæla fleiri bond í senn. Men hetta er tó ikki ein loysn, ið kann brúkast í øllum førum, tí bondini í útvarps- og sjónvarpssavninum eru í nógvum førum í so ringum standi, at tey smitta av á avspælingarelementini í bandmaskinunum, sum merkir at bandpartiklarnir detta av í flakum, og bondini harvið verða oyðiløgd. </p>
<p>Í hesi tíðarmeting eru ymisk viðurskifti tikin við, sum eru útgreinað niðanfyri. Tíðarmetingin er gjørd við útgangsstøði í, at talgildingin verður gjørd í Kringvarpinum við tí útgerð, sum er tøk í núverandi løtu.</p>
<p>Bandmaskinurnar mugu tá reinsast ofta - í nógvum førum triðja hvønn minutt, tá yvirspælingin av einum bandi fer fram. Hetta krevur, at tað mugu vera fólk við serligum tøkniligum førleikum og <span type="quote" xml:lang="dan">“fingertouch”</span>, sum arbeiða við yvirspæling av bondunum.</p>
<p>Eisini ber til at senda nakað av tilfarinum av landinum til fyritøkur, ið hava útgerð, ið kunnu talgilda ávís bandasløg, t.d. U-matic bondini.</p>
<p>Møguleiki er eisini fyri at venda sær til stovnar í grannalondum okkara, sum hava arbeitt við talgilding av teirra tilfari fyri at fáa vegleiðing og innlit í, hvussu tey gera.</p>
<p><em type="bold">Elin Brimheim Heinesen </em>, miðlaleiðari í Kringvarpinum, hevur havt fund m.a. við <em type="bold">Nikolaj Daae, </em>leiðara í bandasavninum hjá Danmarks Radio, sum nevndi møguleikan fyri, at DR kundi átaka sær at yvirspæla bond hjá Kringvarpinum, sum part av tí yvirspælingarverkætlan, tey longu eru í ferð við í DR. Hetta metti 23 hann kundi gera tað væl minni kostnaðarmikið fyri Kringvarp Føroya. Hesin møguleiki eigur at verða kannaður nærri. <em type="bold">8.1 Skráseting  </em></p>
<p>Um møguleiki skal vera fyri at endurfinna tilfar, sum er talgildað, er umráðandi at skráseting er gjørd á einum ávísum støði. Góð skráseting hækkar um gagnvirðið av endaúrslitinum av talgildingararbeiðinum. Jú betri skráseting, tess størri møguleiki fyri, at talgilda tilfarið verður <span type="quote">“uppdagað”</span> og brúkt.</p>
<p>Men at skráseta tilfar er sera tíðarkrevjandi, og krevur hollan kunnleika til skrásetingararbeiði sum heild.</p>
<p><em type="bold">Tobias Golodnoff </em>, verkætlanarleiðari av bandatalgildingini hjá Danmarks Radio metir, at tað kann gerast neyðugt at niðurraðfesta skrásetingina, um ein vil hava so nógv tilfar sum gjørligt talgildað við avmarkaðari fíggjarligari orku. </p>
<p>Í Danmarks Radio hava tey nýtt tær upprunaligu innihaldsskrásetingarnar á bondunum í talgildingararbeiðinum. Fyri at spara tíð hava tey tilvitað valt nýggja skráseting frá - so sum t.d. at lurta eftir innihaldinum á gomlu bondunum av nýggjum. Hann metir, at um ein av fyrstani tíð ikki hevur skrásett neyvt, so loysir tað seg heldur ikki at gera tað nú, um ein fyrst og fremst ynskir at fáa talgildað so nógv tilfar sum gjørligt upp á so stutta tíð sum gjørligt.</p>
<p>Hetta er ein spurningur um raðfesting. Áðrenn avgerð verður tikin um, hvussu skrásetingin skal fara fram, eigur ein at hyggja at skrásetingini av gamla tilfarinum hjá Kringvarpinum at vita, um hon kann brúkast ella ikki. Síðani eigur ein at kanna møguleikarnar fyri at skráseta so neyvt sum gjørligt upp á so stutta tíð sum gjørligt. Hvussu langt røkka pengarnir?</p>
<p>Hugsast kann, at um ein hyggur at - ella lurtar eftir - byrjanini á bandinum, so ber til at hoyra/síggja lýsingina (annonseringina ella introduksjónina) av sendingini á bandinum. Hesar upplýsingar kunnu so brúkast til at seta evnisorð og innihaldslýsing v.m. á ein <span type="quote" xml:lang="dan">“post”</span>. 24 <em type="bold">8.2 Avbjóðingar í útvarpssavninum   </em></p>
<p type="listitem">Súni Selfoss, sum hevur dagligu ábyrgdina av bandasavninum í Útvarpinum, hevur gjørt eina meting viðvíkjandi tíðarkravi til talgilding av gomlu bondum  Útvarpsins. Sum nú er – við tí standinum útvarpstilfarið er í og við tøku  útgerðini, sum Kringvarpið hevur – tekur tað umleið 2 tímar pr. band,  alt  íroknað – ella í øllum førum dupult so langa tíð, sum tilfar er á bandinum. Tvs.  at:1.  Finna bandið fram.  2.  Upprætta talgilda mappu.   3.  Skriva upplýsingar inn um tilfarið (Yvirskipað skráseting av bandinum í høvuðskategoriir).  4.  Yvirspæla bandið. Ein yvirspæling er í realtime, tvs. ein yvirspæling av einum bandi, tekur ta tíðina, sum sendingin er long. 5.  Klippa sendingina.  6.  Sendingin skal normaliserast. (Hetta tekur einar 5 min.)  7.  Goyma sendingina.  8.  Asset-manage’ering. Assetmanager liggur í Dalet.  9.  Reinsa tónhøvdini (3 høvd) á bandmaskinunum uml. 5. hvønn minutt, serliga á teimum gomlu bondunum. 10. Talgild skráseting av tilfarinum á bandinum. Rútar skulu fyllast út – t.d.</p>
<p type="listitem">Heitið á sendingini.</p>
<p type="listitem">Hvat slag av sending er tað.</p>
<p type="listitem">Hvør leggur til rættis.</p>
<p type="listitem">Hvør er tøkningur.</p>
<p type="listitem">Hvørjir eru luttakararnir.</p>
<p type="listitem">Samandráttur/ innihaldslýsing</p>
<p type="listitem">V.m. 11. Finna fram upplýsingar at skriva um sendingina, so sum at lurta eftir innleiðing/annonseringum. At gera evnisorð. 25 12. Fáa røttu maskinurnar til vega at gera yvirspælingina við.</p>
<p>Eitt leyst estimat er, at um bandið inniheldur 1 tíma av tilfari, tekur tað í meðal 2 tímar arbeiði pr. band (neyvari skráseting= 2,5 tímar pr. band). <em type="bold">8.3 Avbjóðingar í sjónvarpssavninum  </em></p>
<p>Hølið, har sjónvarpsbondini eru, er bert partvíst eldvart. Partvíst, tí eitt hol er borað inn í veggin, har leidningar eru koyrdir ígjøgnum inn til eitt annað rúm, og tað ger, at hølið ikki er 100% eldvart, sigur Jóna Dalsgarð, savnsvørður.</p>
<p>Sami trupulleiki við maskinum til yvirspæling ger seg galdandi í Sjónvarpinum, sum í Útvarpinum. Bandmaskinurnar eru gamlar og slitnar og illa ber til at fáa fleiri til vega, tí tær verða ikki framleiddar longur.</p>
<p>Jóna Dalsgarð og <em type="bold">Elsa Thomsen </em>byrjaðu at yvirspæla bond, og at talgilda tey, í 2007. Táverandi leiðslan bað tær um at finna tað, sum tær mettu at hava virði, og fyrst og fremst at yvirspæla virðismikið tilfar. Av tí at sjónbandatilfarið er so rúgvismikið, noyddust tær at raðfesta, og tær avgjørdu at yvirspæla dokumentariskar sendingar, sum vóru um eitt ávíst evni – heldur enn tíðindasendingar (Dagur og Vika). </p>
<p>Gomlu U-matic bondini eru sera illa farin. Tey hefta fast í avspælararan, tá ið tey verða yvirspæld, og tí er stórur vandi fyri, at eitt band verður oyðilagt, tá ein skal yvirspæla tað. Hetta ger, at bondini bara mugu yvirspælast einaferð - við talgilding í hyggju.</p>
<p>Skrásetingin av framleidda sjónvarpstilfarinum var í byrjanini ikki serliga neyv, men við tíðini eru fólk, sum hava arbeitt í sjónvarpssavninum farin at gera neyvari skrásetingar.</p>
<p>Sum nú er, hava øll í Kringvarpinum sum so atgongd til bandasavnið og bandavspælararnar. Hetta er ikki gott, heldur Jóna, tí bondini tola so lítið av, at 26 tað átti einans at verið tey fólkini, sum duga at fáast við yvirspæling, ið skuldu havt atgongd til hetta.</p>
<p>Yvirspæling er í realtime, og við tøku útgerðini tekur tað <em type="bold">dupult so langa tíð at yvirspæla, sum tað er spælitíð á bandinum </em>, um ein tekur alt við, ið skal gerast í sambandi við yvirspæling – tað er skráseting o.t. <em type="bold">8.4 Sjónvarpið, mongd av tilfari  </em></p>
<p type="listitem">Á einum bandi við sjónvarpstilfari á, kunnu vera fleiri sendingar. Men á flestu  bondunum er bert ein sending.</p>
<p type="listitem">Dagur og vika: Frá bandi 1-2.165 er ein sending pr. band. Frá bandi 2.166-3.106 eru tvær sendingar pr. band. Frá bandi 3.107-4.250 eru  tríggjar sengingar pr. band. Tilsaman eru 6.276 sendingar av Degi &amp;  Viku á 4.250 bondum. Tilsamans: 6.276 sendingar (á 4.250 bondum).</p>
<p type="listitem">Barnasendingar: 1.500 sendingar (ein sending pr. band)</p>
<p type="listitem">Aðrar sendingar: 3.500 sendingar (ein sending pr. band)</p>
<p type="listitem">Ítróttarsendingar: 900 sendingar (ein sending pr. band)</p>
<p type="listitem">Tónleikasendingar: 450 sendingar (ein sending pr. band)</p>
<p type="listitem">Aftrat hesum eru 3.135 rábond við óredigeraðum upptøkum (okkurt ráband er fult – 60 min., og okkurt er bara 30 min.)  10.600 bond við sendingum + 3.135 bond við rátilfari = 13.735 bond.</p>
<p xml:lang="dan">Bond: 4.250+1.500+3.500+900+450+3.135= <em type="bold">13.735 bond. </em></p>
<p>Sendingar: 6.276+1.500+3.500+900+450= <em type="bold">12.626 sendingar. </em></p>
<p>Tað skiftir nakað, hvussu nógv innihald er á hvørjum bandi. Men ein meting er, at tað í meðal eru einir 40 min. innihald á hvørjum sjónbandi. 13.735 bond x 40 min. = 54.9400 min. av innihaldi. 54.9400 min. divideraðar við 60 min (1 tími) = <em type="bold">9.156,6 tímar av sjónbandatilfari </em>. 27 9.156,6 tímar tilfar <em type="bold"></em>x 2 arbeiðstímar = 18.313,2 tímar í yvirspæling. 18.313,2 yvirspælingartímar divideraðar við ein arbeiðsdag á 8 tímar = 2.289.15 arbeiðsdagar. 2.289.15 arbeiðsdagar divideraðir við einum arbeiðsári á 220 = uml. <em type="bold">10,4 ár </em>í arbeiðstímum hjá einum persóni, sum arbeiðir fulla tíð. 9.156,6 tímar x 2 x 500 kr. = <em type="bold">9.156.600,00 kr. </em>kostar tað at talgilda sjónbondini.  <em type="bold">8.5 Útvarpið, mongd av tilfari  </em></p>
<p>Nakrar av teimum gomlu útvarpssendingunum eru talgildar í sambandi við, at tær eru endursendar í nýggjari tíð, men ringt at siga akkurát, hvussu nógvar.</p>
<p type="listitem">Mongdin av gomlum tilfari er ikki vaksandi, tí í dag verður alt miðlatilfar  Kringvarpsins føtt í talgildum líki.</p>
<p type="listitem">Fremru bondini: 17.150 (stór bond) + 4.704 (lítil bond) = 21.854 bond</p>
<p type="listitem">Aftaru bondini:1.848 (lítil bond)</p>
<p type="listitem">Barnaútvarpið: 3.144 bond</p>
<p type="listitem" xml:lang="dan">Bond: 17.150+4.704+1.848+3.144= 26.846 bond</p>
<p>Um ein roknar við, at har í meðal eru 40 min. av tilfari á einum bandi: 26.846 bond x 40 min. = 1.073.840 min. av ljóðinnihaldi. 1.073.840 min. divideraðiir við 60 min. (1 tíma) = <em type="bold">17.897,3 tímar av ljóðbandatilfari. </em>17.897,3 tímar <em type="bold"></em>x 2 tímar arbeiðstíð pr. tíma = 35.794,6 tímar í arbeiðstíð. 35.794,6 yvirspælingartímar divideraðir við ein arbeiðsdag á 8 tímar = 4.474,3 arbeiðsdagar. 4.474,3 arbeiðsdagar divideraðir við einum arbeiðsári á 220 dagar = uml. <em type="bold">20,3 ár </em>í arbeiðstímum hjá einum persóni, sum arbeiðir fulla tíð. 28 <em type="bold">8.6 Niðurstøða viðv. tíðar og kostnaðarmeting  </em></p>
<p><em type="bold">Um 2,7 mió. kr. verða settar av um árið til bjargingarverkætlanina, tekur tað væntandi 3 persónum góð 10 ár at talgilda alt loftmiðlatilfarið hjá Kringvarpinum. </em>Sjónvarpssavnið krevur 10,4 ársverk og útvarpssavnið krevur 20,3 ár at talgilda. Tvs., at tað tekur <em type="bold">30,7 ár </em>hjá einum persóni, sum arbeiðir fulla tíð, við núverandi útgerð, at talgilda alt tilfarið. </p>
<p>Um ein roknar við, at á hvørjum útvarps-spolabandi og sjónvarpsbandi eru í meðal einar 40 minuttir av tilfari á, so hevur Kringvarpið eitt tímatal, sum eitur 26.846 bond (Útvarpið) + 13.735 bond (Sjónvarpið) = <em type="bold">40.581 bond </em>x 40 min = 1.623.240 min. av tilfari. 1.623.240 min. divideraðar við 60 min. (1 tími) = <em type="bold">27.054 tímar </em>av framleiddum ljóð- og myndatilfari.   </p>
<p>Í eini kostnaðarmeting av talgildingini av teim uml. 40.581 bondunum verður her gingið út frá príslistanum hjá Kringvarpinum, har ein tími av vanligum redigeringsarbeiði í kontrollrúminum í studio 2 ella 3, við tøkningi, útgerð og tilfari kostar 350 kr. inkl. alt. Aftrat teimum 350 krónunum skulu aðrar 150 kr. leggjast omaná fyri tímaløn fyri yvirspælingina.</p>
<p>Kostnaðarmeting: 27.054 tímar av tilfari x 2 tímar yvirspæling x 500 kr. = <em type="bold">27.054.000,00 kr. </em></p>
<p>Í ársverkum verður tað (54.108 yvirspælingartímar : 8 tímar : 220 arbeiðsdagar =) 30,7 ársverk (sum kosta um 880.091,00 kr. <em type="bold"></em>hvør), at talgilda alt ljóð- og myndatilfar. </p>
<p><em type="bold">Verða 2 mió. settar av um árið, tekur tað góð 13,5 ár at talgilda alt tilfarið. Tá er bert ráð at seta 2,3 fólk til uppgávuna. </em></p>
<p><em type="bold">Verður játtanin um 2,7 mió. kr. um árið, verða ráð til at seta 3 fólk fulla tíð, sum kunnu gera talgildingararbeiðið liðugt uppá góð 10 ár. </em>29 9. Varðveitsla í framtíðini   </p>
<p>Tá mentanararvurin er til í talgildum líki, er tað eisini neyðugt at tryggja eina talgilda langtíðarvarðveitslu.</p>
<p>At nakað er talgildað, merkir ikki, at tað heldur sær á sama miðli í allar ævir. Eftirlit skal havast við tí talgilda tilfarinum.</p>
<p>Tað er umráðandi fyri varðveitsluna av talgilda mentanararvinum, at varðveitingarviðurskiftini eru nøktandi. Hesin parturin av mentanararvinum verður varðveittur á miðlum, har livitíðin kann verða longd, tá varðveitslan fer fram lokaliteti við lágum hitastigum og lágum vætuinnihaldi í luftini. Hetta fevnir bæði um analogar og talgildar miðlar. Um tey klimatisku viðurskiftini eru vánalig, er vandi fyri skjótari niðurbróting av tilfarinum, og ein akutt varðveitingaríløga kann gerast neyðug. Er klimatiseringin í lagi, er størri møguleiki fyri, at tilfarið kann halda sær lutfalsliga leingi.</p>
<p>Við tí vitan, ið er tøk í dag, er tað gjørligt at varðveita talgildað tilfar í longri tíð. Ein langtíðar varðveitsla er treytað av, at ein ger hóskandi varðveitingarætlanir og velur hóskandi varðveitingarhættir. Neyðugt er: o reglubundið (konsekvent) at endurskoða valdu strategiina o leypandi at fylgja við í, um fyritreytirnar halda o leypandi at meta um tørvin fyri endurskoðan av strategium og háttalag</p>
<p>Eisini má valið av varðveitingarstrategi fyri talgildað tilfar hvíla á eina nærlagda meting av niðanfyristandandi viðurskiftum: o hvat er innihaldið og slagið av tilfari? o hvørjir eru møguleikarnir fyri og krøvini til atgongd til tilfarið? o hvussu fjøltáttað og hvussu kostnaðarmikil skal valda strategiin vera? o hvør er tann til eina og hvørja tíð tøka vitanin um talgilda varðveitslu? 30</p>
<p>Støddin av íløguni, sum verður gjørd i at talgilda tilfarið – og hvussu skjótt íløgan verður gjørd – er heilt avgerandi fyri livitíðina hjá tilfarinum. Um talgildað tilfar liggur órørt, er stórur vandi fyri, at bandatilfarið ikki longur kann avspælast longu eftir 5-10 árum, kanska enntá skjótari, treytað av miðli og varðveitingarviðurskiftum. o Leypandi útreiðslurnar til framtíðar varðveitslu mugu ikki undirmetast.</p>
<p>Men tað nýtist ikki at merkja, at talgild varðveitsla er kostnaðarmikil samanborin við varðveitlsu av øðrum tilfari. Útreiðslurnar til talgilda varðveitslu skal eisini haldast upp móti teim fyrimunum, sum varðveitsla í talgildum formatum hevur við sær. o Talgildað tilfar kann lutvíst lætt og bíliga margfaldast til onnur talgild format og miðlar. o Varðveitsla av talgildum miðlum krevur ikki tað stóra goymsluplássið. o Prísurin á talgildum lagringskapasiteti er fallandi og fer væntandi at falla enn meira tey komandi árini. o Við einari hóskandi talgildari varðveitingarætlan, gerast útreiðslurnar til endurfinning og atgongd lágar, samanborið við ikki-talgildað tilfar. <em type="bold">9.1 Niðurstøða um varðveitslu í framtíðini  </em></p>
<p>Talgildað tilfar hevur eisini brúk fyri at vera varðveitt, tvs. at tað má konverterast við tíðini, tí forrit broytast og mennast allatíðina, og tilfarið má tí fylgja menningini. Neyðugt er at tryggja eina talgilda langtíðarvarðveitslu. Nógvir fyrimunir eru við talgildari varðveitslu, m.a. lættari atgongd, tryggari og minni kostnaðarmikil varðveitsla. Útreiðslurnar til talgilda varðveitslu kunnu tí ikki í sjálvum sær vera eitt argument ímóti eini talgildari varðveitingarætlan. 31 10. Skylduavhending av loftmiðlatilfari</p>
<p>Í Kringvarpslógini § 15, stendur at: <em type="bold"></em>”Kringvarp Føroya hevur skyldu at goyma eintak av allari eginframleiðslu. Hetta tilfar verður goymt í miðlasavni, ið verður knýtt at Kringvarpi Føroya. Landsstýrismaðurin ásetir nærri reglur um skipan og rakstur av miðlasavninum.” </p>
<p>Hóast tað ikki stendur beinleiðis í løgtingslóg nr. 79 um bókasøvn, kap. VIII, um avhending av skyldueintøkum, at Kringvarpið skal lata inn sendingar til Landsbókasavnið ella annan stovn til varðveitlsu, eru sendingar framleiddar av Kringvarpinum helst fevndar av hesi lóg kortini.</p>
<p>Í fleiri av grannalondum okkara eru greiðar reglur um skylduavhending av kringvarpstilfari. Í Íslandi, Danmark, Noregi og Svøríki eru tað tjóðarbókasøvnini, ið taka sær av at taka í móti almennum loftmiðlatilfari.</p>
<p>Í <em type="bold">Danmark </em>er tað álagt Danmark Radio og hinum public service-stovnunum at lata tvey eintøk av øllum framleiddum tilfari inn til Statsbiblioteket. </p>
<p><em type="bold">Noreg: </em>Øll, sum hava sendiloyvi í Noregi, skulu lata frá sær sendingar til varðveitlsu í Nasjonalbiblioteket. Nasjonalbiblioteket er komið langt í hesi tilgongdini í einum samstarvi við NRK. Allar útvarpssendingar verða hvørja nátt fluttar til Nasjonalbiblioteket, og NRK heintar sjálvt tilfarið út aftur haðani til nýtt brúk. Nakað av hesum tilfari er, eftir avtalu við NRK, gjørt leitibart umvegis útvald bókasøvn. </p>
<p type="listitem">Á heimasíðuni hjá Nasjonalbiblioteket www.nb.no, stendur soleiðis um avhending  av kringvarpstilfari:</p>
<p type="listitem">Smbrt. skylduavhendingarlógini skal Nasjonalbiblioteket taka í móti øllum  norska ríkiskringvarpstilfarinum, sum NRK sendir - bæði ríkissendingum  og lokalsendingum. 32</p>
<p type="listitem">Nasjonalbiblioteket kann krevja innlating frá øðrum rásum, sum hava sendiloyvi í Noregi. Fyribils hevur Nasjonalbiblioteket valt at krevja inn  sendingar frá teimum rásum, sum síggjast í øllum Noregi – tvs. TV2,  TVNorge, P4 og Kanal 24.</p>
<p type="listitem">Lokal-sjónvørp lata inn fimm vikur um árið; tvs. tær vikurnar við vikutali sum endar við 0.</p>
<p type="listitem">Fílurnar skulu latast inn uttan gjaldskostnað.</p>
<p type="listitem">Nasjonalbiblioteket tekur í móti skylduavhendaðum upptøkum frá norskum kringvørpum, skjalsavnar tær og ger avrit atkomulig fyri  gransking og dokumentasjón innanfyri rammurnar av skylduavhendingini  og smbrt. tær upphavsrættarligu reglurnar, sum galda til eina og hvørja tíð.  10.1 Niðurstøða um skylduavhending</p>
<p>Nøkur av grannalondum okkara hava rættiliga greiðar reglur um at skylduavhenda varðveitsluna av talgildum tilfari til stovnar við serfrøði í varðveitslu av hesum. Neyðugt er at umhugsa, um føroyingar ikki eisini eiga at gera sínar reglur greiðari á hesum øki. 33 11. Førleikatilfeingið og ivamál</p>
<p>Fyri at tryggja at talgildingaruppgávan verður loyst á einum nøktandi góðskustøði og við optimalari ressursunýtslu, má ábyrgdarbýti gerast millum viðkomandi mentanarstovnar í landinum.</p>
<p>Teir mentanarstovnar, sum higartil hava arbeitt saman um hesa varðveitingarverkætlan, eru Kringvarp Føroya, Føroya Landsbókasavn, Føroya Landsskjalasavn og Føroya Fornminnissavn. Brúk er fyri teim ymisku førleikunum, sum hesir fýra stovnar kunnu bjóða. <em type="bold">11.1 Býtið av førleikatilfeinginum  </em></p>
<p>Fyri at gagnýta førleikatilfeingið sum best, er tað umráðandi at sláa førleikarnar hjá hesum trimum stovnum saman.</p>
<p type="listitem">Stutt sagt, ber til at býta serkunnleikan og førleikarnar hjá stovnunum upp á  henda hátt:</p>
<p type="listitem">Kringvarp Føroya – tøkniligi førleikin, og miðlaførleikin og vitanin</p>
<p type="listitem">Føroya Landsbókasavn  - innsavnandi, skrásetandi og varðveitandi førleikin og vitanin</p>
<p type="listitem">Føroya Landsskjalasavn – varðveitandi førleikin og vitanin</p>
<p type="listitem">Føroya Fornminnissavn  - tøkniligi og varðveitandi førleikin og vitanin</p>
<p>Førleikar, tøknilig útgerð og fysiskar rammur mugu til fyri at gjøgnumføra verkætlanina.</p>
<p>Arbeiðið við talgilda mentanararvinum krevur lutvíst førleikar í at meta um innihaldið í mentanararvinum, og lutvíst førleikar í at meta um teir miðlar, sum innihaldið skal savnast og varðveitast á. Í varðveitsluhøpi, eru tað serliga miðlaførleikar, ið eru neyðugir. Her hevur tað týdning at kenna til haldførið hjá ymisku miðlunum, vandin fyri sliti og sundurbróting, optimering av 34 varðveitsluviðurskiftum, umvælingar- og konserveringshættum og - serliga fyri talgildar miðlar – tørv á hættum til konvertering til aðrar varðveitslumiðlar og format. <em type="bold">11.2 Ivamál, sum mugu greinast  </em></p>
<p>Omanfyrinevndu stovnar eru samdir um at ganga saman um at gera sítt til at gjøgnumføra eina talgildingar- og varðveitingarætlan, tí allir stovnarnir hava áhuga í hesi verkætlan, umframt førleikar viðkomandi fyri verkætlanina. Men ymisk ivamál eru.</p>
<p>Eitt miðlasavn við talgildum mentanararvstilfari krevur ikki nógv pláss, men stórur talgildur goymslukapasitetur er neyðugur. Hvussu stórur, kunnu tað vera ymsar meiningar um. Ymsar meiningar kunnu vera um, hvussu talgilding, skráseting og varðveitsla eigur at fara fram. Til ber at senda nakað av tilfarinum av landinum, t.d. U-matic bondini, men nakað av tilfarinum má yvirspælast og skrásetast her í Føroyum.</p>
<p>Ymsar meiningar kunnu eisini vera um, hvussu langa tíð, ein brúkar – ella eigur at brúka – upp á at talgilda og skráseta eitt band. Tey, sum arbeiða við bondunum hjá Kringvarpinum dagliga, eru á einum máli um, at bondini eru í so ringum standi, og hava verið varðveitt undir so vánaligum umstøðum, at tað helst tekur longri tíð at talgilda tey flestu av bondunum hjá Kringvarpinum, enn ein roknar við aðrastaðni. <em type="bold">11.3 Niðurstøða um førleikatilfeingið og ivamál  </em></p>
<p>Viðkomandi stovnar eru gingnir saman um at gera eina talgildingar- og varðveitsluverkætlan, tí teir hava allir áhuga í og førleikar, sum skulu til fyri at loysa uppgávuna. Greiða má fáast um nøkur ivamál: Hvussu eiga talgilding, skráseting og varðveitsla at fara fram? Og hvussu langa tíð eigur ein at brúka upp á at talgilda og skráseta? Hvussu skal talgilda tilfarið langtíðarvarðveitast? Hvør skal hýsa talgildað miðlasavninum? Hetta skal víðari samstarvið um hesa verkætlan staðfesta. 35 12. Talgilding í grannalondum</p>
<p>Í Íslandi, Noregi, Danmark og Svøríki, eru tað tjóðbókasøvnini, sum í stóran mun ella saman við almennu kringvarpsstøðunum, taka sær av varðveitslu og skráseting av almenna loftmiðlatilfarinum. <em type="bold">12.1 Ísland  </em></p>
<p>Í ritgerðini Preserving The National Heritage: Audiovisual Collections In</p>
<p>Iceland (okt. 2009, s. 136), skrivar Piret Laas, at íslendska ríkisútvarpið, RÚV, hevur gjørt eina meting av, hvat tað kostar at talgilda alt teirra loftmiðlatilfar. Niðurstøðan er, at tað fer at kosta 500 mió. íslendskar krónur.</p>
<p>Í 2007 fekk RÚV 10 mió íslendskar krónur frá myndugleikunum til talgildingarendamál. Um henda so er, at henda upphæddin verður sett av árliga, fer tað at taka eini 50 ár hjá RÚV at talgilda alt ljóð- og myndatilfarið.</p>
<p>RÚV er tann stovnurin í Íslandi, sum hevur mest av audiovisuellum tilfari á goymslu, men tey hava, sum nú er, onki klimatiserað goymslurúm til ta mesta av tilfarinum. Síðani 1999 hevur RÚV brúkt nútímans goymslumøguleikarnar hjá NFAI í Hafnafirði.</p>
<p>Íslendska útvarpið byrjaði at senda í 1930. <em type="bold">12.2 Noreg  </em></p>
<p>Í Noregi arbeiðir NRK saman við norska tjóðbókasavninum, Nasjonalbiblioteket, um at talgilda gamla útvarpstilfarið. NRK og Nasjonalbiblioteket gjalda 50% í part av útreiðslunum til hetta arbeiði.</p>
<p>Savnið hjá NRK inniheldur uml. 90.000 tímar av útvarpstilfari, og eru 2/3 av hesum talgildað, og harvið atkomiligt í fílu-formati í talgildum útvarpssavni. Í útvarpssavninum hjá NRK hava tey sendingar og innsløg, ið ganga aftur til 1933. 36</p>
<p>NRK hevur síðan 2004-2005 skylduavhent alt framleitt miðlatilfar.</p>
<p>Tilfarið í sjónvarpssavninum hjá NRK, gongur aftur til 1960, tá ið NRK byrjaði at senda. Hetta eru einir 100.000 tímar. Eisini hava tey eitt einastandandi savn av filmsklippum frá 1905-1938. <em type="bold">12.3 Danmark  </em></p>
<p type="listitem">Ábyrgdarbýtið fyri útvarps- og sjónvarpssendingar sá í Danmark soleiðis út í  2003:</p>
<p type="listitem">Statsbiblioteket ger innsavnandi arbeiðið</p>
<p type="listitem">Statsbiblioteket, Danmarks Radio og TV2 taka sær av varðveitslu.</p>
<p type="listitem">Statsbiblioteket og Danmarks Radio arbeiða saman um, at gera tilfarið atkomuligt.</p>
<p type="listitem">Danmarks Radio og TV2  skráseta og dokumentera.</p>
<p><em type="bold">Statens Mediesamling </em>er ein deild hjá danska tjóðbókasavninum. Statsbiblioteket í Århus. Statens Mediesamling var upprættað í 1987 og tekur sær av at savna inn, varðveita og at miðla danskar sjónvarps- og útvarpssendingar og reklamufilmar, ið eru blivnir vístir á TV2, ljóðupptøkur úr Fólkatingsforhandlingum, handrit til danskar útvarpstíðindasendingar, og danskar video-útgávur. Ein av nýggju uppgávunum hjá Statens Mediesamling er at gera eitt førleikasavn (kompetancecenter) fyri varðveitslu/talgilding av ljóði. <em type="bold">12.4 Svøríki  </em></p>
<p><em type="bold">Kungliga biblioteket </em>( <em type="bold">KB </em>) er svenskt tjóðbókasavn og samstundis tjóðarsavn fyri audiovisuellar miðlar. <em type="bold"></em></p>
<p><em type="bold">Svensk Mediedatabas </em>, eisini kallað <em type="bold">SMBD </em>, er tann svenska tjóðar-leititænastan. Leititænastan fevnir um søvnini hjá svenska tjóðbókasavninum, Det Kungliga Bibliotek, sum inniheldur sjónvarps-, útvarps-, video, biograf-, fløgu- og margmiðlatilfar. 37 </p>
<p>Tað er sostatt deildin Audiovisuella Medier, sum er ein deild á tjóðbókasavninum hjá sviunum, Kungliga Biblioteket, ið hevur skráseting og varðveitslu av loftmiðlatilfarinum hjá Svenska Kringvarpinum um hendi. <em type="bold">12.5 Niðurstøða um talgilding í grannalondum  </em></p>
<p>Tað sær út til at talgildingin er komin longst og virkar best í teimum londum, sum hava raðfest hetta politiskt og fíggjarliga og sum hava gjørt talgildingarverkætlanir sum samstarv millum fleiri viðkomandi stovnar. Hetta er nakað, vit í Føroyum eiga at kanna nærri og læra av. 38 13. Uppskot til samstarvsavtalu</p>
<p>Um hóskandi fígging fæst til vega frá Mentamálráðnum, hava vit, sum umboða Kringvarp Føroya, Landsskjalasavnið, Landsbókasavnið og Fornminnissavnið, gjørt av, at vit ynskja at arbeiða saman um eina bjargingarverkætlan, sum skal tryggja talgilding og varðveitslu av føroyskum loftmiðlatilfari framyvir. Ætlanin er at arbeiða víðari við útgangsstøði í teim kanningum, samrøðum, keldum annars og greiningum, sum higartil eru gjørdar og lýstar í hesum uppriti.</p>
<p><em type="bold">Samstarvsbólkurin mælir til, at í minsta lagi 2,7 mió. kr. verða settar av um árið í 10 ár til hesa verkætlan.   </em></p>
<p>Vit eru samd um: 1. at vit ynskja at arbeiða saman um eina verkætlan, sum framyvir skal tryggja talgilding og varðveitslu av føroyskum miðlatilfari sum heild. Fyrsta stig er at bjarga loftmiðlatilfarinum hjá Kringvarpinum – herundir eldri ljóð- og sjónbond, umframt nýggjari loftmiðlatilfar, sum er føtt talgildað – og tryggja, at tað verður varðveitt. Nógv av hesum tilfari er við at fara fyri skeyti, ella verður ikki varðveitt undir nóg tryggum umstøðum, sum er. 2. at vit orða samanfallandi áhuga okkara í varðveitslu av tilfari í eini varðveitsluverkætlanarlýsing – tvs. at vit skulu arbeiða við at orða eina ítøkiliga framtíðar strategi og leggja eina neyva tíðarætlan fyri eina varðveitsluverkætlan. 3. at vit arbeiða fyri at veruliggera varðveitsluverkætlanina við at savna alla vitan/serfrøði á økinum. Tað er tó ein fyritreyt, at tað verður játtað ein hóskandi upphædd av fíggjarlógini til verkætlanina, so stovnarnir kunnu leggja neyðugu arbeiðsorkuna og førleikarnar í hvørjum stovni saman í tann mun, tað ber til, og veruliggera hesa verkætlan. 39 4. at vit hvør í sínum lag gera okkara metingar av, hvør skal gera talgildingararbeiði, hvar talgildaða tilfarið skal goymast, og endaliga staðfesta, hvat neyðuga fíggjarliga grundarlagið til arbeiðið skal vera. 5. at vit gera ein lista yvir allar stovnar, sum hava átikið sær skyldur at varðveita tilfar talgildað, og heita á hesar stovnar um at vera við í hesi verkætlan. 6. at vit hvør í sínum lagi kanna, hvat verður gjørt aðrastaðni á økinum á útlendskum stovnum, sum eru samanberiligir við okkara stovnar – og at vit kunna hvønnannan um hetta. 7. at vit kanna møguleikarnar fyri, at varðveitslan av talgildað tilfarinum verður partur av eini størri verkætlan, har alt varðveitingarvert talgildað tilfar møguliga kann savnast á einum stað – í einum framtíðar samskipaðum talgildum miðlasavni. 8. at vit arbeiða fram ímóti, at talgilda tilfarið verður gjørt lætt atkomiligt fyri almenningin – tó bert í tann mun, at tað ikki stríðir ímóti lógum um upphavsrætt og um persónsupplýsingar.</p>
<p>Vegna Kringvarp Føroya:</p>
<p>Vegna Føroya Landsbókasavn:</p>
<p>Elin Brimheim Heinesen</p>
<p>Arnbjørn Dalsgarð</p>
<p>Vegna Føroya Landsskjalasavn:</p>
<p>Vegna Føroya Fornminnissavn:</p>
<p>Sámal T. Johansen</p>
<p type="listitem">Andras Mortensen 40 14. Keldur 14.1 Sendingar</p>
<p type="listitem">Vit støkka inn á gólvið – samrøða við Niels Juel Arge (Útvarp Føroya, 1991) 14.2 Leinkjur og heimasíður</p>
<p type="listitem"><span type="quote" xml:lang="dan">”Udredning om bevaring af kulturarven”</span> (Kulturministeriet, 2003)  finst her: o  http://www.kulturarv.dk/fileadmin/user_upload/kulturarv/museer/</p>
<p type="listitem" xml:lang="dan">Bevaring_af_Kulturarven_1_.pdf</p>
<p type="listitem" xml:lang="dan">http://www.statsbiblioteket.dk/forbiblioteker/specialsamlinger/statens-mediesamling.</p>
<p type="listitem" xml:lang="dan">http://www.regjeringen.no/nb/dep/kkd/dok/regpubl/stmeld/2008-2009/stmeld-nr-24-2008-2009-/5/2/6.html?id=555294</p>
<p type="listitem" xml:lang="dan">http://avm.dk/artikel/visartikel.php?artikelnummer=4720&amp;fv=2</p>
<p type="listitem">Løgtingslóg Nr. 79 frá 8. mai 2001 um bókasøvn, sum broytt við løgtingslóg</p>
<p type="listitem" xml:lang="dan">Nr. 148 frá 20. des 2005</p>
<p type="listitem" xml:lang="dan">http://smdb.kb.se/catalog/info/about o  Preserving The National Heritage: Audiovisual Collections In</p>
<p type="listitem">(Piret Laas, okt. 2009): http://skemman.is/bitstream/1946/3983/1/Piret_Laas_fixed.pdf</p>
<p type="listitem">www.danskkulturarv.dk</p>
<p type="listitem" xml:lang="dan">http://www.nb.no/aktuelt/det-digitale-nasjonalbiblioteket</p>
<p type="listitem" xml:lang="dan">http://www.regjeringen.no/nb/dep/kkd/dok/regpubl/stmeld/2008-2009/stmeld-nr-24-2008-2009-/5/2/6.html?id=555294</p>
<p type="listitem">http://www.nrk.no/informasjon/organisasjonen/nrk_produksjon/arkivsalg/1.1655981  41 14.3 Greinir</p>
<p type="listitem">Tann svinnandi arvurin  (Uni L. Hansen, Dimmalætting, 10. juli, 2002)</p>
<p type="listitem">Mentamálaráðharrin kallar til fund um SvF-savnið (Uni L. Hansen,</p>
<p type="listitem">Dimmalætting, 15. juli, 2002)</p>
<p type="listitem">Jógvan Jespersen: Eitt bandasavn burturav ikki loysnin (Uni L.</p>
<p type="listitem">Hansen, Dimmalætting, 17. juli, 2002)</p>
<p type="listitem">(Finnur Jensen, Dimmalætting, 26. februar, 2004)</p>
<p type="listitem">Landsbókasavnið kann bjarga bondunum (Finnur Jensen,</p>
<p type="listitem">Dimmalætting, 26. februar, 2004)</p>
<p type="listitem">(Finnur Jensen, Dimmalætting, 1. mars, 2004 )</p>
<p type="listitem">Varðveiting av útvarps- og sjónvarpstilfari (Mortan Hentze,</p>
<p type="listitem">Dimmalætting, <span type="quote">“Meiningar”</span>, 6. apríl, 2004)</p>
<p type="listitem">(Heini Gaard, Dimmalætting, 12. februar, 2009)</p>
<p type="listitem">Mentanararvur fánar burtur í goymsluni (Heini Gaard, Dimmalætting, 13. februar, 2009) 14.4 Annað</p>
<p><em type="italic"></em>– bóklingur um danska Kulturarvsprojektet <em type="bold">14.5 Tøkk til  </em></p>
<p><em type="bold">Andras Mortensen – Arnbjørn Dalsgarð – Sámal T. Johansen – Súni Selfoss – Jóna Dalsgarð – Tobias Golodnoff – Carsten M. Arnskov – Bjarnheðin í Hoyvík – Hans Andor Johannesen – Jón Svein Heinesen – Kim Rasmussen – </em></p>
<p><em type="bold">Eyðbjørn við Skipá – Mortan Hentze – Martin N. Simonsen – Nikolaj Daae o.o. </em></p>
</body></document>
