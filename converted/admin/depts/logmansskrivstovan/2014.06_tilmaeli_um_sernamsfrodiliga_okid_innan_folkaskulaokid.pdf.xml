<document xml:lang="fao" id="no_id"><header><title/><genre code="admin"/><author><unknown/></author><wordcount>10479</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2014.06 Tilmæli um sernámsfrøðiliga økið innan fólkaskúlaøkið.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Tilmæli</p>
<p>um sernámfrøðiliga økið</p>
<p>innan fólkaskúlaøkið</p>
<p><em type="bold">MENTAMÁLARÁÐIÐ 25. JUNI 2014 </em></p>
<p xml:lang="dan"><em type="bold">INNIHALD </em></p>
<p><em type="italic">1.0 FORMÆLIÐ  </em></p>
<p><em type="italic">1.1 Arbeiðstilgongdin  </em></p>
<p><em type="italic">1.2 Inngangur  </em></p>
<p><em type="italic">1.3 Tilmælið mælir til hesi átøk  </em></p>
<p><em type="italic">Skipan av sernámsfrøðiliga bygnaðinum                                                                          Síða  </em></p>
<p><em type="italic">Ábyrgdar- og uppgávubýtið  </em></p>
<p><em type="italic">Sernámsfrøðilig tiltøk innan ta almennu skúlaskipanina og  serflokkar og serskúla  </em></p>
<p><em type="italic">Fíggjarligu avleiðingarnar av átøkunum  </em></p>
<p><em type="italic">Kunngerðar- og lógarbroytingar  </em></p>
<p><em type="italic">1.4 Tilmæli viðv. dagstovnaøkinum  </em></p>
<p><em type="italic">2.0 SKIPAN AV SERNÁMSFRØÐILIGA BYGNAÐINUM  </em></p>
<p><em type="italic">2.1 Bygnaður  </em></p>
<p><em type="italic">2.1.2 Leiðslutoymi  </em></p>
<p><em type="italic">2.1.3 Greiningartoymi  </em></p>
<p><em type="italic">2.1.4 Samstarvstoymini  </em></p>
<p><em type="italic">2.1.6 Dagstovnaøkið  </em></p>
<p><em type="italic">3.0 ÁBYRGDAR- OG UPPGÁVUBÝTIÐ  </em></p>
<p><em type="italic">3.0 Sernám  </em></p>
<p><em type="italic">3.0.1 Bygnaður  </em></p>
<p><em type="italic">3.0.2 Endamál  </em></p>
<p><em type="italic">3.0.3 Arbeiðsuppgávur hjá toymunum á Sernámi  </em></p>
<p><em type="italic">3.0.4 Tímajáttan  </em></p>
<p><em type="italic">3.1 Førleikastovurnar  </em></p>
<p><em type="italic">3.1.1 Bygnaður  </em></p>
<p><em type="italic">3.1.2 Endamál  </em></p>
<p><em type="italic">3.1.3 Innihald  </em></p>
<p><em type="italic">3.1.4 Arbeiðsuppgávur í førleikastovuni  </em></p>
<p><em type="italic">3.1.5 Samstarv við Sernám  </em></p>
<p>1</p>
<p><em type="italic">4.0 SERNÁMSFRØÐILIG TILTØK INNAN TA ALMENNU SKÚLASKIPANINA OG SERFLOKKAR OG SERSKÚLA  </em></p>
<p><em type="italic">4.1 Inklusjón  </em></p>
<p><em type="italic">4.2 Flokking og lýsing av serundirvísing og sernámsfrøðiligum stuðli:  </em></p>
<p><em type="italic">4.3 Serflokkar  </em></p>
<p><em type="italic">4.3.2 Fráfaringarprógv  </em></p>
<p><em type="italic">4.3.3 Serskúlin  </em></p>
<p><em type="italic">5.0 FÍGGJARLIGU AVLEIÐINGARNAR AV ÁTØKUNUM  </em></p>
<p><em type="italic">5.1 Gongdin í sernámsfrøðiligu játtanini og verandi játtan  </em></p>
<p><em type="italic">5.2 Fíggjarligar avleiðingar av tilmælunum  </em></p>
<p><em type="italic">6.0 KUNNGERÐAR OG LÓGARBROYTINGAR  </em></p>
<p><em type="italic">6.1 Lógarheimildir  </em></p>
<p><em type="italic">7.0 SAMANUMTØKA  </em></p>
<p xml:lang="dan"><em type="italic">8.0 KELDUR  </em></p>
<p><em type="italic">9.0 FYLGISKJAL  </em></p>
<p><em type="italic">Fylgiskjal 1  </em></p>
<p>2</p>
<p>1.0 FORMÆLIÐ</p>
<p>Í  november 2013 setti landsstýrismaðurin í mentamálum, Bjørn Kalsø, arbeiðsbólk at</p>
<p>endurskoða tað sernámsfrøðiliga økið í fólkaskúlahøpi.</p>
<p>Hesin  arbeiðsbólkur  skuldi    arbeiða  samstundis  og  í  ein  ávísan  mun  <span type="quote" xml:lang="dan">“parallelt”</span>  við</p>
<p>arbeiðsbólkin,  sum  skuldi    endurskoða  fólkaskúlabygnaðin.  Hetta  soleiðis,  at  tað</p>
<p>sernámsfrøðiliga økið innihaldsliga og bygnaðarliga varð viðhugsað í endurskoðaða bygna�</p>
<p>av fólkaskúlanum.</p>
<p>Arbeiðssetningurin hjá arbeiðsbólkinum tekur støði í fólkaskúlalógini § 4, stk. 5, har ásett er, at  sernámsfrøðilig  ráðgeving  verður  veitt  skúlum,  foreldrum  og  øðrum,  ið  varða  av</p>
<p>næmingum  í  fólkaskúlanum.  Næmingar, ið  hava  tørv á serligum  tiltøkum, ella sum  ikki fáa</p>
<p>nøktandi  úrslit  í  vanliga  undirvísingartilboði  skúlans,  fáa  serundirvísing  og/ella</p>
<p>sernámsfrøðiligan  stuðul.  Virksemið  hjá  Sernámi,  hjá  tænastueindunum,  førleikastovunum,</p>
<p>serflokkum og serstovum er ætlað at røkka hesum ásetingum í fólkaskúlalógini. Harumframt virkar Skúlin á Trøðni eftir eini serstakari serskúlalóg, sum eisini er innanfyri fólkaskúlaøkið.</p>
<p>Høvuðsendamálið  við  arbeiðinum  var  at  samskipa  omanfyri  nevnda  sernámsfrøðiliga  øki,</p>
<p>soleiðis at samstarv og samskipan av tænastum og tilfeingi verður skipað betur, næmingunum</p>
<p>at gagni.</p>
<p>Arbeiðssetningurin  var,  at  arbeiðsbólkurin  skuldi  geva  landsstýrismanninum  eina  tilráðing</p>
<p>um:</p>
<p>1. Skipan  av  sernámsfrøðiliga  bygnaðinum  soleiðis,  at  næmingarnir  fáa  ta  bestu skúlagongdina innanfyri givnar fíggjarkarmar.</p>
<p>2. Støðutakan  til  ábyrgdar-  og  uppgávubýtið  og  samskipan  millum  Sernám  og tænastueindirnar (NSR), Førleikastovurnar og leiðslurnar. 3. Støðutakan  til  sernámsfrøðilig  tiltøk  innan  ta  almennu  skúlaskipanina  og  til serstovur, serflokkar og serskúla-/r við atliti at:</p>
<p type="listitem"> Staðseting av sertilboðum</p>
<p type="listitem"> Innihaldi, skipan og bygnaði</p>
<p type="listitem"> Samskipan</p>
<p type="listitem"> Inklusjón</p>
<p>4. Lýsa fíggjarligu avleiðingarnar av tí, sum mælt verður til.   5. Hvørjar lógarbroytingar tilmælið viðførir.</p>
<p>3</p>
<p>1.1 ARBEIÐSTILGONGDIN</p>
<p>Arbeiðsbólkurin  fór  til  verka  seinast  í  november  mánaði,  har  arbeiðsskrá,  fundartíðir  og</p>
<p>arbeiðssetningurin varð skipað. Arbeiðið hevur gingið væl við nógvum og drúgvum kjaki. Íalt</p>
<p>hevur bólkurin havt 17 fundir og 2 arbeiðsdagar,  har innihald, niðurstøður og tilmæli til átøk í  hesum  tilmæli  eru  blivin  til.  Nevndin  hevur  lagt  seg  eftir  at  hoyra  sernámsfrøðiligu</p>
<p>skipanirnar.  Spurnarblað  hevur  verið  sent  øllum  skúlaleiðslum/førleikastovum  um  teirra</p>
<p>metan av sernámsfrøðiligu skipanini, vitjað hevur verið í serflokkum, skúlanum á Trøðni og</p>
<p>sertilboðnum  í  Venjingarskúlanum,  temadagur  hevur  verið  skipaður  á  Sernámi,  og  hevur nevndin  eisini  kunnað  seg  um  skipanir  og  kanningar  av  sernámsfrøðiliga  virkseminum</p>
<p>aðrastaðni.</p>
<p>Arbeiðsbólkurin  er  breitt  samansettur  og  umboðar  ymisk  fak-  og  virkisøki  og  harvið  eisini</p>
<p>sjónarhorn,  sum  virka  innan  tað  sernámsfrøðiliga  økið.  Tí  hevur  eisini  verið  arbeitt  við  at</p>
<p>finna  eitt  felags  stev  og  forstáilsi  fyri,  hvat  hevur  størsta  týdning  at  fáa  gjørt  nakað  við,  og hvat  er møguligt  at  fáa sett í  verk. Nevndin  hevur verið ógvuliga tilvitað og lagt  áherðslu á</p>
<p>ikki at koma við tilmælum, sum mann ikki metir kunnu setast í verk innan rímiliga tíð.</p>
<p>Sernámsfrøðiliga økið er eitt stórt økið, men arbeiðssetningurin var, at bólkurin skuldi koma</p>
<p>við  tilmæli  viðvíkjandi  sernámsfrøðiliga  økinum  í  fólkaskúlahøpi,  so  tað  er  tann  parturin arbeitt  hevur  verið  við.  Arbeiðsbólkurin  hevur  tó  allatíðina  verið  tilvitaður  um,  at</p>
<p>sernámsfrøðiliga skipanin umfatar nógv meira og annað enn fólkaskúlaøkið við tað, at bæði</p>
<p>dagstovnaøkið og miðsnámsskúlaøkið eisini er ein partur av hesi skipan. Eisini eru tað aðrir</p>
<p>stovnar og onnur ráð, sum arbeiða innan tað sernámsfrøðiliga økið. Eisini eiga kommunurnar</p>
<p>ein  stóran  leiklut,  við  at  tær  rinda  fyri  høli,  skrivara  og  skrivstovuhald  í  tænastueindunum. Hesir  leikarar  eru  allir  neyðugir,  um  vit  skulu  megna  at  lofta  og  hjálpa  tí  einstaka</p>
<p>næminginum við serligum tørvi so tíðliga sum møguligt, so at fortreytirnar fyri menning og</p>
<p>læring  hjá  tí  einstaka  vera  so  góðar  sum  møguligt.  Tískil  hevur  arbeiðsbólkurin  nomið  við</p>
<p>aðrar  tættir  innan  sernámsfrøðiliga  økið  enn  fólkaskúlaøkið,  hóast  ikki  er  farið  í  dýpdina</p>
<p>innan hesi økini.</p>
<p>5</p>
<p xml:lang="dan">1.2 INNGANGUR</p>
<p>Sambært fólkaskúlalógini §  2 er  álagt  skúlunum at  taka atlit at  einstaka næminginum  og at fremja, at næmingarnir nema sær kunnleika, fimi og arbeiðshættir og málbúnar, sum stuðla tí</p>
<p>einstaka næminginum í fjølbroyttu, persónligu menningini.</p>
<p>Við støði í  hesum  er tað eisini  innanfyri skúlans virksemi,  at  tann einstaki  næmingurin  skal</p>
<p>fáa  stuðul  í  menningar-    og  lærutilgongdini,  og  tað  er  her,  at  Sernám  og  førleikastovurnar</p>
<p>verða  grundleggjandi  partur  av  stuðuls-  og  hjálparmøguleikunum  hjá  fólkaskúlanum  at  náa</p>
<p>hesum endamáli fyri næmingar við serligum tørvi.</p>
<p>Lógarheimildirnar innan sernámsfrøðiliga øki at virka eftir eru ásettar í fólkaskúlalógini. Tó</p>
<p>til brotini í fólkaskúlalógini, sum snúgva seg um sernámsfrøðilig tiltøk, vanta kunngerðir og</p>
<p>leiðreglur  í  sambandi  við  sernámsfrøðilig  tiltøk.  Tilmæli  um  sernámsfrøðið  er  gjørt  í  2001.</p>
<p>Eitt  annað  tilmæli  var  gjørt,  sum  Fólkaskúlaráðið  lat  úr  hondum  í  juni  2011,  sum  í</p>
<p>høvuðsheitinum snýr seg um, hvussu serøkið í fólkaskúlanum eigur at vera skipað. Uppritið</p>
<p>um  Førleikastovur,  sum  í  stóran  mun  bygdi  á  omanfyri  nevnda  tilmælið,  var  latið Mentamálaráðnum  í  apríl  2012  og  sett  í  verk  í  fólkaskúlunum  í  august  2012.  Við  hesum</p>
<p>hevur  fólkaskúlin  fingið  ítøkilig  amboð  at  skipa  tað  sernámsfrøðiliga  økið,  men  enn  vanta</p>
<p>ítøkiligar  kunngerðir  og  mannagongdir  hvussu  serliga  samstarvið  við  tænastueindirnar og</p>
<p>Sernám eigur at vera skipað.</p>
<p>Ógreitt  er,  hvussu  uppgávu-  og  ábyrgdarbýtið  millum  starvsfólkabólkar  er  og  eigur  at  vera,</p>
<p>t.d. millum lærarar, námsfrøðingar og stuðulsfólk annars. Arbeiðsbólkur var settur at viðgera</p>
<p>setanarviðurskiftini hjá stuðlum, og arbeiðið og tilmælið frá hesum arbeiðsbólkinum eigur at</p>
<p>vera nýtt í arbeiðnum, sum hetta tilmælið leggur upp til.</p>
<p>Tænastueindirnar við heitinum NSR vóru í samstarvi við kommunurnar fyribils settar á stovn</p>
<p>í  2007,  og  eru  nú  4  tænastueindir  runt  um  í  Føroyum.  Tilmælið  viðvíkjandi  hesi  fyriskipan verður viðgjørt í hesum tilmæli. Hóast tær hava virkað síðani 2007, er eingin formlig avtala</p>
<p>gjørd millum land og kommunu.</p>
<p>Skúlin á Trøðni er heimilaður í lóg um serskúla, og henda skal endurskoðast og taka støðu til,</p>
<p>hvønn leiklut skúlin skal hava í mun til Sernám og onnur sertilboð í fólkaskúlanum. Eisini er ynski  um  at  endurskoða  serlig  undirvísingartilboð  til  næmingar,  ið  hava  atferðar-,  tilknýtis-</p>
<p>og trivnaðartrupulleikar sambært § 45, stk. 4-6 í fólkaskúlalógini.</p>
<p>Arbeiðsbólkurin  setti  sær  beinanvegin  fyri,  at  hóast  kveiking  aðrastaðni  frá,  so  skuldi</p>
<p>tilmælið  taka  jørðild  í  føroyskum  viðurskiftum  og  bert  koma  við  tilmælum,  sum  mett  vóru</p>
<p> Fólkaskúlalógi<em type="italic">n http://www.logir.fo/foldb/llofo/1997/0000125.htm </em> </p>
<p> <em type="italic">Sernámsfrøði er heitið fyri sernámsfrøðiligt virksemi, sum verður sett inn fyri at forða fyri eini útihýsan av einstaklingum ella bólkum </em></p>
<p><em type="italic">vegna teirra ymiskleika. Málið er at taka atlit at og beinleiðis brúka tann menniskjaliga ymiskleikan</em>.   </p>
<p>Fólkaskúlalógin § 4, stk 5 og 6 og § 12, stk. 2.</p>
<p>Tænastueindirnar (NSR) eru royndarverkætlanir og byggja á tilmæli frá 8. feb. 2005 um royndarverkætlan í Eysturoynni.</p>
<p>6 kundu  fremjast  í  verki  innan  rímiliga  tíð.  Arbeiðssetningurin,  sum  arbeiðsbólkurin  fekk,</p>
<p>segði,  at  arbeiðsbólkurin  skuldi  arbeiða  innanfyri  givnu  fíggjarkarmar,  men  eisini  lýsa</p>
<p>fíggjarligu avleiðingarnar av tí, sum mælt verður til. Arbeiðsbólkurin hevur loyvt sær at koma</p>
<p>við  uppskoti  um,  um  fíggjarkarmarnir  loyva  hesum,  við  átaki,  sum  hava  øktar  fíggjarligar avleiðingar.  Tað  átakið  er  ætlað  sum  ein  økt  játtan  til  sernámsfrøðiliga  virksemið  hjá</p>
<p>skúlanum, tann sokallaða miðfirraða játtanin, sum skúlin sjálvur skipar. Eisini mælir bólkurin</p>
<p>til, at føst játtan verður latin hvørjum serflokki umframt tímar vegna serligan tørv veittur frá</p>
<p>Sernámi. Áherðsla skal tó leggjast á, at tað hevur stóran týdning, at tilmælið í síni heild hevur</p>
<p>jørðild í  tí,  sum  møguligt  er at  fremja, so átakið, sum  krevur økta fígging, meira skal fatast sum, hvussu mælt verður til, at ein evt. økt fíggjarlig játtan innan økið eigur at vera raðfest.</p>
<p>Arbeiðið  hevur  tikið  støðið  í  teimum  5  arbeiðssetningunum  og  er  skipað  í  5  pørtum,  har</p>
<p>tilmælini eru skipað undir hvørjum parti sær. Burturúr eru komið tilmælið um 29 átøk.</p>
<p>1.3 TILMÆLIÐ MÆLIR TIL HESI ÁTØK</p>
<p>SKIPAN AV SERNÁMSFRØ ÐILIGA BYGNAÐINUM                                                                            SÍÐA</p>
<p>1. Bygnarðarbroyting á Sernámi skipað í  leiðslutoymi, greiningartoymi og samstarvstoymi. Samstarvstoymini eru umboðandi allar Føroyar eftir einum ávísum býtislykli  10, 12</p>
<p>2. Umskipan av tænastueindunum til samstarvstoymi. Mælt verður til, at ein avtala verður formaliserað um núverandi samstarv, soleiðis at greitt fíggjarligt uppgávu- og ábyrgdarbýtið verður staðfest millum land og kommunu</p>
<p>3. Serflokkar vera skipaðir undir leiðsluni í skúlunum</p>
<p>ÁBYRGDAR- OG UPPGÁVUBÝTIÐ</p>
<p>4. Seta eina tørvsgreiningarskipan/stigaskipan í verk</p>
<p>5. Samstarvstoymini skulu vera tengd og knýtt at skúlavirkseminum</p>
<p>6. Greitt ábyrgdarbýti millum arbeiðsuppgávur hjá Sernámi og førleikastovunum 15, 18,</p>
<p>7. Talið av førleikastovum verður endurskoðað</p>
<p>8. Skipa, allýsa og flokka sernámsfrøðiligan tørv</p>
<p>SERNÁMSFRØÐILIG TILT ØK INNAN TA ALMENNU  SKÚLASKIPANINA OG  SERFLOKKAR OG SERSKÚLA</p>
<p>9. Skipa fakliga sterkar serflokkar, við fastari játtan. Hædd skal takast fyri landafrøðiligari staðseting og ávístum tørvi. Eisini skulu serflokkarnir lýsast neyvt  23, 25</p>
<p>10. Raðfesta inklusjónshugtakið og gera tað møguligt at fremja, har tað letur seg gera, men eisini vera tilvitað  um at  gera dygdargóð skúlatilboð uttanfyri vanligu skúlaskipanina, har inklusjón í vanligu skipanina ikki verður mett at vera møgulig</p>
<p>11. Seta ráðgevandi bólk í sambandi við nýggju próvtøkukunngerðina við atliti at serligari fyriskipan og fráfaringarprógvi fyri næmingar við serligum tørvi, sum ikki fara til próvtøku ella fara til próvtøku eftir serligari fyriskipan</p>
<p>7 12. Endurskoða fíggingina til næmingar, sum eru yvir 18 ár og halda áfram í skúlaskipanini</p>
<p>Fíggjarligu avleiðingarnar av átøkunum</p>
<p>13. Hækka ta  miðfirraðu játtanina 15, 31</p>
<p>14. Ein partur av játtanini til serflokkar er tímajáttan til flokkin, og hin parturin kemur frá Sernámi</p>
<p>15. Umskipan av deildarleiðarastørvunum í tænastueindunum 11, 31</p>
<p>16. Manna samstarvstoymini eftir ávísum býtislykli, roknað út eftir næmingatali/barnatali í økinum 12, 3</p>
<p>17. Endurskoða tænastur, sum í dag vera røktar av Sernámi, sum kunnu og/ella eiga at vera veittar frá øðrum stovnum/ráðum</p>
<p>KUNNGERÐAR- OG LÓGARBROYTINGAR</p>
<p>18. Sernámsfrøðiliga økið verður lýst í kunngerð, sbrt. fólkaskúlalógini § 4, stk. 5 og við kunngerðarheimild í § 4, stk. 7.   2, 32</p>
<p>19. Ásetingarnar í grein 24 í ST-sátttmálanum um rættindi hjá teimum, sum bera brek verða lýstar og møguliga tiknar við í endurskoðanini av sernámsfrøðiliga økinum. 21, 32</p>
<p>20. Førleikastovurnar verða lýstar í kunngerð. Kunngerðarheimild staðfestast í fólkaskúlalógina. 20, 32</p>
<p>21. Vegleiðing til fólkaskúlalógina §12, stk. 2 verður gjørd, sum allýsir, hvat ein námsfrøðilig/sálarfrøðilig kanning skal innihalda</p>
<p>22. Staðfest í lóg ella kunngerðarheimild í lógini, sum ásetir, at allir næmingar, sum fáa tímar vegna serligan tørv, skulu hava einstaklings læruætlan.</p>
<p>23.  Kanna um neyðugt er at endurskoða §13, stk. 5 í mun til § 45, stk. 6.</p>
<p>24. §§ 26 og 27 í fólkaskúlalógini verða eftirkannaðar við atliti at skipan av sernámsfrøðiligum tiltøkum tvørturum kommunumark og avmarkingum og møguleikum at skipa fyri sertilboðnum.</p>
<p>25. Endurskoða §28 í fólkaskúlalógini um heima- og sjúkraundirvísing  31, 33</p>
<p>26. § 45, stk. 4 verður eftirkannað og møguliga umorðað og skoytt uppí til nærri ásetingar, tá ið næmingar skulu flyta tvørturum kommunumark</p>
<p>27. Serflokkar verða allýstir og týðiligari orðaðir í fólkaskúlalógini við kunngerðarheimild, sum neyvt skal tilskila endamál, innihald, upptøkumannagongdir, hølisviðurskifti, krøv til stovnsetan av serflokki, atgongd til servitan o.a. 23, 25,</p>
<p>28. Umorða § 45, stk. 6 soleiðis, at hon fatar um breiðari og annan serligan tørv enn tað, sum er tilskilað. Eisini verður mælt til kunngerðarheimild til hesa grein.</p>
<p>29. Serskúlalógin eftirkannað, serliga við atliti at § 5, stk. 3</p>
<p>8</p>
<p xml:lang="dan">1.4 TILMÆLI VIÐV. DA GSTOVNAØKINUM</p>
<p>Í sambandi við ásetingina í  § 5 í dagstovnalógini er tørvur á einum greiðari ábyrgdarbýti  millum kommunurnar og landið. Mælt verður til, at ráðgeving í samband við § 5 umframt</p>
<p>aðrar sernámsfrøðiligar uppgávur umframt tvímælt børn verða samskipaðar í</p>
<p>samstarvstoymunum. Ein avtala um tænastur á dagstovnaøkinum, við heimild í</p>
<p>fólkaskúlalógini, eigur at gerast við kommunurnar og Almannamálaráðið.</p>
<p>2.0 SKIPAN AV SERNÁMSFRØÐILIGA BYGNAÐINUM</p>
<p xml:lang="dan">2.1 BYGNAÐUR</p>
<p>Sum  sæst  á  talvu  1,  so  er  núverandi  sernámsfrøðiligi  bygnaðurin  í  mun  til  fólkaskúlaøkið skipaður í trimum grundsúlum undir Mentamálaráðnum. Hesar eru:</p>
<p type="listitem"> Tann  miðfirraða  játtanin  til  miðfirrað  sernámsfrøðilig  tiltøk,  sum  vera  skipað  av</p>
<p>førleikastovuni í skúlanum.</p>
<p type="listitem"> Sernám,  sum  veitir  tímar,  greining,  vegleiðing  og  ráðgeving  til  skúlan  í  mun  til</p>
<p>næmingar vegna serligan tørv</p>
<p type="listitem"> Skúlin á Trøðni, sum virkar eftir eini serskúlalóg, og sum hevur sína egnu játtan.</p>
<p>Undir  fólkaskúlanum  eru  førleikastovur,  og  í  fleiri  skúlum  eru  serflokkar,  sum  fáa  tillutað</p>
<p>eina  játtan  frá  Sernámi,  sum  er  oyramerkt  til  tann  einstaka  næmingin  í  serflokkinum.  Við</p>
<p>øðrum  orðum  er  ongin  ávís  skipað  ella  føst  normering  til  serflokkarnar.  Tó  undir</p>
<p>Sernámi/MMR  er  eitt  serskúlatilboð,  sum  tó  liggur  í  einum  skúla.  Sernám  er  eisini  skipað, sum nú er, við 4 tænastueindum, sum virka sum sjálvstøðugar eindir við deildarleiðara. Hesar</p>
<p>eru  skipaðar  í  samstarvi  við  kommunurnar.  Trupulleikin  við  verandi  bygnaði  er,  at</p>
<p>bygnaðurin lutvíst er ógreiður, har ábyrgdar- og uppgávuøkið er ógreitt. Eisini vantar </p>
<p>skipan av serflokkunum.</p>
<p>9</p>
<p>MMR</p>
<p>Miðnámsskúlar</p>
<p xml:lang="dan">Dagstovnar</p>
<p>Fólkaskúlin</p>
<p>Sernám</p>
<p>Skúlin á Trøðni</p>
<p>Serflokkar/stovur Førleikastovur</p>
<p>Tænastueindirnar Serflokkur</p>
<p>Venjingarskúlin</p>
<p><em type="italic">Talva 1 </em></p>
<p>Mælt verður til, at sernámsfrøðiligi bygnaðurin verður sum víst í talvu 2. Mælt verður til, at</p>
<p>umskipa  yvirskipaða  bygnaðin  fyri  sernámsfrøðiliga  økið  í  fólkaskúlahøpi  nakað.  Tær</p>
<p>tríggjar grundsúlurnar skulu framvegis vera, men serflokkar skulu ikki liggja undir leiðsluni á</p>
<p>Sernámi, men vera undir leiðsluni á tí skúla/skúlaøki, serflokkurin er staðsettur.</p>
<p>Miðnámsskúlar</p>
<p>MMR</p>
<p xml:lang="dan">Dagstovnar</p>
<p>Fólkaskúlin</p>
<p>Sernám</p>
<p>Skúlin á Trøðni</p>
<p>Serflokkar/stovur Førleikastovur</p>
<p>Greiningartoymi Samstarvstoymi</p>
<p><em type="italic">Talva 2 </em></p>
<p>10</p>
<p>Mælt verður til, at virksemið hjá Sernámi verður skipað í eina høvuðsdeild við einari leiðslu.</p>
<p>Harumframt verður mælt til,  at virksemið í tænastueindunum  hjá Sernámi verður skipað í  5</p>
<p>samstarvstoymi:  1.  Norður  oyggjar,  2.  Eystur  og  Sundalagið,  3.  Tórshavnar  kommuna  og</p>
<p>Sandoy, 4. Vestur (Vágar, Vestamanna og Kvívík) og 5. Suðuroyggin.  Til hesar eindir verða</p>
<p>skúlarnir/  førleikastovurnar,  serflokkar  og  Skúlin  á  Trøðni  knýtt  at.    Næmingagrundarlagið</p>
<p>undir samstarvstoymunum er nakað ójavnt, men hetta er gjørt útfrá landafrøðiligum økjum.</p>
<p>Tað  nýggja  í  hesum  uppskotið  er,  at  verandi  tænastueindir  verða  umskipaðar  til</p>
<p>samstarvstoymi  undir  leiðslu  av  Sernámi,  har  allir  skúlar  í    Føroyum  vera  knýttir  at</p>
<p>samstarvstoymunum. Hetta uppskotið viðførir, at  deildarleiðarastørvini í núverandi líki verða</p>
<p>niðurløgd/umskipað. Tænastueindirnar sum eru, eru samskipaðar við kommununa á staðnum,</p>
<p>og mælir arbeiðsbólkurin til, at skipanin kemur í fasta legu, tó ikki sum sjálvstøðugar eindir við  deildarleiðarum,  men  undir  beinleiðis  leiðslu  av  Sernámi.  Arbeiðsbólkurin  mælir  til,  at</p>
<p>støðug avtala verður gjørd við kommunurnar.  Um Tórshavnar kommuna og Sandoy við atliti</p>
<p>at  samstarvstoymunum  verður  skipað  í  trý  øki,  so  verður  mælt  til,  at  staðsetingin  verður  á</p>
<p>einum staði. Har samstarvsavtala ikki er við  kommunurnar t.d.  sum  í  Vesturøkinum, og har</p>
<p>ynski  ikki  er  at  gera  slíka  avtalu,  m.a.  um  høli,  skrivstovuútgerð  o.a.,  verður  mælt  til,  at samstarvstoymið  verður  staðsett  í  skúlunum  í  økinum,  við  arbeiðstíð  á  teimum  ymsu</p>
<p>skúlunum við tilmælta býtislykli.</p>
<p>2.1.2 LEIÐSLUTOYMI</p>
<p>Mælt verður til,  at  leiðslan á Sernámi verður umskipað við  stjóra og varastjóra, sum  saman</p>
<p>við fyristitingini myndar leiðslutoymið. Arbeiðið í greiningartoymunum og</p>
<p>samstarvstoymunum er undir leiðslu og ábyrgd av leiðsluni í Sernámi.</p>
<p>2.1.3 GREININGARTOYMI</p>
<p>Mælt verður til, at greiningar- og kanningararbeiðið verður  skipað í eitt greiningartoymi.</p>
<p>Greiningartoymið skal m.a. hava til uppgávu at  gera eygleiðingar, sálarfrøðiligar kanningar,</p>
<p>sansa- og rørslu kanningar, hoyrikanningar og sjónkanningar. Arbeiðið í greiningartoyminum</p>
<p>skal  samskipast  við  greiningararbeiðið  í  heilsuverkinum  undir  Psykiatriska  Deplinum  og</p>
<p>Almannaverkinum. Greiningartoymið skal hava ábyrgdina av orðblinda-/lesikanningum, men</p>
<p>førleikastovan kann gera hesar.</p>
<p>Mælt verður til at seta eina skipan av eini tørvsgreining í verk, ið er grundað á virkisføri og</p>
<p>búningarstøði  hjá  næminginum,  har  atlit  verður  tikið  at  fakligum,  persónligum  og  sosialum førleikum, so til ber at allýsa og flokka tørvin á sernámsfrøð</p>
<p>metingin má grundast í eini meting av virkisførleikanum hjá tí enstaka næminginum til tess at tryggja javnbjóðis møguleikar at taka lut í</p>
<p>undirvísingini og  floksfelagsskapinum.</p>
<p>11 arbeiðið  at  tilevna  eina  slíka  stiga-skipan  verður  gjørt,  so  at  mann  fær  flokkað  teir  ymisku</p>
<p>tørvirnar og útfrá tí kunna tilluta tímar o.a.</p>
<p>2.1.4 SAMSTARVSTOYMINI</p>
<p>Við støði í  aftursvari  frá skúlunum/førleikastovunum um  væntanir til tænastur frá Sernámi,</p>
<p>og við støði í kanningum gjørdar aðrastaðni av skipanum at líkna við Sernám, verður mælt</p>
<p>til, at sernámsfrøðiliga skipanin arbeiðir tættari skúlunum.</p>
<p>Mælt  verður  til,  at  arbeiðið  í  samstarvstoymunum  leggur  størri  dent  á  ráðgeving  og miðfirraða arbeiði úti í skúlunum og stovnunum og minni dent á kanning og greining. Mælt</p>
<p>verður  til,  at  tætt  samstarv  verður  millum  greiningar-  og  samstarvstoymini,  og  at</p>
<p>uppfylgingararbeiðið  verður  úti  í  økjunum.  Dentur  eigur  at  leggjast  á  at  arbeiða  meira  við</p>
<p>supervisjón  og  fasilitering,  vitanardeiling  og  førleikamenning.  Sernám  skal  arbeiða  við  og  í</p>
<p>námsfrøðiliga  umhvørvinum  í  skúlunum  við  atliti  at  dygdarmenna,  fjølltátta  og  tillaga</p>
<p>innihaldið í undirvísingartilboðnum til næmingar, ið hava tørv á sernámsfrøðiligum stuðli ella serundirvísing.</p>
<p>Fyri  at  skipa  arbeiðið  í  samstarvstoymunum  og  at  tryggja  javnbjóðis  tænastur  til  allar</p>
<p>fólkaskúlar, verður ein vegleiðandi býtislykil gjørdur innan øll fakøkini í</p>
<p>samstarvstoymunum,  sum  ásetir,  hvussu  nógvar  tímar  skúlin  fær  tryggjað  at  hava</p>
<p>samstarvstoymið  í  skúlanum.  Býtislykilin  eigur  at  taka  hædd  fyri  næminga-/barnatalinum  í økinum,  um  økið  hevur  serflokk  og  um  onnur  serlig  viðurskifti  gera  seg  galdandi.  Sami</p>
<p>býtislykil  kundi  verið    fyri  øll  starvsfólkini  í  samstarvstoyminum.  Fakøkini  í</p>
<p>samstarvstoyminum  eru:  sálarfrøðingur,  námsfrøðiligur-  og  sálarfrøðiligur  ráðgevi  og</p>
<p>taliráðgevi.  Miðað  eigur  at  vera  eftir,  at  námsfrøðiligi  ráðgevin  í  samstarvstoyminum  –  ið</p>
<p>skal ráðgeva skúlunum – eigur at hava læraraútbúgving við hægri ískoytisútbúgving.</p>
<p>Ein  uppraðfesting  av  samstarvstoymunum  bæði  í  játtan  og  víðkan  av  økjum  t.d.  í</p>
<p>Vesturøkinum og Sandoynni krevur, at mann annaðhvørt javnar samansetingina út í teimum</p>
<p>ymsu samstarvstoymunum kring landið, har skipanir eru, soleiðis at starvsfólkaorkan verður</p>
<p>regulerað eftir uppskotna býtislykli, ella at ein økt játtan verður raðfest til samstarvstoymini.</p>
<p xml:lang="dan">2.1.6 DAGSTOVNAØKIÐ</p>
<p>Heimildin  fyri  at  veita  sernámfrøðiliga  tænastu  til  børn  undir  skúlaaldur  er  ásett  í</p>
<p>fólkaskúlalógini. Virksemið hjá Sernámi til bólkin undir skúlaaldur er støðugt vaksin seinastu</p>
<p>árini.</p>
<p>Bólkurin sendi spurnarblað  út til 47 fólkaskúlar og 3 frískúlar, og inn komu 40 svar.</p>
<p xml:lang="dan">Implement consoulting group (2013). Pejlemærker for fremtidens pædagogisk-psykologiske rådgivning. KL</p>
<p>Taliráðgevi skal eisini taka sær av talu- og samskiftisvenjingum.</p>
<p>12</p>
<p>Sum  talvan  vísir  niðanfyri,  so  vóru  í  2013  153  nýggjar  tilmeldingar  til  Sernám  frá</p>
<p>dagstovnaøkinum,  sum  vóru  10  tilmeldingar  fleiri  enn  árið  fyri.  Talið  av  nýggjum</p>
<p>tilmeldingum frá fólkaskúlaøkinum  var 122 í 2013, sum var 1 minni enn árið fyri. Tilsamans</p>
<p>vóru 275 nýggjar tilmeldingar til Sernám í 2013 í mun til 266 árið fyri, av teimum vóru 56% frá dagstovnaøkinum.</p>
<p><em type="bold">Tal av tilmeldingum </em></p>
<p>DagstovnarSkúlarTilsamans</p>
<p><em type="italic">Talva 3 </em></p>
<p>Í  sambandi  við  ásetingina  í    §  5  í  dagstovnalógini  er  tørvur  á  einum  greiðari  ábyrgdarbýtið</p>
<p>millum  kommunurnar  og  landið.  Mælt  verður  til,  at  ráðgeving  í  sambandi  við  §  5  umframt</p>
<p>aðrar  sernámsfrøðiligar  uppgávur  verða  samskipaðar  í  samstarvstoymunum.  Ein  avtala  um</p>
<p>tænastur á dagstovnaøkinum, við heimild í fólkaskúlalógini, eigur at gerast við kommunurnar og  Almannamálaráðið.  Hóast  Mentamálaráðið  umsitur  dagstovnalógina,  sum  eisini  umrøðir</p>
<p>sernámsfrøði  á  dagstovnaøkinum,  so  eru  tað  kommunurnar,  sum  umsita  tann  fíggjarliga</p>
<p>partin av tí sernámsfrøðiliga stuðlinum.</p>
<p> Løgtingslóg nr. 67 frá 10. mai 2000 um dagstovnar og dagrøkt (broytt  9. mai 2006) § 5., <em type="italic">Stk. 2, 3.</em>  </p>
<p>13</p>
<p>3.0 ÁBYRGDAR- OG UPPGÁVUBÝTIÐ</p>
<p>3.0 SERNÁM</p>
<p xml:lang="dan">3.0.1 BYGNAÐUR</p>
<p>Sum nevnt í parti 1.0 mælir arbeiðsbólkurin til eina bygnaðarbroyting á Sernámi. Hetta fyri</p>
<p>at miðsavna og styrkja um leiðsluna og fyrisitingina, miðsavna greiningina, og at tað verður</p>
<p>møguligt, at  samstarvstoymini arbeiða tættari at skúlunum.</p>
<p>Leiðslutoymi</p>
<p>Greiningartoymi</p>
<p>Samstarvstoymi Norður</p>
<p>Samstarvstoymi Suðurstreymoy og Sandoy</p>
<p>Samstarvstoymi Vágoy, Vestmanna og Kvívík Samstarvstoymi Suðuroy</p>
<p>Samstarvstoymi Eysturoy og Sundalagi</p>
<p><em type="italic">Talva 3 </em></p>
<p xml:lang="dan">3.0.2 ENDAMÁL</p>
<p>Endamálið hjá Sernámi er at veita  skúlum og dagstovnum, foreldrum og øðrum, ið varða av</p>
<p>børnum og ungum í aldrinum 0-18 ár,  sernámsfrøðiliga vegleiðing og ráðgeving.  Endamálið</p>
<p>hjá Sernámi er at veita vegleiðing og ráðgeving í sambandi við innihaldið í stuðulsátøkum til</p>
<p>børn og ung við serligum tørvi ella sum ikki fáa nøktandi úrslit í vanliga undirvísingartilboði skúlans  og  sum  ikki  kunnu  fylgja  ársætlanini  hjá  flokkinum.  Endamálið  hjá  Sernámi  er  at</p>
<p>gera eina námsfrøðiliga og sálarfrøðiliga meting, sum hevur til endamáls at lýsa tann fakliga,</p>
<p>persónliga  ella  sosiala  trupulleikan  hjá  næminginum  ella  í  læruhøpinum.  Hetta  við  atliti  at</p>
<p>veita skúlanum, næminginum og avvarðandi ráðgeving í mun til møguleikar at taka hond um</p>
<p>trupulleikan.</p>
<p>Sernám  skal  veita  ráðgeving  og  vegleiðing  til  serflokkar,  sum  m.a.  vera  settir  á  stovn fyri</p>
<p>næmingar,  ið  ikki  á  annan  hátt  kunnu  fáa  nøktandi  undirvísing  í  fólkaskúlanum.  Næmingur</p>
<p>kann  bert  vera  fluttur  í  serflokk  í  samráð  við  og  eftir  tilmæli  frá  Sernámi  og  í  samráð  við</p>
<p>foreldur/avarðandi.</p>
<p>Fólkaskúlalógin §45 stk. 6. 1) Landsstýrismanninum verður heimilað at seta á stovn serligan skúla ella undirvísingartilboð fyri næmingar</p>
<p>við atferðar-, tilknýtis- og trivnaðartrupulleikum, ið ikki á annan hátt kunnu fáa nøktandi undirvísing í fólkaskúlanum.</p>
<p>14</p>
<p>3.0.3 ARBEIÐSUPPGÁVUR HJÁ TOYMUNUM Á SERNÁMI</p>
<p>Leiðslutoymið  Greiningartoymið Samstarvstoymið</p>
<p><em type="bold">Staðseting: Sernám </em></p>
<p type="listitem"> Umsita tímapuljuna og</p>
<p>samskipa viðgerðina av tímabýtinum</p>
<p type="listitem"> Fyrisiting, journal, KT</p>
<p><em type="bold">Staðseting: Sernám  </em></p>
<p type="listitem"> Tørvsgreiningar</p>
<p type="listitem"> Sálarfrøðiligar kanningar</p>
<p type="listitem"> Taluviðgerð</p>
<p type="listitem"> Rørslu- og sansaskipanar-</p>
<p>v.m.  lønaravgreiða í sambandi við sernámsfrøðiligar stuðlar</p>
<p type="listitem"> Bókhald,</p>
<p>kanningar, ráðgeving og uppfylging</p>
<p type="listitem"> Hoyrikanningar,</p>
<p><em type="bold">Staðseting: Í økinum </em></p>
<p type="listitem"> Sernámsfrøðilig ráðgeving</p>
<p type="listitem"> Supervisjón</p>
<p type="listitem"> Uppfylging</p>
<p type="listitem"> Samskipa serligan tørv</p>
<p type="listitem"> Vera við til at menna</p>
<p>læruumhvørvið</p>
<p type="listitem"> Ráðgeva skúlaleiðsluni,</p>
<p xml:lang="dan">lærarum og foreldrum</p>
<p type="listitem"> Neyvt samstarv við</p>
<p>skrivarauppgávur</p>
<p type="listitem"> Føra hagtøl</p>
<p type="listitem"> Gera tilmæli til ein part</p>
<p>ráðgeving, uppfylging og undirvísing av næmingum við CI og øðrum  hoyribrekum</p>
<p type="listitem"> IKT, kanning, ráðgeving</p>
<p>førleikastovuna</p>
<p type="listitem"> Einstaklingsætlanir, tillaging,</p>
<p>av heima- og sjúkraumsóknum</p>
<p type="listitem"> Umsita samstarv og</p>
<p>og uppfylging  til alternativt sam- skifti</p>
<p type="listitem"> umsita lesi</p>
<p>lýsing, íverksetan og uppfylging</p>
<p type="listitem"> Stuðla arbeiðnum hjá</p>
<p>tryggja “brúgvarnar “ millum dagstovn, skúla, miðnám ella annað virksemi eftir fólkaskúlan<em type="bold"> </em></p>
<p>/orðblindakanning, vegleiðing og uppfylging<em type="bold"> </em></p>
<p>førleika-stovunum/ flokstoymunum at skipa undirvísingina fyri børn við serligum tørvi</p>
<p type="listitem"> Uppfylging av niðurstøðum í</p>
<p>sálarfrøðiligum kanningum, eygleiðingum, førleikakanningum, lesikanningum, orðblindakanningum v.m. í tøttum samstarvi við førleikastovuna</p>
<p type="listitem"> Í samstarvi við</p>
<p>førleikastovurnar hava regluligar eftirmetingar av úrtøkuni hjá einstaka næminginum, sum hevur serligan tørv</p>
<p>3.0.4 TÍMAJÁTTAN</p>
<p>Til  tess  at  tryggja  størri  kontinuitet  og  støðufesti  til  næmingar,    ið  hava  tørv  á  serligum</p>
<p>fyriskipanum, verður  mælt til, at játtanin til miðfirraðu tímarnar verður økt, samstundis sum ein  allýsing  verður  gjørd,  á  hvønn  hátt  øktu  miðfirraðu  tímarnir  skulu  nýtast  til</p>
<p>sernámsfrøðilig stuðulsátøk. Hesir tímar skulu nýtast til  eykahjálp  í  einstøkum  lærugreinum</p>
<p>til  næmingar  ella  næmingabólkar,  sum  hava  ilt  við  at  fylgja  við  vanligu  undirvísingini  í</p>
<p>lærugreinini.  Talan  kann  vera  um  tímar  til  einstaklingar,  bólkar,  lesi/rokniskeið,  SI,  faklig</p>
<p>átøk og og námsfrøðilig átøk innan trivnað.</p>
<p>15</p>
<p>Sambært  fólkaskúlalógini  §12  stk.  2 skal  játtan  til  tímar  til  serundirvísing  og</p>
<p>sernámsfrøðiligan  stuðul  grundast  á  eina  námsfrøðiliga/sálarfrøðiliga  kanning. Kanningin</p>
<p>eigur  at  vera  fakliga  grundað  við  atliti  at  virkisføri  og  búningarstøði  hjá  næminginum.</p>
<p>Hugsað  verður  her  um  bæði  fakligir,  persónligir  og  sosialir  førleikar  til  tess  at  tryggja javnbjóðis  møguleikar  at  taka  lut  í  undirvísingini  og  floksfelagsskapinum.  Um</p>
<p>greiningarskipanin,  sum  bólkurin  vísur  á  aðrastaðni  í  tilmælinum,  verður  sett  í  verk,  so  er</p>
<p>hetta arbeiðið ein partur av tí arbeiðinum.</p>
<p>Tað  eigur  at  vera  greiður  skilnaður  millum  tímar  játtaðar  vegna  serligan  tørv  og  miðfirraðu tímarnar.  Sernám    ræður  yvir  tímunum  vegna  serligan  tørv,  ætlaðir  ávísum  næmingum,</p>
<p>meðan skúlin hevur ábyrgd av miðfirraðu tímunum í samstarvi við Sernám. Henda broyting,</p>
<p>við  eini  øktari  miðfirraðari  játtan,  eigur  at  minka  um  trýstið  á  Sernám,  og  samstundis  fær</p>
<p>skúlin/førleikastovurnar  ábyrgd  av  at  tryggja  innihaldið  í  miðfirraðu  (ser)-undirvísingini.</p>
<p>Henda broyting hevur við sær, at tað bert eru næmingar, sum sambært § 12 stk. 2 kunnu fáa</p>
<p>játtaðar tímar vegna serligan tørv frá Sernámi.  Frymilin til tímar vegna serligan tørv játtaðir eftir  §  12  í  fólkaskúlalógini  er,  at  sernámsfrøðiligi  stuðulin  verður  givin  til  n</p>
<p>hava sernámsfrøðiligan tørv, sum ikki er fyribils.</p>
<p>3.1 FØRLEIKASTOVURNAR</p>
<p xml:lang="dan">3.1.1 BYGNAÐUR</p>
<p>Arbeiðsbólkurin hevur ikki spurt leiðslurnar ella limir í førleikastovuni um teirra hugburð til</p>
<p>arbeiði.  Hetta  er  m.a.  tí,  at  tað  júst  varð  gjørt  í  TALIS-kanningini  í  2013,  har</p>
<p>Fólkaskúlaráðið fekk ískoytisspurningar um førleikastovur við í kanningina. Hóast lutfalsliga</p>
<p>fá  svaraðu  kanningini,  so  var  niðurstøðan  hjá  Fólkaskúlaráðnum,  at  hóast  førleikastovurnar</p>
<p>bert hava 2 ár á baki, so sær út til, at skipanin sum heild virkar væl í flestu økjum.</p>
<p>Um nýggjur fólkaskúlabygnaðurin verður framdur við størri skúlaeindum, so verður mælt til at  minka  talið  av  førleikastovum  kring  landið.  Mett  verður,  at  hetta  kann  gera   skipanina</p>
<p>meira virkisføra. Teir smærru skúlarnir fáa allir atgongd til eina førleikastovu í teimum størru</p>
<p>skúlaeindunum.  Teir  skúlar,  ið  hava  serkunnleikan  á  staðnum,  manna  egnu  førleikastovu.</p>
<p>Skúlar,  ið  hava  partvís  serkunnleika  á  staðnum,  fáa  írestandi  førleika  frá  førleikastovuni  í</p>
<p>økinum.</p>
<p>§12, stk. 2 Serundirvísing og sernámsfrøðiligur stuðul, sbrt. §4, stk. 4, ið ikki er fyribils, skal verða grundað á eina</p>
<p>námsfrøðiliga/sálarfrøðiliga kanning og skal fara fram í samráð við næmingin og foreldrini. Um foreldrini nokta fyri hesum, skal skúlin kunna barnaverndina um avgerðina hjá foreldrunum.</p>
<p> <em type="italic">Ískoytisspurningar til TALIS-kanningina</em> – spurningar, sum Fólkaskúlaráðið setti um førleikastovur. Februar 2014 </p>
<p>16</p>
<p xml:lang="dan">3.1.2 ENDAMÁL</p>
<p>Førleikastovan  skal  menna  skúlans  arbeiði  sum  heild,  fylgja  næmingum  og  flokkum,  har stórar avbjóðingar eru, seta í verk fyribyrgjandi átøk og veita næmingum, sum hava ilt við at</p>
<p>fóta sær, skjóta hjálp bæði fakliga og sosialt, so at tørvurin á serundirvísing minkar. Arbeiðið</p>
<p>í  førleikastovuni  fevnir  um  tvær  súlur,  tað  almenna/vanliga  námsfrøðiliga  øki  og  tað</p>
<p>sernámsfrøðiliga øki. Tað merkir, at førleikastovan skal hava ein virknan leiklut at menna og</p>
<p>styrkja tað fakliga og sosiala arbeiðið í skúlunum, samstundis sum førleikastovan saman við leiðslu  skúlans  hevur  ábyrgd  av  miðfirraðu  serundirvísingini,  og  at  serligur  tørvur  verða</p>
<p>fyriskipaður  og  lagaður  til  ávísa  tørvin  bæði  hjá  næmingum  og  flokkum.  Eisini  skal</p>
<p>førleikastovan  samskifta,  samskipa  og  samstarva  við  samstarvstoymini  hjá  Sernámi</p>
<p>viðvíkjandi næmingum við serligum tørvi.</p>
<p>Førleikastovan  er  skúlans  innanhýsis  vitanarmiðdepil.  Samrøðan  millum  ymsu  fakbólkarnar er  av  sera  stórum  týdningi,  tí  hon  verður  mett  at  smitta  gagnliga  av,  so  vit  fáa  samvirkandi</p>
<p>fyrimunir. Samspælið millum førleikastovuna og restina av skúlanum fevnir um ráðgeving og</p>
<p>hugskotsgeving til einstaka læraratoymið, einstaka læraran ella stuðulin í teirra námsfrøðiliga</p>
<p>arbeiði við  ymsu tørvunum hjá næmingunum. Eisini skal førleikastovan veita lærarum hjálp</p>
<p>og ráðgeving umframt at samskipa og menna náms- og fakligu førleikarnar í skúlanum.</p>
<p>Førleikastovan  eigur  at  leggja  áherðslu  á,  at  støðið  verður  tikið  í  førleikunum  hjá næmingunum og menningarmøguleikum teirra. Í virkseminum hjá førleikastovuni eigur læra</p>
<p>at verða hugsað breitt, har yvirskipaða uppgávan fevnir um javnt og samt at bera saman allar</p>
<p>næmingar  í  mun  til  háttin,  sum  valdur  er  at  innrætta  og  skipa  undirvísingina  á  staðnum.</p>
<p>Førleikastovan skal - samstundis sum hon er ein praktisk fyriskipan - vera eitt grundanarrúm,</p>
<p>har  samlaða  skúlaskipanin  á  staðnum  hugsar  inn  tørvin  hjá  øllum  næmingunum.  Málið  hjá førleikastovuni  er  tí  bæði  ein  hóskandi  skipan  av  virkseminum  í  skúlaøkinum  í  mun  til  á</p>
<p>bestan  hátt  at  rúma  øllum  næmingum  og  at  tryggja,  at  næmingar  við  serligum  tørvi  fáa  eitt</p>
<p>viðkomandi og skikkað undirvísingartilboð.</p>
<p xml:lang="dan">3.1.3 INNIHALD</p>
<p>Arbeiði  í  førleikastovuni  fatar  um  at  virka  fyri  heildarmenning  skúlans  og  at  tryggja,  at</p>
<p>arbeiðið  í  førleikastovuni  fevnir  um  báðar  grundsúlurnar,  vanligu  undirvísingina  og  tað</p>
<p>sernámsfrøðiliga økið. Fyri betur at kunna røkta báðar arbeiðssetningarnar, mælir bólkurin til, at fakfólkini í førleikastovuni raðfesta arbeiðsbýti javnt millum báðar súlurnar.</p>
<p> Mentamálaráðið (2011). <em type="italic">Tilmælið um sernámsfrøði. </em></p>
<p> Fólkaskúlaráðið (2012). <em type="italic">Upprit um førleikastovur</em> <em type="italic">- grundað á tilmælið um serundirvísing</em> </p>
<p>17</p>
<p>3.1.4 ARBEIÐSUPPGÁVUR Í FØ RLEIKASTOVUNI</p>
<p><em type="bold">Førleikastovan </em></p>
<p type="listitem">Er undir leiðslu skúlans</p>
<p type="listitem">Samskipa tímar og innihald vegna serligan tørv og miðfirrað serundirvísing</p>
<p type="listitem">Menna undirvísingarhættir</p>
<p type="listitem">Faklig upplegg, foreldrafundum og námsfrøðiligum fundum</p>
<p type="listitem">Gera lesi/roknikanningar</p>
<p type="listitem">Tryggja, at einstaklingslæruætlanir verða gjørdar fyri næmingar við serligum tørvi</p>
<p type="listitem">Næmingalaga, ráðgeva og eftirmeta í mun til innihaldið í læru- og</p>
<p>menningartilgongdini hjá næmingum við serligum tørvi m.a. viðvíkjandi ársætlan og einstaklings læruætlan</p>
<p type="listitem">Ráðgeva og veita hjálp viðvíkjandi inklusjón</p>
<p type="listitem">Tilfar evt. tillaga tilfar</p>
<p type="listitem">Einstaklings fakligar royndir</p>
<p type="listitem">Menna námsfrøðiliga umhvørvi í skúlunum at kunna og samskifta við foreldur</p>
<p>Førleikastovan eigur at leggja dentin á, at støðið verður tikið í førleikunum hjá næmingunum</p>
<p>og menningarmøguleikum teirra. Virksemið í førleikastovuni er millum annað tilskilað í uppriti.</p>
<p>3.1.5 SAMSTARV VIÐ SERNÁM</p>
<p>Førleikastovan  skal  í  samstarvi  við  samstarvstoymið  hjá  Sernámi  verða  við  til  at  hjálpa</p>
<p>lærarum  at  tryggja,  at  vanliga  serundirvísingin  og  sernámsfrøðiligur  stuðul  vegna  serligan</p>
<p>tørv  er  á  einum  fakligum,  námsfrøðiligum  støði,  so  at  allir  næmingar  fáa  tær  avbjóðingar, teimum tørvar. Í dagliga arbeiðinum í skúlunum er umráðandi, at hjálp og ráðgeving er tøk og</p>
<p>verður  veitt  so  skjótt  tilber.  Tað  er  umráðandi,  at  førleikastovan  saman  við</p>
<p>samstarvstoyminum  hevur  møguleika  at  hjálpa  og  ráðgeva  lærarunum,  tá  ið  teir  skulu  velja</p>
<p>arbeiðshátt og arbeiðstilfar til næmingarnar við serligum avbjóðingum.</p>
<p> Fólkaskúlaráðið (2012). <em type="italic">Upprit um førleikastovur</em> <em type="italic">- grundað á tilmælið um serundirvísing</em> </p>
<p>18</p>
<p>Í  sambandi  við  sernámsfrøðiliga  økið  er  leikluturin  hjá  førleikastovuni  at  hjálpa  lærarum  í</p>
<p>flokkunum  at  fyribyrgja,  at  trupulleikarnir  sleppa  at  vaksa.  Har,  sum  álvarsligir  trupulleikar</p>
<p>eru,  skal  Sernám  gera  neyðugu  útgreiningarnar  sum  krevjast,  meðan  førleikastovan  hevur</p>
<p>leiklutin  sum  samskipari,  vegleiðari  og  undirvísari,  so  allar  góðar  kreftir  í  skúlanum  leggja orku í, at næmingurin fær góðan stuðul og hjálp at megna avbjóðingar sínar.</p>
<p>Førleikastovan  á  staðnum  og  samstarvið  við  Sernám  er  ein  fortreyt  fyri  væleydnaðari</p>
<p>inklusjón. M.a. tí at henda tilgongd  krevur, at lærarar og námsfrøðiligir stuðlar hava eitt stað</p>
<p>at  venda  sær  til,  har  vitan  verður  uppbygd.  Hesa  uppgávu  í  tøttum  samstarvi  við samstarvstoymið verður mett, at førleikastovan kann røkja, m.a. tí at umvegis førleikastovuna</p>
<p>kann verandi vitan verða gagnnýtt at menna gott læruumhvørvi og námsfrøðilig amboð.</p>
<p>Ein  av  niðurstøðunum,  sum  bólkurin  kom  fram  til  við  støði  í  afturbering  frá  skúlans</p>
<p>leiðslu/førleikastovum,  serflokkum  og  Sernámi  var,  at  fleiri  teirra  eftirlýstu  eina  greiðari</p>
<p>lýsing  av  uppgávubýtinum  millum  partarnar.  Bólkurin  hevur  lagt  upp  til  omanfyri  nevnda</p>
<p>uppgávubýtið.</p>
<p>Sernám</p>
<p>Skúlin</p>
<p>Greiningartoymi</p>
<p>Samstarvstoymi Førleikastovan</p>
<p>                     <em type="italic">Talva 4 </em></p>
<p>Eitt av tilmælunum, sum bólkurin er komin fram til, er stovnsetanin av samstarvstoymunum,</p>
<p>við  tí  fyri  eyga  at  kunna  fáa  eitt  tættari  samstarv  millum  skúlarnar  og  Sernám  í  lag.  Sum</p>
<p>omanfyri standandi talva vísir, so eru uppgávur, sum kunnu loysast av fleiri pørtum. Talvan</p>
<p>niðanfyri  vísir  uppgávur,  sum  førleikastovan  og  samstarvstoymini  í  felag  vara  av. Arbeiðsuppgávurnar hjá ávikavíst leiðslu-, greiningar- og samstarvstoymi og førleikastovuni</p>
<p>er tilskilað í eini felags talvu í fylgiskjali 1.</p>
<p>19</p>
<p><em type="bold">Førleikastovan/Samstarvstoymið </em></p>
<p type="listitem"> Einstaklinga fakligar royndir t.d.</p>
<p>rokni/lesikanningar</p>
<p type="listitem"> Sparra og ráðgeva í tilgongdum hjá lærarum</p>
<p type="listitem"> Skipað arbeiðs- og mannagongdir</p>
<p type="listitem"> Ráðgeva og vegleiða lærarum og foreldrum</p>
<p type="listitem"> Stuðla arbeiðnum at skipa undirvísingina fyri</p>
<p>næmingar við serligum tørvi</p>
<p type="listitem"> Uppfylging av niðurstøðum í sálar-frøðiligum</p>
<p>kanningum, eygleiðingum,</p>
<p>førleikakanningum, lesikanningum,</p>
<p>orðablindakanningum v.m. í tøttum samstarvi við avvarðandi fakfólk</p>
<p>Førleikastovan er eitt tvørfakligt toymi. Tað verður mett, at rætt er, at í toyminum eru: umboð</p>
<p>fyri leiðslu skúlans, serlærari, lesivegleiðari, støddfrøðilærari, AKT-lærari og orðblindalærari.</p>
<p>Aðrir  bólkar,  sum  eru  knýttir  at  førleikastovunum  eru:  SSP-  lærari,  skúlavegleiðari, skúlabókavørður, KT- vørður, flokslærarar, cand. pæd. pæd. psyk., heilsusystir og onnur .</p>
<p>Neyðugt er í hesum sambandi at allýsa arbeiðs- og ábyrgdarøkið hjá hvørjum fakbólki fyri at</p>
<p>tryggja, at uppgávurnar hjá førleikastovuni verða greiðari og lættari at umsita (sí skjal 1).</p>
<p>Niðurstøðan í ískoytisskanningini hjá Fólkaskúlaráðnum er, at tey eisini mæla til at fremja</p>
<p>fleiri átøk fyri at røkka málunum við førleikastovunum. M.a. verður mælt til, at arbeiðsøkini hjá starvsfólkunum í førleikastovuni verða lýst, og at almanna- og serøkið verða allýst.</p>
<p>Hesum er hesin arbeiðsbólkurin eisini samdur í, og mælt verður tí til, at arbeiðsøki, uppgávur og heimildir hjá førleikastovuni verða lýstar í kunngerð sum skjótast.</p>
<p> Fólkaskúlaráðið (2012). <em type="italic">Upprit um førleikastovur</em> <em type="italic">- grundað á tilmælið um serundirvísing</em> </p>
<p> <em type="italic">Ìskoytisspurningar til TALIS-kanningina</em> – spurningar, sum fólkaskúlaráðið setti um førleikastovur. Februar 2014 </p>
<p>20</p>
<p>4.0 SERNÁMSFRØÐILIG TILTØK INNAN TA ALMENNU SKÚLASKIPANINA OG SERFLOKKAR OG SERSKÚLA</p>
<p>4.1 INKLUSJÓN</p>
<p>Tá ið talan er um sernámsfrøði bæði innan ta vanligu skipanina, men eisini innan serflokkar og serskúla,  hevur  tað  týdning  eisini  at  fyrihalda  seg  til  inklusjónshugtakið.  Í  tráð  við  grein  24  í ST-sáttmálanum um  rættindi  h</p>
<p>Viðvíkjandi at hava ein almennan skúla fyri øll, eru Føroyar í eini serstøðu við tað, at vit ikki  skulu flyta næmingar úr serskiltum tilboðum til vanligar flokkar í tí almennu skipanini. Føroysk siðvenja  hevur  verið  ikki  at  havt  sertilboð/serskúla  í  stóran  mun,  so  tá  ið  vit  viðgera inklusjónshugtakið  í  føroyskum  høpi,  snýr  tað  seg  meira  um,  hvussu  vit  fáa  tryggjað  góða góðsku í teimum undirvísingartilboðum, sum eru.</p>
<p>Sambært fólkaskúlalógini hava øll børn tryggjað rættindi til tann almenna fólkaskúlan ella aðra undirvísing, ið kann javnmetast við tað, sum vanliga verður kravd í fólkaskúlanum. Somuleiðis er  tryggjað  børnum  undirvísing  í  nærumhvørvinum,  men  miðað  eigur  samstundis  eftir  at skapa  best  møguligu  umstøður  til  allar  næmingar,  eisini  børn,  sum  á  ein  hvønn  hátt  hava  ein serligan tørv. Í hesum sambandi verður mælt til, at ískoyti verður gjørt til § 13, stk. 6, soleiðis at heimild eisini verður at gera frávik í mun til stk. 5 í somu grein, so at næmingar, ið hava tørv á  tí,  kunnu  vera  undirvístir  meira  enn  helvtina  av  undirvísingini  uttanfyri  vanligu  skipanina. Mælt verður til hetta, tí hóast ymsar fyriskipanir, so eru tað næmingar, sum partar av skúlatíðini hava tørv á so serligari hjálp, at inklusjón bara er møgulig í ávísan mun.</p>
<p>Arbeiðsbólkurin  mælir  til  inklusjón  í  allar  størsta  mun,  har  tað  ber  til,  men  saman  við inklusjónshugtakinum  má  eisini  verða  hugsað  um  vanliga  flokkin  og  um  læraran  í  vanliga flokkinum,  og  at  hesin  verður  førleikamentur.  Ein  fakliga  sterk  førleikastova  í  skúlunum, vælskipað og møgulig økt miðfirrað játtan til skúlan og felags jaligur hugburður til inklusjón er við  til  at  skapa  góðar  fortreytir  fyri  væleydnaðari  inklusjón.  Ráðgeving  og  vegleiðing  frá Sernámi innan hetta økið hevur eisini stóran týdning.</p>
<p>Arbeiðsbólkurin  metir,  at  tað  hevur  stóran  týdning  at  vera  tilvitaður  um,  at  neyðugt  er  við sertilboðum, og at tørvur er á teimum. Tó hevur tað týdning, at funnið verður fram til ein felags bygnað  fyri  sertilboðini,  so  at  mann  fær  fjølbroytni  í  tey  ymisku  tilboðini,  og  at  tey  verða</p>
<p>Sí § 24 í ST-sáttmálanum um rættindi teirra, ið bera brek</p>
<p>Í tráð við allýsingar av inklusjónhugtakinum, so snýr tað seg ikki bara um at vera partur av felagsskapinum, men eisini at eiga virknan lut</p>
<p>har. Inklusjónshugtakið snýr seg eisini um mentan, hugburð, mannasyni og virði, so treytin fyri væleydnaðari inklusjón er eisini, at starvsfólkini hava felags hugburð til inklusjón, eru motiverað at inkludera, fáa neyðuga fakliga førleikan at taka sær av uppgávuni,og at nøktandi normering verður sett til uppgávuna.</p>
<p>Sí tøl yvir næmingar, sum ganga í serskiltum tilboðum á s. 25</p>
<p>21 staðsett ymsa staðni í landinum. Mælt verður til, at gjørdur verður ein yvirskipaður bygnaður av serflokkum,  sum  eisini  í  ávísan  mun  kann  vera  knýttur  at  serskúlanum,  Um  serflokkurin  er knýttur at  serskúlanum  hevur tað týdning, at  endamál, skipan og ábyrgd  eru  nágreiniliga lýst. Eisini  hevur  tað  týdning,  at  felags  mannagongdir  og  leiðreglur  eru  t.d.  viðv.  játtan, sernámsfrøðiliga ráðgeving og supervisjón, leiðsluviðurskifti, upptøkumannagongdir, stødd o.a.</p>
<p>4.2 FLOKKING OG LÝSING AV SERUNDIRVÍSING OG SERNÁMSFR ØÐILIGUM STUÐLI:</p>
<p><em type="bold">Slag av serundirvísing Lýsing </em></p>
<p>Sernámsfrøðilig átøk Verða  skipað  eftir  miðfirraðu  tímajáttanini.  Átøkini  vera</p>
<p>skipað  í  bólkum  partar  av  skúlatíðini.  Kunnu  vera  inni  í</p>
<p>flokkinum, men eisini uttanfyri floksundirvísingina í bólkum.</p>
<p>Vanlig serundirvísing Serundirvísing,  sum  liggur  uttanfyri  vanligu  undirvísingina.</p>
<p>Kann fara av miðfirraðu tímajáttanini.</p>
<p xml:lang="dan">Einstaklings</p>
<p>serundirvísing ella</p>
<p>sernámsfrøðiligur  stuðul Tímar vegna serligan tørv játtaðir eftir §12 í fólkaskúlalógini.</p>
<p>Hesin  sernámsfrøðiligi  stuðulin  verður  givin  til  næmingar,</p>
<p>sum  hava  sernámsfrøðiligan  tørv,  sum  ikki  er  fyribils.  Hesin</p>
<p>stuðul verður veittur  meira sum einstaklings</p>
<p>sernámsfrøðiligur stuðul.</p>
<p>Serflokkar Serflokkar umfata serligar skipanir í tí vanliga fólkaskúlanum, har  givið  verður  serundirvísing  og  sernámsfrøðiligur  stuðul.</p>
<p>Serflokkar  eru  undir  leiðsluni  í  tí  skúla  ella  skúlaeind,  har</p>
<p>flokkurin  ella  deildin  er  staðsett.  Fyri  at  kunna  vera  ein</p>
<p>serdeild  ella  serflokkur,  mugu  minst  4  næmingar  vera</p>
<p>savnaðir.</p>
<p>Serskúli Serskúli  liggur  uttanfyri  vanliga  fólkaskúlan  og  er  skipaður</p>
<p>eftir  serstakari  lóg.    Serskúlin  er  fyri  alt  landið.  Serskúlin hevur sína egnu leiðslu.</p>
<p>22</p>
<p>4.3 SERFLOKKAR</p>
<p>Verandi bygnaður sær soleiðis út:</p>
<p>MMR</p>
<p>Senám</p>
<p>Sertilboð 4-10 Venjingarskúlin</p>
<p>Fólkaskúlin</p>
<p>Runavíkarskúli</p>
<p>serflokkur Skúlin við  Ósánna</p>
<p>serflokkur Hoyvíkarskúli</p>
<p>serflokkur Skúlin á Trøðni</p>
<p><em type="italic">Talva 5 </em></p>
<p>Við í talvuni eru bert teir størstu og/ella stovnsettu serflokkar. Í talvuni niðanfyri er yvirlit yvir</p>
<p>tal  av  næmingum,  sum  ganga  í  teimum  størstu  serflokkunum  og  í  serskúla  skúlaárið 2013/2014.  Talan  er  um  50  næmingar  í  Skúlanum  á  Trøðni,  10  næmingar  í  skúlanum  við</p>
<p>Ósánna, 11 næmingar í Hoyvíkar skúla, 20 næmingar á Venjingarskúlanum og 13 næmingar í</p>
<p>skúlanum við Løkin. Tilsaman 104 næmingar. Skoytast skal uppí, at fleiri serskild skúlatilboð</p>
<p>eru á fleiri øðrum skúlum, men hesi eru antin ógvuliga lítil ella/og hava ikki virkað í eitt longri</p>
<p>samanhangandi tíðarskeið.</p>
<p>Hóast  mælt  verður  til  inklusjón  í  størst  møguligan  mun,  so  mælir  arbeiðsbólkurin  til,  at</p>
<p>serskúlin  og  teir  serflokkar,  ið  nevndir  eru,  vera  styrktir  og  mentir  til  veruliga  at  veita</p>
<p>dygdargóð  menningar-  og  lærutilboð.  Eisini  verður  mælt  til,  at  tey  leggja  seg  eftir einum/nøkrum  serøkjum,  sum  tey  hvør  sær  kunnu  menna,  og  sum  tørvur  er  á.  Mælt  verður</p>
<p>eisini til, at vesturøkið og Suðuroy fáa hvør sín serflokk.</p>
<p>Tilmælið leggur áherðslu á, at skilmarkað verður, nær talan er um ein bólk av næmingum, sum</p>
<p>er  grundað  á  eina  samskipan  av  tímum  til  serligan  tørv,  og  einum  serflokki,  har  talan  er  um</p>
<p>eina serliga skipan, <em type="italic">sum</em> virkar í eitt longri tíðarskeið, sí s. 22. </p>
<p>23</p>
<p>Mælt verður til, at bygnaðurin av serflokkum og serskúla verður skipaður soleiðis:</p>
<p>Fólkaskúlin</p>
<p>Sernám Skúlin á Trøðni</p>
<p>Skúlin í Klaksvík</p>
<p>Runavíkar skúli</p>
<p>Vágum</p>
<p>Suðuroy</p>
<p>Hoyvíkar skúli</p>
<p>Venjingarskúlin</p>
<p>serflokkur</p>
<p>serflokkur</p>
<p>serflokkur</p>
<p>serflokkur</p>
<p>serflokkur</p>
<p>serflokkur</p>
<p><em type="italic">Talva 6 </em></p>
<p><em type="italic">Talva 7 </em></p>
<p>Næmingar</p>
<p>Í  alt  ganga  6898  næmingar  í  føroyska  fólkaskúlanum,  so  sostatt  ganga  skúlaárið  2013/2014 1,5%  av  øllum  næmingunum  í  serflokki,  0,72%  í  serskúlanum,  og  samlað  uttanfyri  almennu</p>
<p>skúlaskipanini  2,23%.  Hetta  tal  má  sigast  at  vera  ógvuliga  lágt,  um  vit  sammeta  okkum  við</p>
<p>okkara grannalond, sí talvu .</p>
<p><em type="bold">Serskúli </em></p>
<p><em type="bold">Serlig fyriskipan </em></p>
<p>6,00%</p>
<p>5,00%</p>
<p>15,00%</p>
<p>4,00%</p>
<p>10,00%</p>
<p>3,00%</p>
<p>2,00%</p>
<p>5,00%</p>
<p>1,00%</p>
<p>Serskúla</p>
<p>0,00%</p>
<p>0,00%</p>
<p>Serlig fyriskipan</p>
<p><em type="italic">Talva 8</em> </p>
<p>Tølini í grannalondunum skulu takast við fyrivarni,  tí ymiskar uppgerðir vísa ymisk tøl, og hartil eru ikki allar uppgerðir frá sama árstali,</p>
<p>men tølini kunnu brúkast til at geva eina ábending um støðuna.</p>
<p><span type="quote">“Serlig fyriskipan”</span> merkir her, at tað bæði eru tey, sum ganga í serskúla, serflokki og sum fáa tímar vegna serligan tørv í fólkaskúlanum.</p>
<p>24</p>
<p>Serflokkar  skulu  skipast  undir  leiðslu  av  skúlastjóranum,  men  kunnu  eisini  vera  skipað  eftir</p>
<p>serskúlalógini og tískil hoyra undir Skúlanum á Trøðni. Mælt verður til, at leiðslutíðin verður</p>
<p>roknað  eftir  starvsfólkatalinum  í  skúlanum.  Øll  starvsfólk,  sum  hava  meira  enn  10  tímar  um</p>
<p>vikuna, skulu telja við í leiðslutíðini ella skúlaleiðslur fáa leiðslutíð tillutaða afturat í mun til</p>
<p>tímatalið  vegna  serligan  tørv,  bæði  lærara-  og  stuðulstímar.  Viðvíkjandi  játtanini  til</p>
<p>serflokkar,  so  verður  mælt  til,  at  teir  fáa  tímajáttan  til  ein  flokk,  sum  tilskilað  í  talvuni niðanfyri. Minsta kravið fyri at kallast ein serflokkur er 4 næmingar. Sum dømi kann nevnast,</p>
<p>at um  4 - 12 næmingar eru í flokkinum, verður tað roknað sum ein flokkur, og millum 13 – 24</p>
<p>næmingar verður játtanin sum  til tveir flokkar.  Tað,  sum  kemur afturat  hesari játtan, eigur at</p>
<p>vera  veitt  frá  Sernámi  sum  tímar  vegna  serligan  tørv  og  verður  veitt  alt  eftir,  hvønn  serligan</p>
<p>tørv hjá teimum einstøku næmingunum í serflokkinum talan er um. Næmingatalið er avgerandi fyri,    hvussu  nógv  starvsfólk  eru  knýtt  at  flokkunum,  meðan  serligi  tørvurin  hjá  teimum</p>
<p>einstøku  næmingunum,  og  tann  serligi  tørvurin,  ið  flokkurin  er  skipaður  eftir,    er  avgerandi</p>
<p>fyri,  um  talan  er  um  flokk  á  1.  2.  3.  ella  4.  stigi.  Mælt  verður  til,  at  slík  stigatalva  ella</p>
<p>tørvsgreiningarfrymil verður gjørdur, tá ið tímar vegna serligan tørv verða tillutaðir. Dømi um,</p>
<p>hvussu  starvsfólkasamansetingin  í  ymiskum  serflokkum  kundi  sæð  út,  er  tilskilað  í  talvuni niðanfyri.</p>
<p><em type="bold"> A 4-7 næmingar </em></p>
<p><em type="bold">B 8-12 næmingar </em></p>
<p><em type="bold">C 13-18 Næmingar </em></p>
<p xml:lang="dan"><em type="bold">D 19-24 Næmingar </em></p>
<p><em type="bold"> </em>1 lærari  </p>
<p>1 stuðul</p>
<p>1 lærari  2 stuðlar</p>
<p>2 lærarar  2 stuðlar</p>
<p>2 lærarar 3 stuðlar</p>
<p><em type="bold"> </em>2 lærarar </p>
<p>1 stuðul</p>
<p>2 lærarar  2 stuðlar</p>
<p>3 lærarar  2 stuðlar</p>
<p>3 lærarar  3 stuðlar</p>
<p><em type="bold"> </em>1 lærari </p>
<p>2 stuðlar</p>
<p>2 lærarar  2 stuðlar</p>
<p>2 lærarar 3 stuðlar</p>
<p>2 lærarar  4 stuðlar</p>
<p><em type="bold"> </em>2 lærarar  </p>
<p>2 stuðlar</p>
<p>3 lærarar  3 stuðlar</p>
<p>3 lærarar  4 stuðlar</p>
<p><em type="italic">Talva 9 </em></p>
<p>Mælt verður til, at flokkar skulu verða ætlaðir ávísum serligum tørvi. Um tað námsfrøðiliga er ráðiligt,  kunnu  flokkar  tillagast  til  fleiri  serligar  tørvir.  Hetta  verður  eftir  tilmæli  frá  leiðslu skúlans og Sernámi.</p>
<p>Til  ber  at  ganga  lutvíst  ella  heilt  í  serflokki.  Tað  er  altíð  lærari  í  serflokkinum,  sum  er flokslærari hjá næmingunum, ið eru tilknýttir serflokkin meira enn 10 t/v.</p>
<p>Allir næmingar í serflokkum hava tilknýti til ein annan ávísan flokk í skúlanum.</p>
<p>Sí tilmæli um námsfrøðiligar stuðlar,  juni 2013.</p>
<p>25 Serflokkar  verða  avtiknir  aftur,  um  næmingatalið  fer  niður  um  lægstu  flokking  sambært flokkingartalvu.</p>
<p>Serflokkar  verða  skipaðir  í  samráð  við  Mentamálaráðið  og  Sernám.  Serflokkar  eiga  at  fevna</p>
<p>um størri øki enn sjálvt skúla- /kommunuøkið, um hetta letur seg gera hølisliga.</p>
<p>Serflokkar  skulu  fevna  um  næmingar  í  fólkaskúlaaldri,  ið  ikki  fáa  nøktandi  undirvísing  og</p>
<p>avbjóðingar í sínum heimaflokkum. Næmingar skulu tó kunna hava tilknýti til heimaflokkin í</p>
<p>tann mun, tað letur seg gera.</p>
<p>Næmingur  kann  bert  vera  fluttur  í  serflokk  í  samráð  við  og  eftir  tilmæli  frá  Sernámi  og</p>
<p>foreldrum/avarðandi.  Lærarar  í  serflokkinum  gera  undirvísingar-  og  menningarætlan  fyri</p>
<p>næmingin seinast tveir mánaðir eftir, at næmingurin er byrjaður í serflokki. Læruætlanir skulu</p>
<p>eftirmetast hálvárliga. Hvør næmingur (og foreldur/avarðandi) hevur eitt kontaktfólk.</p>
<p>Arbeiðsinnihaldið í serflokkunum er grundað á fólkaskúlalógina og námsætlanir. Næmingarnir</p>
<p>í  serflokkunum  hava  sama    tímatal  sum  tilsvarandi  aldursbólkur,  tó  hevur  skúlaleiðarin møguleika  at  søkja  landsstýrismannin  um  frávik,  um  mett  verður,  at  hetta  er  næminganna</p>
<p>besta.</p>
<p>Skúlastjórin  er  ovasti  leiðari  við  setanarmyndugleika  og  hevur  ábyrgdina  av  serflokkinum,</p>
<p>meðan flokslærarin hevur undirvísingarligu ábyrgdina og er toymisleiðari fyri toymið, sum er</p>
<p>um  flokkin.  Fakliga  samansetingin  av  starvsfólkunum  skal  umhugsast  og  grundgevast  neyvt við støði í fakliga tørvinum hjá næmingunum í serflokkinum og innihaldinum í sertilboðnum.</p>
<p>Miðað eigur at vera ímóti at hava ein støðugan starvsfólkahóp.</p>
<p>Sernám er ráðgevandi eindin og skal hava yvirlit og innlit í, hvat sertilboðini fevna um. Mælt</p>
<p>verður til, at Skúlin á Trøðni kann verða knýttur at serflokkunum og virka sum ráðgevi. Eisini verður  mælt  til,  at  serflokkar  og  Skúlin  á  Trøðni  veita  kveiking,  hugskot  og  vitanardeiling</p>
<p>ímillum sín.</p>
<p>Bólkurin  metir,  at  førleikastovan  skal  uppraðfestast  við  einum  ávísum  lykli,  tá  ið  serflokkar</p>
<p>verða stovnsettar.</p>
<p>Mælt  verður  til,  at  tað  verður  lýst  í  kunngerð  reglur  fyri  serflokkar.  Her  skal  greitt  tilskilast,</p>
<p>nær skúlin/skúlaøkið kann seta serflokk á stovn, og hvussu skipanin við næmingum tvørturum</p>
<p>kommunumark  skal  skipast.  Annað,  sum  eigur  at  tilskilast,  eru  treytir  fyri  stovnsetan,  tørv,</p>
<p>málbólk,  innihald,  høliskrøv  og  annað.  Upptøkunevnd  eigur  at  vera  fyri  hvønn  serflokk,</p>
<p>umboðandi skúlan og Sernám.</p>
<p>Fólkaskúlalógin § 19, stk. 6</p>
<p>26</p>
<p>4.3.2 FRÁFARINGARPRÓGV</p>
<p>Hugsað eigur eisini at vera um fráfaringarprógv, tá ið næmingar við serligum tørvi umræður.</p>
<p>Havast skal í huga, at ikki allir næmingar eru førir fyri at fara upp til próvtøkur, heldur ikki til</p>
<p>próvtøku  eftir  serstakari  fyriskipan,  og  harvið  fáa  ikki  øll,  sum  nú  er,  eitt  vanligt</p>
<p>fráfaringarprógv.  Sbrt.  kunngerð um  próvtøkur  fólkaskúlans  er  ásett,  at  skúlastjórin  skrivar næmingi, sum ikki megnar fakligu krøvini í einari lærugrein, og tí verður frítikin fyri at fara til</p>
<p>próvtøku,  støðumetingarskjal.  Ásett  er,  at  skúlastjórin  tekur  í  samráð  við  avvarðandi  lærara,</p>
<p>næmingin  og  tey,  ið  hava  foreldramyndugleikan,  avgerð  um,  hvat  støðumetingarskjalið  skal</p>
<p>fevna  um  í  mun  til  úrtøku  og  avrik  næmingsins.  Ásett  er  eisini  í  kunngerðini,  at</p>
<p>Mentamálaráðið ger frymil til støðumetingarskjal. Arbeiðsbólkurin tekur undir við hesi áseting</p>
<p>í kunngerðini, men mælir tó til, at Mentamálaráðið setir bólk við lærarum, sum vanliga arbeiða við  hesum  næmingum,  at  veita  ráð,  hvussu  ásetingarnar  í  hesi  kunngerð  á  bestan  hátt  vera</p>
<p>íverksettar.  M.a.  er  tørvur  á  at  endurskoða  støðumetingarskjalið,  so  at  hetta  verður  eins  fyri</p>
<p>allar  næmingar,  sum  ikki  fáa  talmett  prógv.  Hesin  ráðgevandi  bólkur  átti  eisini  at  ráðgivið,</p>
<p>hvussu  ásetingarnar  í  somu  kunngerð  um  próvtøku  eftir  serligari  fyriskipan  á  bestan  hátt</p>
<p>verður fyriskipað. Samanumtikið metir arbeiðsbólkurin, at tað hevur alstóran týdning, at øll fáa eitt  prógv/skjal,  sum  lýsir  teirra  førleikar,  hvat  innihaldið  í  skúlagongdini  hevur  verið,  hvat</p>
<p>næmingurin megnar, hvørjar førleikar viðkomandi næmingur hevur tilognað sær osfr.</p>
<p>4.3.3 SERSKÚLIN</p>
<p>Fólkaskúlin hevur ein serskúla, sum virkar eftir eini serstakari serskúlalóg. Hetta er sostatt ein sjálvstøðugur  almennur  serskúli,  við  skúlastjóra,  sum  Mentamálaráðið  setir.  Í  skúlanum  ganga vanliga  um  50  næmingar,  og  í  løtuni  eru  47  næmingar  býttir  í  12  flokkar.  17  gentur  og  30 dreingir.</p>
<p>Endamálið við Skúlanum á Trøðni er at tryggja næmingum við serligum tørvi, at tey, ið ikki fáa nøktandi  tilboð  í  vanligu  undirvísingini  ella  serflokkum,  fáa  eitt  tilboð,  sum  “tekur  støði  í</p>
<p>fortreytum  næmingsins”.  Skúlin  á  Trøðni  er  eitt  heiltíðartilboð,  umframt  skúlan  so  varða  tey eisini av skúlaheiminum.</p>
<p>Skúlin á Trøðni skal samskipa virksemið við vanliga fólkaskúlavirksemið so væl sum gjørligt. Í teimum  førum,  har  tað  er  møguligt,  eigur  at  miðast  ímóti,  at  næmingurin  kann  fáa  partvíst  ella heilt fráfaringarprógv. Tó má hetta altíð verða í mun til endamálið, sum er at menna næmingin í mun til egnar fortreytir. Sbrt. serskúlalógini verða læruætlanir gjørdar til hvønn einstakan næming.</p>
<p>kunngerð nr. 15 frá 28. februar 2013 um próvtøkur fólkaskúlans §§§§9, 21, 53 og 62.</p>
<p>Løgtingslóg nr. 50 frá 9. mai 2005 um serskúla</p>
<p>Løgtingslóg nr. 50 frá 9. mai 2005 um serskúla, § 2</p>
<p>Løgtingslóg nr. 50 frá 9. mai 2005 um serskúla, § 5, stk. 2</p>
<p>27 Serskúlin  er  fyri  næmingar  í  7-18  ára  aldri,  tó  við  møguleika  at  halda  fram  til  21  ár.  Bólkurin mælir  til  at  halda  á  við  møguleikanum,  at  næmingar  kunnu  ganga,  til  teir  eru  21  ár,  men  mett verður, at tað er rímiligt, at Almannamálaráðið ber ein part av hesum kostnaði, tí tað er málsøkið hjá  Almannaráðnum  at  seta  á  stovn  viðkomandi  tilboð  til  hesar  næmingar  aftaná  lokna skúlagongd.</p>
<p>Serskúlin hevur tørv á og eigur at hava  javnbjóðis rætt til vegleiðing og ráðgeving frá Sernámi eins og vanligi fólkaskúlin. Mælt verður til, at eitt samstarvstoymi verður knýtt at serskúlanum.</p>
<p>Mælt  verður  til,  at  grundgevast  skal  fakliga  fyri  eini  setan.  Rætta  starvsfólkið  skal  veljast  við førleikum  og  útbúgving  sum  grundgeving;  Tað  er  samlaði  tørvurin  hjá  flokkinum,  men  eisini  atlitið  at  tí  einstaka  næminginum,  ið  skal  avgera,  hvat  starvsfólk  ella  hvør  starvsfólkahópur  er tann rætti at røkja tørvin og menna næmingin.</p>
<p>Mælt verður til, at serskúlalógin verður endurskoðað og tillagað. Hugsað verður serliga um</p>
<p>§5, stk. 3:  Lærari ger hesa læruætlan í samráð við foreldur ella verja, so at hon er liður í eini</p>
<p>heildarætlan fyri barnið.</p>
<p>28</p>
<p>5.0 FÍGGJARLIGU AVLEIÐINGARNAR AV ÁTØKUNUM</p>
<p>5.1 GONGDIN Í SERNÁMSFRØÐILIGU JÁTTANINI OG VERANDI JÁTTAN</p>
<p>Játtanin samlað til tað sernámsfrøðiliga økið í fólkaskúlahøpi er fíggjarárið 2014  umleið 88 mió. kr.  Ein  partur  av  tænastunum  frá  Sernámi  og  tænastueindunum  fara  til  dagstovnaøkið,  so  tær</p>
<p>15,5  mió.,  sum  eru  játtaðar  Sernámi  og  tænastueindunum  fara  bæði  til  dagstovnaøkið  og</p>
<p>fólkaskúlaøkið, so samlaða játtanin til serøkið innan fólkaskúlaøkið er nakað minni. Helvtin av</p>
<p>játtanin  til  førleikastovur  er  tald  við,  tí  tað  sernámsfrøðiliga  virksemið  í    førleikastovunum</p>
<p>verður roknað sum tann eina grundsúlan í virkseminum har og svarar til umleið 50% av samlaða virkseminum  í  førleikastovuni.  Ein  partur  av  játtanini  til  stuðul  til  lesi-  og  skriviveik  fer  til</p>
<p>næmingar, sum eru eldri enn fólkaskúlaaldur.  Samlaða játtanin til fólkaskúlan er áleið 285 mió,</p>
<p>umframt uml. 63 mió. til sernámsfrøðiligt virksemi, sum ikki fer av fólkaskúlajáttanini.</p>
<p>Í  alt  til  fólkaskúlan  við  tí  sernámsfrøðiligu  játtanini  er  játtanin  348  mió.  Av  hesum  tali  verða</p>
<p>umleið 25% nýtt til tað sernámsfrøðiliga økið.</p>
<p><em type="bold">Játtan 2014 Sernámsfrøðiligt virksemi R 2009 R 2010 R 2011 R 2012 R 2013 J 2014 </em></p>
<p>Miðfirra játtan til fyribyrgjandi serundirvísing 14.000 17.000 16.000 15.000 15.000 15.000</p>
<p>Førleikastovan    1.500 1.500 2.500</p>
<p>Sertilboð í Venjingarskúlanum   1.322 1.512 2.142 3.046 3.500</p>
<p>Játtan til stuðul til lesi- og skriviveik       1.374</p>
<p>Sernám  8.505 7.566 7.930 8.302 7.663 7.967</p>
<p>Sernámsfrøðiligt virksemi í fólkaskúlanum 34.783 34.330 35.309 35.309 35.444 35.436</p>
<p>Sernámsfrøðiligar tænastueindir  3.339 4.529 4.906 4.906 7.111 7.585</p>
<p>Skúlin á Trøðni 10.375 11.835 11.991 11.991 11.663 12.249</p>
<p>Næmingaheimið 2.800 2.800 2.800 2.800 2.800 2.800</p>
<p><em type="bold">Í alt 74.922 79.982 81.048 82.918 85.201 88.411 </em></p>
<p><em type="italic">Talva 10 </em></p>
<p>Stuðul til lesi- og skriviveik er ikki við og ikki næmingaheimið. Miðfirraða játtanin, førleikastovan og sertilboðið í Venjingarskúlanum er</p>
<p>partur av fólkaskúlajáttanini.</p>
<p>Tøl yvir nýtslu til sernámsfrøðiliga økið í øðrum londum eru torfør at samanbera við, tí skipanirnar eru so ymiskar.</p>
<p>Hetta er helvtin av játtanin til førleikastovur, tí tað sernámsfrøðiliga virksemið í  førleikastovunum verður roknað til umleið 50% av</p>
<p>samlaða virkseminum í førleikastovuni</p>
<p>29</p>
<p>Útfrá talvuni sæst, at játtanin til sernámsfrøðiliga økið hevur verið rættiliga støðugt. Hinvegin</p>
<p>kann  staðfestast,  at  næmingar,  sum  fáa  tímar  vegna  serligan  tørv  játtaðir  frá  Sernámi,  gerast</p>
<p>fleiri og fleiri. Sí talvuna:</p>
<p><em type="bold">Undirvísing/serligan tørv </em></p>
<p>næmingatal</p>
<p>2011/122012/132012/132013/142014/15</p>
<p><em type="italic">Talva 11 </em></p>
<p>5.2 FÍGGJARLIGAR AVLEIÐINGAR AV TILMÆLUNUM</p>
<p>Fleiri  av  tilmælunum,  sum  arbeiðsbólkurin  mælir  til,  viðføra  umraðfestingar  av  játtanini  til</p>
<p>sernámsfrøðiliga økið.</p>
<p>Arbeiðsbólkurin  mælir  til,  at  serflokkar  fáa  tímajáttan  sum  ein  flokkur,  um  næmingatalið  er</p>
<p>millum  4-12, sum  2 flokkar um  næmingatalið  er millum  13  – 24  næmingar og so framvegis.</p>
<p>Tað, sum kemur afturat hesari játtan, eigur at vera veitt frá Sernámi sum tímar vegna serligan tørv  og  verður  veitt  alt  eftir,  hvønn  serligan  tørv  hjá  teimum  einstøku  næmingunum  í</p>
<p>serflokkinum talan er um.</p>
<p>Við  hesi  skipan  verður  talan  um  eina  fasta  játtan  til  serflokkar,  sum  mælt  verður  til  fer  av</p>
<p>fólkaskúlajáttanini.  Mælt  verður  til,  at  ment  verður  ein  stigaskipan  at  nýta,  tá  ið  hesir  tímar</p>
<p>vegna  serligan  tørv  vera  tillutaðir.  Henda  umskipan  kemur  ivaleyst  at  viðføra  eina  samlaða</p>
<p>økta játtan svarandi til, hvussu nógvir serflokkar vera.</p>
<p>Tó,  sum  nú  er,  verður  sertilboðið  í  Venjingarskúlanum  goldið  umvegis  fólkaskúlajáttanina,</p>
<p>men mælt verður til, at sertilboðið har verður normerað til  flokkar, og at tímar vegna serligan</p>
<p>tørv vera veittir frá Sernámi til hetta endamálið. Fíggjarliga avleiðing er, at støða má takast til,</p>
<p>hvussu verandi játtan verður býtt.</p>
<p>Umleið  1,4  mió.  verður  veitt  til  lesi-  og  skriviveik.  Henda  játtan  liggur  uttanfyri</p>
<p>Prístalsreguleringar o.a. er ikki tikið við í hesum útrokningum. Tølini eru tikin beinleiðis úr fíggjarlógini. Játtanin til førleikastovur er</p>
<p>umroknað í miðal útfrá tímum játtaðir í virksemisætlanini til endamálið.</p>
<p>30 fólkaskúlajáttanina  og  verður  nýtt  til  undirvísing  í  felagnum  fyri  lesi-  og  skriviveik.  Mælt</p>
<p>verður til, at játtanin, sum fer til hetta virksemið, verður samskipað við Sernám og skúlaøkið.</p>
<p>Mælt  verður  til,  at  so  nógv  sum  tilber  verður  veitt  til  sernámsfrøðiliga  økið  í  fólkaskúlahøpi</p>
<p>sum miðfirrað játtan, so at skúlarnir/skúlaeindirnar sjálvar kunnu skipa tímarnar. Tó er neyðugt</p>
<p>eisini  at  hava  játtan  til  serligan  tørv  veittur  eftir  §12,  stk.  2  í  fólkaskúlalógini.  Sum  lýst  er,</p>
<p>verða uml. 25% av samlaðu játtanini til fólkaskúlan, tá er Sernám og skúlin á Trøðni talt við,</p>
<p>nýtt  til  sernámsfrøðiligt  virksemi.  Um  so  er,  at  økt  játtan  verður  til  sernámsfrøðiliga  økið  og miðfirraða játtanin t.d. fer frá 13% til 18%, hetta svarar áleið til 5 mió. kr., sum hevði ført við</p>
<p>sær,  at  prosentparturin  til  sernámsfrøðiligt  virksemi í  fólkaskúlanum  varð økt  til  umleið 27%</p>
<p>av samlaðu játtanini til fólkaskúlan.</p>
<p>Nýtslan til heima- og sjúkraundirvísing er ikki tald við í samlaðu nýtsluni til sernámsfrøðiliga</p>
<p>økið.  Henda  nýtsla  er  ikki  altíð  tann  sama,  men  verður  lagað  til  eftir  tørvi.  Tó  er  nýtslan støðugt økt til hetta endamálið, og mett verður, at hetta árið verður nýtt umleið 1 mió. til hetta</p>
<p>endamálið.    Mælt  verður  til,  at  skipanin  verður  endurskoðað  við  tí  fyri  eygað  at  menna</p>
<p>undirvísingina til henda málbólk og at samskipa og gangnnýta nýtsluna betur.</p>
<p>Viðvíkandi  tænastueindunum  verður  mælt  til,  at  deildarleiðarastørvini  verða  niðurløgd,  og  at</p>
<p>tænastueindirnar  vera  umskipaðar  í  samstarvstoymi  eftir  ávísum  býtislykli  roknað  eftir  næmingatalinum/barnatalinum  í  økinum.  Henda  broyting  viðførir,  at  játtanin  skal  tillagast,</p>
<p>soleiðis at hon endurspeglar næmingatalið/barnatalið í økinum.</p>
<p>Ein  uppraðfesting  av  samstarvstoymunum,  bæði  í  normering  og  víðkan  av  økjum  t.d.  í</p>
<p>Vesturøkinum og Sandoynni,  krevur,  at  mann annaðhvørt  javnar samansetingina út  í teimum</p>
<p>ymsu  samstarvstoymunum  kring  landið,  har  skipanir  eru,  soleiðis  at  starvsfólkaorkan  verður</p>
<p>regulerað eftir uppskotna býtislykli, ella at ein økt játtan verður raðfest til samstarvstoymini.</p>
<p>Mælt verður eisini til, at møguligar tænastur, sum Sernám røkir í dag, sum kunnu og/ella eiga at vera veittar frá øðrum stovnum/ráðum, verða endurskoðaðar. Virksemið hjá Sernámi til børn</p>
<p>undir  skúlaaldur  eigur  at  vera  betur  samskipað  við  kommunurnar.  Eisini  eigur  at  vera</p>
<p>endurskoðað  fíggingin  av  tænastum,  sum  Sernám  tekur  sær  av,  men  sum  eru  málsøki  hjá</p>
<p>øðrum stovnum.</p>
<p>Eftirspurningur  og  væntanir  til  tímar  og  tænastur  frá  Sernámi  økist  støðugt,  og  fyri  at  tálma</p>
<p>hesa  gongd,  verður  mælt  til,  at  neyvt  og  tilvitað  samstarv  og  ábyrgdar-  og  uppgávubýtið  er</p>
<p>millum førleikastovur og Sernám.</p>
<p>31</p>
<p>6.0 KUNNGERÐAR OG LÓGARBROYTINGAR</p>
<p xml:lang="dan">6.1 LÓGARHEIMILDIR</p>
<p>Alt virksemið innanfyri tað sernámsfrøðiliga økið í fólkaskúlanum er heimilað í nøkrum fáum</p>
<p>ásetingum  í  fólkaskúlalógini.  Mælt  verður  til,  at  lógargrundarlagið  verður  eftirkannað,  og  at</p>
<p>kunngerðir fyri økið verða gjørdar.</p>
<p>Eisini  verður  mælt  til  í  endurskoðanini  av  lógarverkinum  viðvíkjandi  tí  sernámsfrøðiliga</p>
<p>økinum,  at ásetingarnar í grein 24 í ST-sátttmálanum um rættindi hjá teimum, sum bera brek, verða lýstar og møguliga tiknar við í hesi endurskoðan.</p>
<p>Í  stóran  mun  kann  spurningur  setast  við  heimildina,  um  tað  annars  umfatandi  og  samansetta</p>
<p>sernámsfrøðiliga  økið  verður  skipað  í  kunngerðum  við  heimild  í  verandi  fólkaskúlalóg  §  4,</p>
<p>stk.  5,  sbr.  stk.  7.  Kunngerðir  eru  fyrisitingarligar  reglur,  hvørs  løgfrøðiliga  gildi  altíð  skal hava  heimild  í  demokratiskt  samtyktari  lóggávu.  Í  §  4,  stk.  5  og  stk.  6  er  ásett,  at</p>
<p>sernámsfrøðilig ráðgeving verður veitt skúlum, foreldrum og øðrum, ið varða av næmingum í</p>
<p>fólkaskúlanum. Næmingar, ið hava tørv á serligum tiltøkum, ella sum ikki fáa nøktandi úrslit í</p>
<p>vanliga  undirvísingartilboði  skúlans,  fáa  serundirvísing  og/ella  sernámsfrøðiligan  stuðul.</p>
<p>Landsstýrismaðurin  kann  veita  børnum,  ið  enn  ikki  hava  byrjað  skúlagongdina, sernámsfrøðiligan  stuðul.  Somuleiðis  verður  sernámsfrøðilig  ráðgeving  veitt  foreldrum  og</p>
<p>øðrum,  ið  varða  av  hesum  børnum.  Í  stk.  7  er  tilskilað  kunngerðarheimild  til  stk.  5.  Mælt</p>
<p>verður  til,  at  henda  kunngerð  verður  gjørd.  M.a.  áttu  arbeiðsuppgávurnar  viðv.  kanning,</p>
<p>ráðgeving, vegleiðing, undirvísing og aðrar námsfrøðiligar stuðulsuppgávur at verið tilskilaðar</p>
<p>í kunngerð.  Hetta krevur allarhelst lógarbroyting, tí kunngerðin fer at vera umfatandi í mun til lógarheimildina, og sostatt kann ivi sáast um, hvørt slíkar reguleringar viðvíkjandi  kanning,</p>
<p>ráðgeving, vegleiðing, undirvísing v.m. fella innan fyri karmarnar av § 4, stk. 5, sbrt. stk. 7 í</p>
<p>galdandi fólkaskúlalóg.</p>
<p>Førleikastovurnar,  sum  byrjaðu  at  virka  í  skúlunum  í  august  2012,  eru  ikki  nevndar  í</p>
<p>fólkaskúlalógini.  Mælt  verður  til,  at  førleikastovur  verða  viðgjørdar og allýstar  við  uppgávu-</p>
<p>og  ábyrgdarbýti  í  eftirkanningini  av  fólkaskúlalógini,  har  hugsað  verður  um</p>
<p>kunngerðarheimild fyri hesar.  Støða eigur at takast til, undir hvørjari grein kunngerðarheimild</p>
<p>til hesar skal vera.</p>
<p>Í §12, stk. 2 í fólkaskúlalógini er ásett, at serundirvísing og sernámsfrøðiligur stuðul, ið ikki er fyribils,  skal  verða  grundað  á  eina  námsfrøðiliga/sálarfrøðiliga  kanning,  og  skal  fara  fram  í</p>
<p>samráð  við  næmingin  og  foreldrini.  Í  hesum  sambandi  verður  mælt  til,  at  greinin  verður</p>
<p>eftirkannað, og t.d. ein vegleiðing verður gjørd, sum allýsir, hvat ein námsfrøðilig/sálarfrøðing</p>
<p>kanning skal innihalda, og hvør ítøkiliga skal gera kanningina.</p>
<p>Treytað av greiðari lógarheimild evt. í samstarvi við Dátueftirlitið viðv. innheinting og varðveitslu av persónsupplýsingum, ið standast av</p>
<p>kanningunum.</p>
<p>Her kann persónsupplýsingarlógin og Dátueftirlitið vera viðkomandi.</p>
<p>32</p>
<p>Mælt  verður  til,  at  broytingar  vera  gjørdar  í  fólkaskúlalógini,  soleiðis  at  heimild  verður  at</p>
<p>áseta, at allir næmingar, sum fáa tímar vegna serligan tørv, skulu hava einstaklings læruætlan.</p>
<p>Mælt  verður  til  at  kanna  eftir,  um  neyðugt  er  at  endurskoða  §13,  stk.  5,  sum  sigur,  at</p>
<p>næmingarnir  skulu  á  øllum  floksstigum  verða  undirvístir  í  sínum  flokki  størsta  partin  av</p>
<p>undirvísingartíðini  og  kunnu  í  mesta  lagi  helvtina  av  samlaðu  undirvísingartíðini  verða undirvístir í skipaðum bólkum uttan fyri flokkin í mun til § 45, stk. 6.</p>
<p>Mælt  verður  til,  at  §§  26  og  27  í  fólkaskúlalógini  verða  eftirkannaðar  við  atliti  at  skipan  av</p>
<p>sernámsfrøðiligum  tiltøkum  tvørturum  kommunumark  og  avmarkingum  og  møguleikum  at</p>
<p>skipa fyri sertilboðnum.</p>
<p>Tímar til  heima- og sjúkraundirvísing verða,  sum  nú er,  veittir til næmingar grundað á § 28.</p>
<p>Mælt verður til at endurskoða § 28 um heima- og sjúkraundirvísing, og at kunngerðarheimild</p>
<p>verður til hesa grein, soleiðis at reglur viðvíkjandi heima- og sjúkraundirvísing verða gjørdar</p>
<p>neyvari.</p>
<p>Í sambandi við  serflokkar  verður mælt til,   at  hetta týðiligari verður orðað í  fólkaskúlalógini</p>
<p>við kunngerðarheimild, sum neyvt skal tilskila endamálið, innihaldið,</p>
<p>upptøkumannagongdirnar,  hølisviðurskiftini,  krøv  til  stovnsetan  av  serflokki,  atgongd  til servitan  o.a.    Í  §  45,  stk.  4  er  ásett,  at  næmingar,  ið  hava  atferðar-,  tilknýtis-  og</p>
<p>trivnaðartrupulleikar  kunnu  eftir  avgerð  skúlaleiðarans  verða  fluttir  í  aðrar  skúlar  í</p>
<p>kommununi ella í annað undirvísingartilboð. Mælt verður til, at henda grein við eftirkanning</p>
<p>og  møguliga  umorðing  og  ískoytum  verður  nýtt,  tá  ið  næmingar  skulu  flyta  tvørtur  um</p>
<p>kommunumark.  Stk.  6  í  somu  grein  heimilar  landsstýrismanninum  at  seta  á  stovn  serligan skúla ella undirvísingartilboð fyri næmingar við atferðar-, tilknýtis- og trivnaðartrupulleikum,</p>
<p>ið  ikki  á  annan  hátt  kunnu  fáa  nøktandi  undirvísing  í  fólkaskúlanum.  Henda  grein  heimilar</p>
<p>stovnsetan  av  serflokkum  og  serskúlum,  men  mælt  verður  til  at  eftirkanna  greinina  og</p>
<p>møguliga  umorða  greinina,  soleiðis  at  hon  fatar  um  breiðari  og  annan  serligan  tørv  enn  tað,</p>
<p>sum er tilskilað. Eisini verður mælt til kunngerðarheimild til hesa grein.</p>
<p>Mælt verður til at  lýsa samband millum fólkaskúlalógina og serskúlalógina í mun til sertilboð</p>
<p>sbrt. § 45.</p>
<p>Mælt  verður  til,  at  serskúlalógin,  sum  Skúlin  á  Trøðni  virkar  eftir,  verður  eftirkannað.  M.a.</p>
<p>verður  mælt  til,  at  §  5,  stk.  3  verður  umorðað,  soleiðis  at  lærari  ger  læruætlan  í  samráð  við</p>
<p>avvarðandi.</p>
<p>33</p>
<p>7.0 SAMANUMTØKA</p>
<p>Arbeiðið  hevur  tikið  støðið  í  teimum  5  arbeiðssetningunum  og  er  skipað  í  5  pørtum,  har</p>
<p>tilmælini eru skipað undir hvørjum  parti sær. Burturúr  er komið tilmæli um 29 minni  og størri átøk.  Tað,  sum  fyllir  mest  í  hesum  tilmæli,  er  at  fáa  endurskoðað  lóggávuna,  sum  viðvíkur  tí</p>
<p>sernámsfrøðiliga  økinum.  Tilmælið  mælir  til,  at  ST-sáttmálin  um  rættindi  hjá  teimum,  ið  bera</p>
<p>brek,  verður  viðhugsaður  í  endurskoðanini  av  lóggávuni,  men  at  vit  eiga  at  umhugsa  gjølla,</p>
<p>hvussu vit hava og eiga at íverkseta inklusjónshugtakið við atliti at tí føroyska samfelagnum og</p>
<p>tí  serstøku  føroysku  skúlamentanini.  Lutfalsliga  nógvir  næmingar  ganga  í  tí  vanligu</p>
<p>skúlaskipanini, meðan bert 0,72% av næmingunum ganga í serskúla. Hetta setur stór krøv til at skipa  tað  sernámsfrøðiliga  økið  í  fólkaskúlanum,  og  tískil  er  alneyðugt,  at  førleikastovur  og</p>
<p>Sernám  arbeiða  neyvt  saman  við  einum  greiðum  uppgávu-  og  ábyrgdarbýti,  soleiðis  at  tað</p>
<p>fakliga og fíggjarliga tilfeingið verður gagnnýtt á bestan hátt næmingunum at frama. Viðvíkjandi</p>
<p>ábyrgdar- og uppgávubýtinum millum Sernám og skúlan/førleikastovur verður mælt til, at hetta</p>
<p>verður neyvt allýst. Mælt verður til, at Sernám verður skipað í leiðslutoymi, greiningartoymi og samstarvstoymi,  sum  eru  umboðað  javnt  í  Føroyum  eftir  einum  ávísum  býtislykli,  soleiðis  at</p>
<p>tann  fakliga  starvsfólkaorkan  verður  tryggjað  í  jøvnum  býti  millum  økini.  Tænastueindirnar</p>
<p>verða  umskipaðar  til  hesi  samstarvstoymi,  sum  antin  kunnu  vera  staðsett  í  verandi</p>
<p>tænastueindum ella í skúlunum.</p>
<p>Tilmælið  er  um  at  styrkja  og  økja  um  serflokkar  í  skúlunum  og  at  fáa  neyvari  ásetingar</p>
<p>viðvíkjandi  hesum  serflokkum.  Mælt  verður  til  at  endurskoða  játtanina  bæði  í  mun  til  fasta</p>
<p>játtan,  men  eisini  at  menna  eina  tørvsgreining  ella  stigaskipan,  sum  ásetir,  hvønn  serligan  tørv talan  er  um,  og  hvussu  nógvan  stuðul  tørvur  er  á.  Mælt  verður  til,  at  Skúlin  á  Trøðni  og</p>
<p>serflokkar verða tættari knýttir at hvørjum øðrum. Tilmælið er eisini at fáa eftirmetingarskjøl og</p>
<p>próvtøku eftir serligari fyriskipan í fasta legu.</p>
<p>Hetta  tilmælið  snýr  seg  í  fyrstu  atløgu  um  tey  innihaldsligu,  løgfrøðiligu,  fíggjarligu  og</p>
<p>bygnaðarligu  viðurskifti,  sum  skapa  grundarlag  fyri,  at  farast  kann  undir  at  skipa</p>
<p>sernámsfrøðiliga økið  betur.  Umráðandi  er  at  leggja sær í  geyma, at  skipanirnar eru onki  uttan</p>
<p>tey  fólk,  sum  starvast  har,  og  at  tilmælið  sigur  lítið  um  tey  menniskjaligu  atlitini,  sum  hava</p>
<p>avgerandi týdning fyri eina tilgongd. Tilmælið hevur sum so ikki nomið við fakligar førleikar og um at uppstiga og møguliga at málrætta rekruteringina av fakligum førleika. Tó tað hevur stóran</p>
<p>týdning  at  vera  tilvitaður  um,  at  krumtappurin  í  eini  vælvirkandi  sernámsfrøðiligar  skipan  eru</p>
<p>fakfólkini og tað menniskjaliga tilfeingi.</p>
<p>Ynskið  um  batar  á  tí  sernámsfrøðiliga  økinum  verður  sett  fram  av  mongum  bæði  uttanfyri  og</p>
<p>innanfyri  ta  sernámsfrøðiligu  skipanina.  Eisini  hevur  henda  samgongan  ásett  í</p>
<p>samgonguskjalinum,  at  tilboðini  til  børn  við  serligum  tørvi  skulu  betrast,  og  at  ítøkiligar</p>
<p>menningarætlanir  skulu  gerast  til  næmingar  við  serligum  tørvi.  Arbeiðsbólkurin  vónar,    at  ein raðfesting av tilmæltu átøkunum  í  hesum tilmæli verður  viðgjørd, soleiðis at  innan rímiliga tíð</p>
<p>kunnu børn við serligum tørvi fáa ágóðan av hesum arbeiði.</p>
<p>Við hesum orðum leggur arbeiðsbólkurin tilmælini fram til støðutakan.</p>
<p>34</p>
<p xml:lang="dan">8.0 KELDUR</p>
<p xml:lang="dan">Dyssegaard,  C.  B.,  Larsen,  M.  S.,og  Tiftikci,  N.  (2013) <em type="italic">Effekt  og  pædagogisk  indsats  ved </em></p>
<p xml:lang="dan"><em type="italic">inklusion  af  børn  med  særlige  behov  i  grundskolen.  Systematisk  review</em>.  København.  Dansk </p>
<p xml:lang="dan">Clearinghouse for Uddannelsesforskning, IUP, Aarhus Universitet.</p>
<p xml:lang="dan">Dyssegaard.  C.  B.  &amp;  Larsen,  M.  S.  (2013) <em type="italic">Viden  om  inklusion</em>.  Dansk  Clearingshouse  for </p>
<p xml:lang="dan">Uddannelsesforskning. Institut for Uddannelse og Pædagogik (DPU) Aarhus Universitet</p>
<p xml:lang="dan">Egelund, N. &amp; Tetler, S. (2009). <em type="italic">Effekter af specialundervisningen. Pædagogiske vilkår i </em></p>
<p xml:lang="dan"><em type="italic">komplicerede læringssituationer og elevernes faglige, sociale og personlige resultater</em>. </p>
<p xml:lang="dan">København: Danmarks Pædagogiske Universitetsforlag.</p>
<p>Fólkaskúlaráðið (2011).<em type="italic"> Tilmæli um sernámsfrøði. </em></p>
<p>Fólkaskúlaráðið (2012). <em type="italic">Upprit um førleikastovur</em> <em type="italic">- grundað á tilmælið um serundirvísing </em></p>
<p xml:lang="dan">Fólkaskúlaráðið (2013) <em type="italic">Undersøgelse om  læreres og  skolelederes syn på  og  erfaringer med </em></p>
<p xml:lang="dan"><em type="italic">ressourcentre på skolerne. </em>Scharling<em type="bold"> </em>Research  </p>
<p xml:lang="dan">Implement  consoulting  group  (2013). <em type="italic">Pejlemærker  for  fremtidens  pædagogisk-psykologiske </em></p>
<p xml:lang="dan"><em type="italic">rådgivning.</em> KL </p>
<p><em type="italic">Ískoytisspurningar  til  TALIS-kanningina</em>  –  spurningar,  sum  fólkaskúlaráðið  setti  um </p>
<p>førleikastovur. Februar 2014</p>
<p>Kunngerð  nr.  94  frá  22.  Juni  2000  (broytt  6.mars  2001)  um  sernámsfrøðilingan  stuðul  til</p>
<p>næmingar við likamligum ella sálarligum breki</p>
<p>Løgtingslóg nr. 125 frá 20. juni 1997 um Fólkaskúlan, sum seinast broytt við løgtingslóg nr.</p>
<p>34 frá 28. apríl 2009</p>
<p>Løgtingslóg nr. 50 frá 9. mai 2005 um serskúla</p>
<p>Løgtingslóg nr. 67 frá 10. mai 2000 um dagstovnar og dagrøkt</p>
<p>Mentamálaráðið (2001). <em type="italic">Tilmælið um sernámsfrøði. </em></p>
<p>35</p>
<p>Mentamálaráðið (2005).<em type="italic"> Tilmælið til landsstýrismannin um royndarverkætlan í Eysturoy. </em></p>
<p>Mentamálaráðið (2013). <em type="italic">Tilmælið um námsfrøðiligar stuðlar í fólkaskúlanum. </em></p>
<p>Nielsen, Bjarne. (2014). <em type="italic">PPR Håndbogen</em>. Dansk Psykologisk Forlag. </p>
<p xml:lang="dan">Undervisningsministeriet (2000) <em type="italic">Vejledning om PPR pædagogisk-psykologisk rådgivning</em>. </p>
<p><em type="bold">Alnótin  </em></p>
<p xml:lang="dan">Nøkkeltall for grunnskolen t.o.m. skoleåret 2013/14. Faktaark 2014.1. Utdannings forbundet.</p>
<p xml:lang="dan"><em type="italic">www.utdanningsforbundet.no </em></p>
<p xml:lang="dan">Specialundervisning 2012 – Statistikcentralen - Finnland</p>
<p xml:lang="dan"><em type="italic">http://www.stat.fi/til/erop/2012/erop_2012_2013-06-12_tie_001_sv.html </em></p>
<p xml:lang="dan">Specialundervisning i folkeskolen - Danmark</p>
<p xml:lang="dan"><em type="italic">http://www.kl.dk/ImageVaultFiles/id_42753/cf_202/Specialundervisning_i_folkeskolen_</em></p>
<p xml:lang="dan"><em type="italic">_veje_til_en_be.PDF </em></p>
<p xml:lang="dan">Eleverne får i højere grad specialundervisning i udkanskommuner - Danmark</p>
<p xml:lang="dan"><em type="italic">http://www.folkeskolen.dk/531986/eleverne-faar-i-hoejere-grad-specialundervisning-i</em></p>
<p xml:lang="dan"><em type="italic">udkantskommuner </em></p>
<p xml:lang="dan">Specialundervisning og segregering 2012/13</p>
<p xml:lang="dan"><em type="italic">http://www.uvm.dk/Service/Statistik/Statistik-om-folkeskolen-og-frie-skoler/Statistik-om</em></p>
<p xml:lang="dan"><em type="italic">elever-i-folkeskolen-og-frie-skoler/ </em></p>
<p xml:lang="dan">Elever med særlige behov i almenskolen: Inklusion, trivsel og selvværd. En kortfattet</p>
<p xml:lang="dan">systematisk forskningskortlægning (05.06.2014)</p>
<p xml:lang="dan"><em type="italic">http://edu.au.dk/fileadmin/edu/Forskning/Elever_med_saerlige_behov_i_almenskolen_Cleari</em> </p>
<p xml:lang="dan"><em type="italic">nghouse.pdf </em></p>
<p>36</p>
<p>9.0 FYLGISKJAL</p>
<p><em type="bold">Fylgiskjal 1 </em></p>
<p><em type="bold">leiðslutoymi </em></p>
<p><em type="bold">greiningartoymi </em></p>
<p><em type="bold">samstarvstoymi </em></p>
<p><em type="bold">førleikastovan </em></p>
<p><em type="bold">førleikastovan og samstarvstoymið í felag </em></p>
<p>Staðseting: Sernám</p>
<p>Leiða og fordeila arbeiði í greiningar-</p>
<p>og samstarvstoyminum.</p>
<p>Leiða og fordeila arbeiði, umsita tímapuljuna og samskipa viðgerðina</p>
<p>av tímabýtunum.</p>
<p>Fyrisiting, journal, KT v.m.  lønaravgreiða í sambandi við sernámsfrøðiligar stuðlar</p>
<p>Bókhald, Skrivarauppgávur</p>
<p>Føra hagtøl</p>
<p>Staðseting: Sernám</p>
<p>Tørvsgreiningar</p>
<p>Sálarfrøðiligar kanningar</p>
<p>Taluviðgerð</p>
<p>Rørslu- og sansaskipanar kanningar, ráðgeving og uppfylging</p>
<p>Hoyrikanningar, ráðgeving, uppfylging og undirvísing av næmingum við CI og øðrum  hoyribrekum</p>
<p>IKT, kanning, ráðgeving og uppfylging  til alternativt samskifti  Staðseting: skúlar ella annað stað í økinum</p>
<p>Sernámsfrøðilig ráðgeving</p>
<p>Supervisión, uppfylging</p>
<p>Miðfirrað serundirvísing, samskipað við serligan tørv</p>
<p>Vera við til at menna læruumhvørvið</p>
<p>Arbeiða fyri inklusjón</p>
<p>Ráðgeva skúlaleiðsluni, lærarum og foreldrum Staðseting: skúlin</p>
<p>Er undir leiðslu skúlans</p>
<p>Samskipa tímar og innihald vegna serligan tørv og miðfirrað serundirvísing</p>
<p>Menna undirvísingarhættir</p>
<p>Faklig upplegg, foreldrafundum og námsfrøðiligum fundum</p>
<p>Gera lesi/roknikanningar</p>
<p>Tryggja, at einstaklingslæruætlanir verða gjørdar Staðseting: skúlin</p>
<p>Einstaklinga fakligar royndir</p>
<p>Sparra og ráðgeva í tilgongdum hjá lærarum</p>
<p>Skipað arbeiðs- og mannagongdir</p>
<p>Ráðgeva og vegleiða lærarum og foreldrum</p>
<p>Stuðla arbeiðinum at skipa undirvísingina fyri næmingar við serligum tørvi</p>
<p>Uppfylging av niðurstøðum í sálarfrøðiligakanningum,</p>
<p>eygleiðingum,</p>
<p>37 Umsita og viðgera heima- og sjúkraumsóknir</p>
<p>Umsita samstarv og tryggja “brúgvarnar “ millum dagstovn, skúla, miðnám ella annað virksemi Lesi-/orðblindakanning, vegleiðing og uppfylging<em type="bold"> </em>Neyvt samstarv við førleikastovuna </p>
<p>Einstaklingsætlanir, tillaging, lýsing, íverksetan og uppfylging</p>
<p>Stuðla arbeiðnum hjá førleikastovunum at skipa undirvísingina fyri børn við serligum tørvi</p>
<p>Uppfylging av niðurstøðum í sálarfrøðikanningum, eygleiðingum, førleikakanningum, lesikanningum, orðablindakanningum v.m. í tøttum samstarvi við avvarðandi fakfólk</p>
<p>Tryggja og hava eftirlit við, at næmingar verða regluliga lesikannaðir fyri næmingar við serligum tørvi</p>
<p>Næmingalaga, ráðgeva og eftirmeta í mun til innihaldið í læru- og menningartilgongdini hjá næmingum við serligum tørvi, har undir ársætlan, og einstaklinga læruætlan</p>
<p>Ráðgeva og veita hjálp viðvíkjandi inklusjón</p>
<p>Tilfar evt. tillaga tilfar</p>
<p>Gera einstaklings fakligar royndir</p>
<p>Menna námsfrøðiliga umhvørvi í skúlunum at kunna og samskifta við foreldur førleikakanningum, lesikanningum, orðablindakanningum v.m. í tøttum samstarvi við avvarðandi fakfólk</p>
<p>38</p>
</body></document>