<document xml:lang="fao" id="no_id"><header><title/><genre code="admin"/><author><unknown/></author><wordcount>9147</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2018.09 Tilmæli um endurskoðan av yrkisútbúgvingarøkinum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Tilmæli um tillagingar</p>
<p>Endurskoðan av yrkisútbúgvingarøkinum</p>
<p>Yrkisútbúgvingarráðið</p>
<p>Útgáva 1.0</p>
<p xml:lang="dan">12. september 2018</p>
<p xml:lang="dan"><em type="bold">INNIHALD </em></p>
<p><em type="italic">1  Innleiðing og tilgongdin higartil ...................................................................................................... 3 1.1 Málsetningurin fyri arbeiðið .................................................................................................3 1.2 Fortreytirnar arbeitt hevur verið undir .................................................................................4 1.3 Hvussu hevur verið arbeitt í 2018 .........................................................................................4 1.4 Skipan av arbeiðinum og luttakarar ......................................................................................5 </em></p>
<p><em type="italic">2  Lærlingatalið - bakgrund ................................................................................................................ 6 2.1 Støðan/skipanin, sum hon er í dag .......................................................................................6 </em></p>
<p><em type="italic">3  Tilmæli um fast árligt lærlingatal .................................................................................................... 9 3.1 Fortreytir .............................................................................................................................9 3.2 Tilmæli .................................................................................................................................9 </em></p>
<p><em type="italic">4  Læru- og praktikkpláss innan tað almenna ................................................................................... 11 4.1 Føðsluhjálparar og føðsluatstøðarar ................................................................................... 11 4.2 Skrivstovulæra innan almenna fyrisiting ............................................................................. 11 4.3 Kt-frøðingar, v.m. ............................................................................................................... 11 4.4 Bólkur ................................................................................................................................ 11 4.5 Tilmæli ............................................................................................................................... 12 </em></p>
<p><em type="italic">5  Tey sum ynskja yrkisútbúgvingarvegin, men ikki fáa lærupláss ..................................................... 13 5.1 Støðan í dag ....................................................................................................................... 13 5.2 Verandi tilboð - Kambsdalur ............................................................................................... 15 5.3 Verandi tilboð - Glasir ........................................................................................................ 15 5.4 Tilmæli ............................................................................................................................... 16 5.5 Bólkur ................................................................................................................................ 17 5.6 Samanumtøka – tilmæli ..................................................................................................... 18 </em></p>
<p><em type="italic">6  Endurskoðan av merkantilu yrkisútbúgvingunum ......................................................................... 19 6.1 Fokus ................................................................................................................................. 19 6.2 Avbjóðingar á merkantila økinum ....................................................................................... 19 6.3 Bólkur ................................................................................................................................ 20 6.4 Kostnaðarmeting................................................................................................................ 20 6.5 Tilmæli ............................................................................................................................... 20 6.6 Ætlan fyri, hvussu arbeitt verður víðari ............................................................................... 21 </em></p>
<p><em type="italic">7  EUX .............................................................................................................................................. 22 7.1 Hvat er ein EUX útbúgving .................................................................................................. 22 7.2 Bygnaðurin í verandi lærlingaskipan ................................................................................... 22 7.3 Bygnaðurin í EUX lærlingaskipanini..................................................................................... 22 7.4 Málbólkurin ....................................................................................................................... 23 7.5 Upptøka av EUX lærlingum ................................................................................................. 23 7.6 Yrki sum byrja EUX ............................................................................................................. 24 7.7 Bólkur ................................................................................................................................ 24 </em></p>
<p><em type="italic">7.8 Kostnaðarmeting................................................................................................................ 25 7.9 Tilmæli ............................................................................................................................... 25 </em></p>
<p><em type="italic">8  Lærlingaskipanin .......................................................................................................................... 27 8.1 Støðan í dag ....................................................................................................................... 27 8.2 Fráfall................................................................................................................................. 28 8.3 Bólkur ................................................................................................................................ 29 8.4 Tilmæli ............................................................................................................................... 29 8.5 Kostnaðarmeting................................................................................................................ 30 8.6 Úrslit av broytingini ............................................................................................................ 30 </em></p>
<p><em type="italic">9  Kunning um yrkisútbúgvingar ....................................................................................................... 31 9.1 Bólkur ................................................................................................................................ 31 9.2 Bólkurin hevur viðgjørt ....................................................................................................... 31 9.3 Hvørji marknaðarføringsátøk til frama fyri yrksiútbúgvingar eru í dag ................................. 32 9.4 Nøkur tilmæli ...........................................</em></p>
<p><em type="italic">10 Hvør er vinningurin av at broyta yrkisútbúgvingarskipanina?........................................................ 33 </em></p>
<p><em type="bold">1 INNLEIÐING OG TILGONGDIN HIGAR TIL </em></p>
<p>Rigmor Dam, landsstýriskvinna, legði á fundi á Tekniska skúla í Klaksvík 19. mai 2016 uppgávuna at endurskoða yrkisútbúgvingarskipanina til Yrkisútbúgvingarráðið (YÚR) at avgreiða.</p>
<p>Tá  varð  arbeiðið  eisini  byrjað  á  arbeiðsdøgum,  har  vinnu-  og  fakfelagsumboðini  í Yrkisútbúgvingarráðnum, yrkisskúlar, MMR og Yrkisdepilin luttóku.</p>
<p>Niðurstøðan frá arbeiðsdøgunum var, at serliga skuldi arbeiðast við 5 viðurskiftum:</p>
<p><em type="bold">1. Kunning</em> Betri kunning eigur at vera í framhaldsdeildini, og eigur hon at vera í eygnahædd, samstundis sum vinnan og lærlingar veita kunning um yrkisútbúgvingarskipanina. Skipað eigur at vera fyri skúlavitjanum, og lestrarvegleiðingin eigur at vera gearað til yrkisútbúgvingar. Samstundis eigur  at  vera  kunnað  í  sosialum  miðlum  (facebook  o.ø.),  m.a.  um  hvørji  tilboð  og  hvørjir møguleikar eru við eini yrkisútbúgving, umframt hvat hon kann brúkast til. Størri tign eigur at vera um yrkisútbúgvingarnar. <em type="bold">2. Skúlaskeið – longd á skúlaskeiðum + upptøka </em>Í teknisku útbúgvingunum eigur upptøka at vera minst tvær ferðir árliga, samlaða vikutalið á 55  er  í  ordan.  Men  samansetingin  av  skúlaskeiðum  eigur  at  gerast  øðrvísi,  t.d. 20+10+10+10+5. Harumframt eigur tað at vera møguligt at hava eitt støðisár á 40 vikur, har møguligt er at taka lærugreinir á gymnasialum stigi eisini. <em type="bold">3. Almennar lærugreinir </em>Skilagott hevði verið, at lægru lærugreinastigini verða integrerað í yrkislærugreinarnar. T.v.s. at E – stig vera avtikin. Vit eiga at lata námsætlanirnar upp, samstundis sum læraraførleikin verður  dagførdur.  Depilsskipanin  fer  at  gera  tað  møguligt  at  seta  lærugreinirnar  øðrvísi saman. <em type="bold">4. Samskifti </em>Hildið verður,  at ein næmingaætlan hevði verið skilagóð, men hon má ikki geva ov nógva umsiting hjá meistarunum, sum ikki ynskja eina slíka. Tí hon bæði kann vera umsitingarliga tung og kann vera skilt sum eftirlit. Møguleiki skuldi verið at gjørt eina royndarskipan. Annars varð mett, at yrkisskúlin skuldi bjóða meistaranum inn til eitt prát. <em type="bold">5. Tilgongdin til yrkisútbúgvingarnar </em>Hildið  varð,  at  skipanin  virkar  væl,  tá  tað  er  eitt  stabilt  tal  av  læruplássum  og  lærlingum. Ynskiligt er tí við eini konjunktur-útjavnandi skipan, har miðað verður eftir at gera eina avtalu millum tað almenna og vinnuna um eina støðuga tilgongd av lærlingum. </p>
<p>Vinnan og skúlarnir løgdu fram uppskot um, at seta í verk punkt 2, men landsstýriskvinnan tók avgerð um, at ein heildarætlan skuldi gerast fyri øll viðurskiftini.</p>
<p>Síðan  hevur  verið  arbeitt  víðari  og  nøkur  mál  eru  komin  afturat,  sum  liður  í  arbeiðinum,  ið Yrkisútbúgvingarráðið hevur gjørt/staðið fyri.</p>
<p>1.1 MÁLSETNINGURIN FYRI ARBEIÐIÐ</p>
<p>Ein konjunkturútjavnandi skipan verður gjørd, sum fer at føra til eitt støðugt lærlingatal. Hetta fer at gera yrkisútbúgvingarskipanina lættari at umsita og góðskustøði støðugari. Talan er og verður um eina</p>
<p>Punkt 1.1 er tikið orðarætt tikið úr frágreiðing, sum var gjørd eftir fundin í Klaksvík 19. mai 2016 reina lærlingaskipan við fokus á ta góðu veksliskipan ímillum skúla og meistaralæru, sum er í dag. Onnur runda av endurskoðanini hevur verið gjørd á heysti 2018.</p>
<p>1.2 FORTREYTIRNAR ARBEITT HEVUR VERIÐ UNDIR</p>
<p>Broytingaruppskotini fylgja verandi skúlaskipan og tankanum um EQF/NQF’in.</p>
<p>Ávís økir, sum hava verið viðgjørd, liggja partvíst uttanfyri yrkisútbúgvingarøkið, men hava verið tikin við, til tess at tryggja, at samband er ímillum ymisku l</p>
<p>Allar tillagingarnar, sum mælt verður til, verða gjørdar í yrkisútbúgvingarskipanini, skulu verða gjørdar innanfyri karmarnar, sum tryggja, at føroysku yrkisútbúgvingarnar framvegis eru góðkendar í hinum norðurlondunum.</p>
<p>1.3 HVUSSU HEVUR VERIÐ ARBEITT Í 2018</p>
<p>Yrkisútbúgvingarráðið  hevur  mannað  7  bólkar  við  fólki  úr  yrkisútbúgvingarráðnum,  umframt  við umboðum  úr  teirra  baklandi.  Ímillum  4  og  9  fólk  hava  mannað  hvønn  bólk.  Allir  limir  í yrkisútbúgvingarráðnum høvdu møguleika at koma í allar bólkar ella velja umboð úr teirra baklandi at manna bólkarnar. Uppgávurnar hjá bólkunum hava verið hesar:</p>
<p>1. Fast árligt lærlingatal – hvat kundi tað verið og hví, hvussu skuldi tað verið umsitið og fylgt upp? 2. Læru og praktikkpláss innan tað almenna. Læruplássini innan tað almenna eru ov fá og fækkast. Í hvørjum yrkjum hevur tað almenna ein leiklut og hvussu kunnu fleiri lærupláss fáast í almenna geiranum? 3. Útbúgvingartilboð  til  teirra,  sum  ynskja  eina  yrkisútbúgvingarleið,  men  sum  ikki  fáa lærusáttmála. Hvussu stórur er hesin bólkur, hvat eyðkennir hann og hvussu kundi hetta verið loyst? 4. Endurskoða merkantilu útbúgvingarnar – er tørvur á broyting ella dagføring fyri at passa betur til vinnu- og samfelagstørvin? 5. EUX - gera uppskot um eina føroyska skipan til teirra, sum ynskja almennu fakini á einum støði, ið gevur atgongd víðari í útbúgvingarskipanini, t.v.s. sum bæði ynskja eina yrkisútbúgving og eina gymnasiala útbúgving 6. Endurskoða  lærlingaskipanina  –  fak-innihald  og  støði,  bygnað,  býtið  millum  læru  og  skúla, longd av skúlaskeiðum og upptøku, o.s.fr.</p>
<p>7. Kunning  og  marknaðarføring  av  yrkisútbúgvingunum.  Ætlan  skal  gerast  fyri,  hvussu yrkisútbúgvingar  verða  marknaðarførdar  og  lýstar  á  ein  hátt,  so  tær  eru  sjónligar  og áhugaverdar/lokkandi  hjá  ungdóminum  og  øðrum,  sum  kunnu  hugsast  at  velja yrkisútbúgvingarleiðina.  Hvussu  gerst  umdømið  so  gott  sum  gjørligt,  og  kunningin  so eftirfarandi sum gjørligt.</p>
<p>Bólkarnir hava arbeitt intensivt eftir summarfrítíðina 2018 og eru í flestu førum komnir fram til ítøkilig tilmæli. Í øðrum føri er tilmæli, um mett verður, at arbeiðast skal víðari við málinum.</p>
<p>1.4 SKIPAN AV ARBEIÐINUM OG LUTTAKARAR</p>
<p>Formaðurin og skrivarin í Yrkisútbúgvingarráðnum leiddu tilgongdina fram til at bólkarnir fóru í gongd við  sítt  arbeiði.  Skrivarin  í  Yrkisútbúgvingarráðnum  hevur  síðan  fylgt  arbeiðinum  við  at  luttaka  í fundunum  hjá  øllum  bólkum.  Skrivarar  vórðu  settir  í  bólkunum,  og  miða  var  ímóti,  at  limir  í Yrkisútbúgvingarráðnum  vóru  skrivarar,  fyri  at  arbeiðið  skuldi  verða  gróðurfest  í Yrkisútbúgvingarráðnum. Bert í tí eina bólkinum gav hetta ikki meining.</p>
<p>Yrkisútbúgvingarráðið  hevur  verið  umboðað  í  bólkunum  í  so  stóran  mun  sum  gjørligt.  Eisini  hava limirnir í YÚR havt møguleika at fingið umboð frá teirra baklandi inn í bólkarnar, har tey hava mett tað gagnligt. Hetta hevur gagnað arbeiðinum og ført til, at málið í ávísum førum er blivið betur lýst, nýggj sjónarmið eru komin fram og avgerðargrundarlagið tí blivið betri.</p>
<p xml:lang="dan"><em type="bold">2 LÆRLINGATALIÐ - BAKGRUND </em></p>
<p>Í dag sveiggjar lærlingatalið við konjunkturunum. Ynski er frá landsstýriskvinnuni um, at arbeitt verður fram ímóti eini skipan við støðugari lærlingatali, sum kann virka konjunktur-útjavnandi.</p>
<p>Endamálið í hesari fasuni hevur tí verið at venda spurninginum, hvussu skipanin er í dag og hvussu hon kundi verið broytt at náa einum støðugum lærlingatali. Arbeiðsgevarar og land hava bæði ein leiklut í hesari  tilgongdini.  Í  bólkinum  hava  verið  Marius  Thomassen  (skrivari)  umboðandi  Føroya Handverksmeistarafelag,</p>
<p>2.1 STØÐAN/SKIPANIN, SUM HON ER Í DAG</p>
<p>Í talvuni niðanfyri sæst, at talið av nýggjum árligum lærusáttmálum síðan aldaskiftið hevur ligið beint omanfyri 267 í miðal. Verða bestu og slakastu árini trekt frá, áðrenn miðaltalið verður roknað, liggur miðal ímillum 260 og 263 nýggir lærlingar árliga.</p>
<p>Grafurin omanfyri vísir, at lærlingatalið sveiggjar, alt eftir støðuni í samfelagsbúskapinum. Frá einum lágum  lærlingatali  á  eitt  nú  129  í  2001  og  173  í  2009,  til  416  í  2007  og  360  í  2017.  Tað  er  hetta landsstýriskvinnan hevur ynski um skal broytast.</p>
<p>Grafurin vísir eisini, at talið av nýggjum sáttmálum hækkar støðugt ígjøgnum árini, hóast sveiggj eru.</p>
<p>Mynd  3  vísir,  hvussu  samanhangurin  er  ímillum  nýggjar  lærusáttmálar  og  íløgurnar  hjá  landinum. Burtursæð frá ávísum árum, so fylgir talið av nýggjum lærusáttmálum almennu íløgunum.</p>
<p>Mynd 4 omanfyri vísir, at undantikið árini 2006 og 2007,  tá vinnan setti lutfalsliga nógvar lærlingar, fylgjast íløgurnar hjá tí almenna og tilgongdin av nýggjum lærlingum rættiliga neyvt.</p>
<p>Eisini myndin niðanfyri vísir, at talið av nýggjum lærusáttmálum fylgir væl almennu íløgunum. Í miðal eru almennu íløgurnar pr. nýggjan lærusáttmála 5,2 mió. kr.</p>
<p>Neyðugt er eisini at greina tølini nærri yvir hvørjir lærlingar eru fyri hvørt øki. M.a. er langtíðar miðal av lærlingum, sum eru settir eftir handverkarasáttmálanum 176 lærlingar.</p>
<p><em type="bold">3 TILMÆLI UM FAST ÁRLI GT LÆRLINGATAL </em></p>
<p>Ein bólkur hevur viðgjørt ymisk viðurskifti um, hvussu arbeiðast kann innleiðandi við at koma fram til eitt fast árligt næmingatal.</p>
<p type="listitem"> Jens Kristian Haraldsen</p>
<p type="listitem"> Marius Thomassen, skrivari</p>
<p type="listitem"> Jeffri Olsen</p>
<p type="listitem"> Randi Frederiksberg</p>
<p>3.1 FORTREYTIR</p>
<p type="listitem"> Avtala verður gjørd ímillum arbeiðsgevarar og landið um fast lærlingatal</p>
<p type="listitem"> Land og kommunur mugu gera langtíðaríløguætlanir</p>
<p type="listitem"> Landið  setur  eina peningaupphædd  av, sum  verður gjørd  í byggiíløgur í lágkonjunkturi  (t.d.</p>
<p>viðlíkahald)</p>
<p type="listitem"> Avtalast skal, hvussu langt áramál hvør avtala skal strekkja seg yvir</p>
<p type="listitem"> Lærlingatalið fylgir íløgunum í byggiverkætlanir, soleiðis at tá íløgurnar eru so og so nógvar í</p>
<p>byggiverkætlanir,  skal  lærlingatalið  vera  so  og  so  høgt.  Samsvar  ímillum  íløgur  í byggiverkætlanir og lærlingatal</p>
<p type="listitem"> Neyðugt við breiðum útboði av yrkisútbúgvingum</p>
<p type="listitem"> Tryggjast má, at ov smáir flokkar ikki forða fyri upptøku av lærlingum</p>
<p type="listitem"> Afturberingin av lønarútreiðslunum verður 100% í skúlatíðini</p>
<p type="listitem"> Avtala verður gjørd millum partarnar um, hvussu skipanin skal síggja út, eins og hvussu hon</p>
<p>verður umsitin og hvør ger tað</p>
<p type="listitem"> Avtalast skal nærri, hvørji amboð verða brúkt til at regulera, alt eftir, um tíðirnar eru ringar ella</p>
<p>góðar (t.d. viðlíkahald av almennum bygningum)</p>
<p type="listitem"> Eitt forum verður upprættað, har báðir partar hittast regluliga</p>
<p type="listitem"> Neyðugt verður at hava eina ætlan fyri, hvussu man fyriheldur seg,  tá  búskaparlig afturstig</p>
<p>koma</p>
<p>3.2 TILMÆLI</p>
<p type="listitem"> Forum verður gjørt, har partarnir møtast og avtala, hvussu víðari verður farið fram, til tess at</p>
<p>avtala kann gerast um fast árligt lærlingatal</p>
<p type="listitem"> Eftirfylgjandi verður eitt forum gjørt, sum skal viðlíkahalda avtaluna, sum komið verður fram</p>
<p>til. Eitt tílíkt forum kundi verið samansett av:</p>
<p>o Tað almenna: Aðalstjórar, Fíggjarmálaráðið, Kommunur o Føroya Handverksmeistarafelag, Føroya Arbeiðsgevarafelag og Handilsvinnufelagið o Yrkisdepilin er neutralur skrivari í hesum forum</p>
<p>Arbeiðið í forum</p>
<p type="listitem"> Gera metingar um lærlingatørv í mun til serstaku vinnugreinarnar</p>
<p type="listitem"> Meta um og tilmæla neyðugar og bráneyðugar viðlíkahaldsíløgur</p>
<p type="listitem"> Áseta árligt lærlingatal</p>
<p><em type="bold">4 LÆRU- OG PRAKTIKKPLÁ SS INNAN TAÐ ALMENNA  </em></p>
<p>Ábyrgdina av uppgávuni at halda eitt støðugt høgt lærlingatal eiga bæði tað almenna og tað privata. Ein partur er longu umrøddur í tilmælinum um, hvussu náast kann fram til at eitt fast árligt lærlingatal verður ásett í avtalu ímillum privata og almenna geiran, men eisini tað almenna eigur sín leiklut í at útbúgva lærlingar innan økir, sum tað almenna varðar av.</p>
<p>Tað  almenna  kann  hava  lærlingar  í  ymiskum  yrkjum,  har  tað  mest  vanliga  er  skrivstovulæran  í almennari  umsiting.  Harafturat  útbúgva  vit  føðsluatstøðingar  (assistentar)  og  føðsluhjálparar,  sum einamest verða útbúnir til almenna geiran at arbeiða á barnagørðum/vøggustovum, ellisheimum og eldrasambýlum, sjúkrahúsum, almennum kantinum, o.s.fr.</p>
<p>4.1 FØÐSLUHJÁLPARAR OG FØÐSLUATSTØÐARAR</p>
<p>Tá ein lærlingur søkir inn á Tekniska Skúlan í Klaksvík (TSK), er fyrsta hálva árið eitt grundskeið. Síðan velur næmingurin, um hann ynskir at gerast kokkur/gastronom ella føðsluatstøðingur/ernæringsassistent.  Munurin  ímillum  útbúgvingarnar  er  rættiliga  stórur.  Kokkar gera mat, sum flest okkara bert eta, tá vit fara á matstovu onkuntíð av og á. Tí verður hugsað minni um, hvussu heilsugóður maturin er – tað snýr seg um eitt gott matupplivilsi og tí er ongin avmarking eitt nú tá  tað kemur til smør og róma. Føðsluatstøðingarnir, hin vegin, skulu umframt at hugsa um matupplivilsi taka atlit til, at kosturin er heilsugóður og livir upp til internationalu føðslutilráðingarnar. Føðsluatstøðingar hava eitt gott innlit í, hvussu matur ávirkar fólk – hvat verður tilrátt og frárátt, alt eftir, hvussu heilsustøðan hjá fólki er. Fólk, sum hvønn dag eta kost frá einum føðslufrøðingi hava tí stóra gleði av, at kosturin í longdini førir til eina góða heilsu.</p>
<p>Til  tess  at  gerast  útbúgvin  føðsluhjálpari  ella  føðsluatstøðingur  krevst,  at  til  ber  at  koma  í starvsvenjing/fáa  lærusáttmála.  Avbjóðingin  í  verandi  støðu  er,  at  bert  3  arbeiðspláss  innan  tað almenna eru skrásett at hava læruplássgóðkenning, sum bendir á, at bert hesi 3 taka inn lærlingar og eru við til at útbúgva føðsluhjálparar og føðsluatstøðingar.</p>
<p>Ein  avleiðing  er,  at  næmingar,  sum  ynskja  at  gerast  føðsluatstøðingar  ella  føðsluhjálparar,  velja  at gerast kokkar, til tess at fáa lærupláss og fáa yrkisbræv. Vit hava tí alt ov fáar føðslufrøðingar í Føroyum, í mun til tørvin.</p>
<p>4.2 SKRIVSTOVULÆRA INNAN ALMENNA FYRISITING</p>
<p>Tað  almenna  hevur  verið  við  til  at  útbúgva  fólk  til  at  taka  sær  av  skrivstovuhaldi  innan  almenna fyrisiting. Parturin hjá tí almenna í at útbúgva fólk í skrivstovulæru er tó alsamt fallin seinastu árini og er nú umleið 25% av øllum lærlingunum í skrivstovulæru. Verður hugt at øllum merkantila økinum, eru bert 10% av øllum lærlingum, sum verða útbúgvin innan almenna geiran.</p>
<p>4.3 KT-FRØÐINGAR, V.M.</p>
<p>Tað almenna brúkar eisini aðrar tænastur, har til ber at hava lærlingar. Eitt nú kt-supportarin. Eisini her átti tað almenna at tikið inn lærlingar. Hetta er samstundis ein útbúgving, sum vinnan í stóran mun eftirspyr.</p>
<p xml:lang="dan">4.4 BÓLKUR</p>
<p type="listitem"> Randi Frederiksberg</p>
<p type="listitem"> Magnus Norðberg, skrivari</p>
<p>4.5 TILMÆLI</p>
<p type="listitem"> Á sama hátt, sum privati geirin ger avtalu um eitt støðugt lærlingatal, eigur almenni geirin at</p>
<p>gera avtalu um støðugt lærlingatal á økjum, har tað almenna er við til at útbúgva sveinar</p>
<p type="listitem"> Greining eigur at vera gjørd av, á hvørjum økjum tað almenna kann útbúgva lærlingar og síðan</p>
<p>eigur eitt fast lærlingatal at verða ásett</p>
<p type="listitem"> Tað  almenna  eigur  at  áseta  mál  fyri,  hvussu  nógvir  lærlingar  skulu  útbúgvast  sum</p>
<p>føðsluatstøðingar, føðsluhjálparar, kt-supportarar, skrivstovufólk, o.s.fr.</p>
<p><em type="bold">5 TEY SUM YNSKJA YRKISÚTBÚGVINGARVEGIN, MEN IKKI FÁA LÆRUPLÁSS </em></p>
<p>Spurningurin er, hvør hesin bólkurin er og hvussu stórur hann er. Tí var innleiðandi arbeiði at greina tølini fyri tey, sum søkja inn á yrkiútbúgivingarvegin, tey sum fella frá á vegnum ígjøgnum Yrkisnám 1 og Yrkisnám 2 og at greina, hvussu gongst teimum, sum gerast liðug við Yrkisnám 2 uttan at hava fingið lærusáttmála.</p>
<p>5.1 STØÐAN Í DAG</p>
<p>Inngongdirnar til yrkisútbúgvingar eru tvær:</p>
<p type="listitem"> til ber at søkja inn á skúla, fara í skúla og síðan fáa avtalu við arbeiðsgevara um sáttmála ímeðan</p>
<p>ein gongur í skúla, ella</p>
<p type="listitem"> til ber at undirskriva lærusáttmála, byrja í læru og síðan, tá eitt skúlaskeið byrjar, fara í skúla í</p>
<p>Føroyum ella uttanlands, alt eftir hvør útbúgving talan er um</p>
<p>Um hugt verður at upptøkuni á yrkisskúlar sæst, at so gott um øll, ið søkja, koma inn. Ongi upptøkukrøv eru til næmingar, sum søkja inn á yrkisnám.</p>
<p>Einans maskin-, hárfríðkanar- og matvøruútbúgvingin hava avbjóðingar við ov  nógvum umsóknum í mun til kapasitet.</p>
<p>Tey, sum leita sær inn á yrkisútbúgvingarleiðina við at søkja inn á skúla, hava síðan, um tey ikki hava fingið  lærupláss,  áðrenn  YN1  á  20  vikur  er  runnið,  møguleika  at  halda  fram  á  YN2  á  20  vikur.  Tá næmingurin hevur lokið YN2, hevur hann sostatt gingið í skúla í 1 ár.</p>
<p>Niðanfyri sæst eitt yvirlit frá Glasi og TSK yvir, hvussu nógv av teimum, sum hava tikið YN2, ikki hava fingið sáttmála, tá skeiðið endar. Talvan vísir eisini, hvussu nógv hava fingið lærusáttmála  árini síðan at tey vórðu liðug við YN2.</p>
<p>Heitini  <span type="quote">“skúlaskeið”</span>  og  <span type="quote">“Yrkisnám  (YN)”</span>  verða  bæði  brúkt  í  hesum  skjalinum  um  skúlagongdina.  1.  og  2.  Skúlaskeið  verða  eisini   kallað</p>
<p>Yrkisnám 1 (YN1) og Yrkisnám 2 (YN2)</p>
<p>Innan hárfríðkanar- og matvøruútbúgvingarnar er eisini ein avbjóðing, at læruplássini eru munandi færri í mun talið av næmingaum, sum</p>
<p>skúlin tekur inn á hvørjum ári. Tað almenna eigur í stóran mun praktikkplássini innan matvøru. Ein annar bólkur í endurskoðanararbeiðinum viðger, hvussu útboðið av almennum praktikkplássum kann økjast.</p>
<p>Bert næmingar uttan lærusáttmála tá skúlaskeiðið er lokið, eru taldir við í YN2 Ongin greining er av, hví tey seinastu frá eitt nú 2015, ikki fáa sáttmála. Sum sæst á talvuni er tað bert ein lítil partur av samlaðu næmingunum, sum framvegis ikki hava fingið sáttmála eina tíð eftir at tey eru liðug við YN2 – serliga um sæð verður burtur frá næmingum á El- og Hárfríðkanardeildini, sum báðar  taka  nógvar  næmingar  inn  á  skúlan  í  mun  til,  hvussu  nógv  lærupláss  eru  og  hvussu  stórur marknaðurin er.</p>
<p>Umboðini frá skúlunum halda, at orsøkin til at nøkur ikki fáa sáttmála líka nógv skyldast, at hesi ikki ynskja sáttmála. Fleiri næmingar taka hetta árið fyri at finna útav, hvørja yrkisleið tey ynskja og hava síðan staðfest, at tey ikki ynskja at fara yrkisútbúgvingarleiðina. Skúlarnir meta, at trupu</p>
<p>Tølini innan merkantila øki vísa, at nógv ung taka eina 3 ára langa miðnámsútbúgving, áðrenn tey fara í  yrkisnám.  Á  tekniska  økinum  (uttan  hárfríðkarar)  eru  nógv  færri,  sum  hava  lokið  aðra miðnámsútbúgving, men eisini har gerast tey alsamt fleiri.</p>
<p>Bólkurin heldur, at vantandi kunningin um ymsu valmøguleikarnar í samband við mið- og yrkisnám ger, at nógv ung í dag taka óneyðuga skúlagongd, av tí tey seinni skifta yrkisleið. Hetta hendir t.d. tá ung fyrst  nema  sær  eina  3-ára  miðnámsútbúgving,  fyri  síðan  at  nema  sær  eina  yrkisútbúgving.  Fyrsta útbúgvingin gevur ávísa stytting í lærutíðini, men ikki fult. Hesi tølini vísa, at fleiri sum velja gymnasialt miðnám hava valt skeivu útbúgvingina og tey skifta síðan frá einari gymnasialari útbúgving til eina yrkisútbúgving. Tøl finnast ikki fyri, hvussu nógv fara øvutan veg ella hvussu nógv yrkislærd seinni fara víðari í útbúgvingarskipanini, men hetta hendir heilt víst eisini, um enn í minni mun.</p>
<p>5.2 VERANDI TILBOÐ - KAMBSDALUR</p>
<p><em type="bold">Longd lestrartíð</em>. Ein møguleiki, sum verandi skipan longur hevur, er at leingja um lestrartíðina. T.d. á FHS og á fyrireikingarbreytini (fyrrverandi HF) verður hetta brúkt, tá næmingum av ymiskum orsøkum tørvar longda lestrartíð. Hetta er ein rættiliga stirvin skipan bæði fakliga og námsfrøðiliga og er ikki eins inkluderandi og vanliga skipanin. Hon er helst best egnað til næmingar, ið vegna sosialar umstøður ella úrvalsvirksemi brúka longri tíð enn vanligt til skúlagongdina. </p>
<p><em type="bold">OCN  skipanin.</em>  OCN  (open  college  network)  er  ein  førleikametingarskipan,  sum  metir  um  ítøkiligar førleikar hjá tí einstaka og veitir prógv fyri hesar førleikar. Skipanin verður brúkt í ymiskum høpum í eitt  nú  Svøríki,  Onglandi  og  Danmark,  m.a.  fyri  at  prógva  yrkisførleikar,  sum  eru  tilognaðir  á verkstaðsskúlum,  ungdómsskúlum,  vinnupraktikk  o.s.fr.  Í  Føroyum  verður  skipanin  brúkt  á serbreytunum á miðnámsskúlunum og hevur virkað væl. Ein møguleiki at røkka ungdómum, sum ikki megna  eina  fullfíggjaða  yrkisútbúgving,  kundi  verið  at  víðka  OCN  í  Føroyum.  Hetta  er  ein  góður møguleiki hjá skúlum og vinnu at samstarva um at menna nakrar ítøkiligar og viðkomandi førleikar eftir tørvi hjá vinnuni og tí einstaka. </p>
<p>5.3 VERANDI TILBOÐ - GLASIR</p>
<p>Í august 2013 bjóðaði Føroya Handilsskúli (FH) eitt øðrvísi tilboð til næmingar, sum ikki vóru klárir til miðnám, ella ikki sluppu inn á nakra miðnámsútbúgving. Næmingar fingu tilboð um at taka eitt-ára FHS útbúgvingina eftir tveimum árum. Hetta varð gjørt í samráð við Mentamálaráðið. Í 2014 varð sama tilboð givið næmingum, ið høvdu sama tørv.</p>
<p>Við royndunum frá 2013 og 2014 varð hetta tilboð bjóðað út aftur í 2015, og hesaferð var talan um eitt árs fyrireiking til FHS, kallað Miðnám Fyrireiking (MF). Í samráð við MMR varð hetta tilboð bjóðað út aftur í 2016, men við nakað øðrvísi tilgongd enn undanfarnu ár.</p>
<p>Endamálið við MF er at fyrireika næmingar, sum ikki lúka neyðugu krøvini, til eina miðnámsútbúgving. Talan kann eisini vera um næmingar, sum ikki hava nøktandi próvtøl frá 9./10.flokki ella hava sosialar ella aðrar avbjóðingar í verandi løtu og hava tørv á einum ári til fyrireiking í tryggum umhvørvi.</p>
<p>Flestu næmingar eru innan <span type="quote">“grázonuøkið”</span>. T.v.s. ikki hava nøktandi fólkaskúlagongd/prógv, ella ynskja at  <span type="quote">“venja  seg  til  at  ganga  í  skúla  aftur”</span>  og  síggja  møguleika  til  tess  í  hesum  fyrireikingarárinum. Næmingarnir hava føroyskt, enskt, støddfrøði, alisfrøði, danskt og samfelagsfrøði á E støði og enda við próvtøku. MF er eitt ár.</p>
<p>Undirvísingin skal í mesta mun spegla veruleikan uttanfyri skúlan. Við hesum meina vit, at motivatiónin helst er størri fyri hesar næmingar, ið sum heild ikki eru komnir væl gjøgnum fólkaskúlan og í fleiri førum hava mist motivatiónina fyri at læra - ella trúnna uppá egnu styrkir. Motivatión er tí eitt stórt evni  í  undirvísingini.  Fyri  at  tryggja  ta  góðu  relatiónina  við  næmingin,  eru  næmingasamrøður  ein sjálvfylgja í undirvísingini.</p>
<p><em type="bold">Tørvurin í dag.</em> Mett verður at ein málbólkur, sum í dag hevur tað trupult eru tey, ið ikki megna eina fullfíggjaða læru ella skúlagongd beint eftir fólkaskúla, men við hollari venjing og vegleiðing væl megna at røkja ítøkiligar uppgávur á arbeiðsmarknaðinum ella við einari serstakari skúlagongd ígjøgnum eina tíð fáa førleikar og trúnna á, at tey kunnu taka eina útbúgving.  </p>
<p>Hvussu stórur hesin bólkur er, er trupult at siga, tí hann er neyvan eins sjónligur, sum aðrir bólkar. Við støðið í eini leysligari meting frá skúlunum, er hesin bólkurin á 10-15 næmingar á Kambsdali, 15-20 næmingar á Glasi og 10-15 næmingar á Tekniska skúla í Klaksvík.</p>
<p>Síðan  tilboðið  um  FHS  á  Dugna  við  Áir  varð  steðga,  er  hesin  bólkurin  blivin  sjónligari  á  vanligu miðnámsskúlunum.  Eisini  hevur  ein  broyttur  arbeiðsmarknaður  helst  broytt  fortreytirnar,  so  hesin málbólkurin ikki hevur líka lætt at finna starv sum áður.</p>
<p>Mælt verður til, at ein serstakur bólkur verður settur at greina hendan spurningin nærri og samstundis gera  ítøkiligt  uppskot  um,  hvussu  ein  skipan  kundi  verið  bygd  upp,  sum  tekur  hond  um  hendan málbólkin á ein skynsaman hátt.</p>
<p>5.4 TILMÆLI</p>
<p><em type="bold">Kunning:</em>  Skipanin  og  kunningin  má  broytast  soleiðis,  at  tey  ungu  skjótari  finna  røttu  útbúgvingar- og/ella  starvsleiðina.  Hetta  vil  spara  útreiðslur  til  útbúgvingarøkið,  umframt  at  tað  vil  leysgeva kapacietet í skúlunum, soleiðis at tað gerst lættari hjá øllum at sleppa inn, eins og tað gevur rúm fyri eini umskipan, sum kann geva størri útbúgvingartilboð. Tí kapaciteturin í skúlunum sær í dag út til at vera nøktandi í mun til støddina av árgangum. </p>
<p><em type="bold">Fyrireikingarár (½ ár):</em> Vit mæla til, at eitt hálvt árs fyrireikingarár/støðisár verður upprættað innan yrkisútbúgvingarøkið, har ung fáa møguleikan at fáa innlit í ymiskar yrkisgreinar, sum eru í Føroyum. Eftir 20 vikur við breiðari kunning um yrkisútbúgvingarøkið, kann næmingurin antin velja at gevast á skúlanum og velja sær annan yrkisveg, ella hann kann velja seg inn á tann yrkisútbúgvingarvegin honum listir og taka YN1 innan valda yrkið, samstundis sum hann leitar sær lærupláss. </p>
<p>Hetta tilboðið vil geva nógvum ungum ein førleika innan handverk, sum tey í dag ikki fáa aðrastaðni og sum tey hava gleði av ígjøgnum lívið, hóast tey skuldi valt sær annan yrkisveg. Samstundis gevur tað ungum, sum ikki vita hvat ein yrkisútbúgving er, møguleika fyri at velja yrkisleið á betri grundarlagi.</p>
<p>Nú  tíðin  vísir,  at  fleiri  ung  síggja  út  til  at  velja  yrkisútbúgvingarvegin,  heldur  bólkurin,  at  tað  mest umráðandi er at fáa eitt størri útboð av yrkisútbúgvingum í Føroyum.</p>
<p><em type="bold">Tørvsmeting:</em>  Ein  tørvsmeting  eigur  at  verða  gjørd  í  almenna  og  privata  geiranum,  har arbeiðsmarknaðurin  sigur  frá,  hvør  tørvurin  á  arbeiðsmegi/førleikum  er.  Yrkisdepilin  fær  javnan áheitanir frá almennum og privatum arbeiðsgevarum við ynski um, at nýggjar útbúgvingar verða settar á stovn. </p>
<p><em type="bold">Nýggjar útbúgvingar:</em> Bæði privati og almenni geirin eru komin við áheitan um at fáa útbúgvingina til kt-supportara í Føroyum. Hendan útbúgvingin vendir sær  eisini til ein bólk, sum vanliga telur ungar dreingi</p>
<p>Regluliga  fær  Yrkisdepilin  áheitanir  við  ynski  um  at  nýggjar  útbúgvingar,  sum  arbeiðsmarknaðurin hevur tørv á, eiga at verða settar á stovn. Her er bæði talan um nýggjar útbúgvingar, sum standast av einum broyttum arbeiðsmarknaði, men eisini um útbúgvingar, sum vinnan heldur fleiri ung høvdu valt, um útbúgvingin var í Føroyum.</p>
<p>Vit  mæla  til,  at  fleiri  útbúgvingar  verða  settar  á  stovn  í  Føroyum,  sum  longu  hava  lærlingar  á arbeiðsmarknaðinum, men í minni mun enn til at fylla eina skúlaflokk. Her kann nevnast byggismiðir, múrarar, málarar, snikkarar og líknandi. Á tann hátt fáa okkara ungu fleiri útbúgvingarmøguleikar, og vinnan  fær  tørvin  á  ymsu  førleikunum  nøktaðan.  Hetta  er  eisini  skynsamt  fíggjarliga  sæð,  tí  ein lærlingur kostar landinum munandi minni enn ein studentur.</p>
<p><em type="bold">Serligt tilboð:</em> Vit hava eisini ein lítlan bólk av ungum fólki, sum av ymsum ávum ikki fara gymnasiala vegin og heldur ikki fara yrkisútbúgvingarvegin eftir at vera farin úr fólkaskúlanum. Nøkur hava ivaleyst eisini avbjóðing við at finna starv, serliga um eitt ávíst arbeiðisloysi er. Hesi hoyra ikki undir serskipanina hjá  Almannaverkinum  við  at  fáa  tillagaðan  lærusáttmála  og  heldur  ikki  til  serbreytirnar  í miðnámsskúlunum. Tað eigur at verða kannað nærri, hvussu stórur ein tílíkur bólkur er og síðan má ein ætlan gerast, sum eisini skapar tilboð til hesi. Arbeiðsgevarar eru komnir við tilboði um, at kann eitt lønarískoyti  veitast,  kunnu  nøkur  av  hesum  ungu  koma  út  á  arbeiðsplássini  og  fáa  grundleggjandi upplæring í tí, sum verður arbeitt við á tí staðnum teir koma. Arbeiðast má tó víðari við, hvussu hetta kundi verið gjørt í praksis, øllum pørtunum til gagns. Arbeiðsgevarar vísa tó á, at hetta ikki er eitt breitt tilboð til ung, men bert til nøkur ung við serligum avbjóðingum av øðrum slag enn tey sum eru dekkað av øðrum verandi tilboðum. </p>
<p xml:lang="dan">5.5 BÓLKUR</p>
<p type="listitem"> Elin Sørensen, Føroya Arbeiðarafelag, skrivari</p>
<p type="listitem"> Steinfinn Jacobsen, Glasir</p>
<p type="listitem"> Per Jacobsen, TSK</p>
<p type="listitem"> Dávur Høgnason, Føroya Handverksmeistarafelag</p>
<p type="listitem"> Petur Frank Joensen, Føroya Handverksmeistarafelag</p>
<p type="listitem"> Marius Thomassen, Vinnuhúsið</p>
<p type="listitem"> Eli Brimsvík, Havnar Handverkarafelag</p>
<p type="listitem"> Randi Frederiksberg, Yrkisdepilin, eygleiðari</p>
<p>5.6 SAMANUMTØKA – TILMÆLI</p>
<p type="listitem"> Økjaum kunningina til ung, so valið ímillum miðnáms- og yrkisútbúgving verður tikin á røttum</p>
<p>grundarlag</p>
<p type="listitem"> 20 vikur fyrireikingarskeið til yrkisnám (kostnaðarmeting er hjáløgd í 6. tilmæli)</p>
<p type="listitem"> Tørvurin á førleikum á privata og almenna arbeiðsmarknaðinum eigur at verða kannaður, so</p>
<p>útbúgvingar kunnu gerast í samsvari við tørvin</p>
<p type="listitem"> Nýggjar útbúgvingar eiga at verða gjørdar í tráð við tørvin á arbeiðsmarknaðinum</p>
<p type="listitem"> Ein bólkur eigur at verða settur at greina greina tørvin á skúlatilboði til tey, sum fella uttanfyri</p>
<p>verandi tilboð. Bólkurin skal gera ítøkiligt uppskot um, hvussu ein skipan kundi verið bygt upp, sum tekur hond um hendan málbólkin á ein skynsaman hátt</p>
<p type="listitem"> Tilboð til ung við serligum avbjóðingum at koma inn á arbeiðsmarknaðin, sum ikki eru fevnd</p>
<p>av verandi tilboðum. Arbeiðast skal víðari við at gera avtalu ímillum land og arbeiðsgevarar</p>
<p><em type="bold">6 ENDURSKOÐAN AV MERKANTILU YRKISÚTBÚGVINGUNUM </em></p>
<p>Merkantilu yrkisútbúgvingarnar í hesum tilmælinum fevna um privata skrivstovu all around, heilsølu og smásølu, umframt skrivstovuútbúgving í almennari fyrisiting. Merkantilir útbúgvingarprofilar sum kr</p>
<p>Ein lítil triðingur av teimum sum í dag fara undir eina yrkisútúgving taka eina merkantila yrkisútbúgving. Í 2017 vóru tað 102 av 366 lærlingum, ið fóru merkantila vegin. Sum útgangsstøði taka útbúgvingarnar 4  ár,  men  í  flestu  førum  verður  stytting  givin  vegna  áður  lokna  gymnasiala  útbúgving,  t.d. búskaparbreyt, student ella FHS. Tey flestu læra sostatt millum 2 og 3 ár.</p>
<p>Merkantilu  yrkisútbúgvingarnar  hava  ikki  fylt  stórvegis  í  almenna  útbúgvingarkjakinum  í  mun  til handverki og hava helst ikki fingið somu viðgerð sum tær teknisku yrkisútbúgvingarnar í skipanini sum heild. Tó hevur leingi verið ynski um, at seta á stovn skúlagongd innan almenna fyrisiting í Føroyum og var hetta spírin til, at hetta økið í síni heild nú verður endurskoðað.</p>
<p>Í stuttum kann sigast, at arbeiðsbólkurin er samdur um hvat eigur at vera endurskoða og viðgjørt, men bólkurin er ikki komin til endaligar niðurstøður um útbúgvingarbygna og innihald við tí stutta skotbrái ið  var  givið.  Avbjóðingin  er,  at  talan  ikki  er  um  eina  útbúgving,  men  tríggjar  rættuliga  ymiskar útbúgvingar ið vera viðgjørdar samstundis.</p>
<p>6.1 FOKUS</p>
<p>Tríggir fundir hava verið, har tað í høvuðsheitum vóru hesir spurningar á skránni:</p>
<p type="listitem"> Skulu vit hava skúlagongd innan almenna fyrisiting í Føroyum?</p>
<p type="listitem"> Er støðið nøktandi í dag? Skal talan vera um víðari/hægri útbúgving/ar?</p>
<p type="listitem"> Er innihaldið nøktandi og nóg spennandi? Førleikamál og lærugreinar?</p>
<p type="listitem"> Er struktururin nøktandi? Er t.d. nóg nógv skúlagongd í mun til lærutíð?</p>
<p type="listitem"> Kann talan vera um felags skúlagongd fyri almenna og privata skrivstovuútbúgving?</p>
<p>6.2 AVBJÓÐINGAR Á MERKANTILA ØKINUM</p>
<p>Fyrstu  fundirnir  snúðu  seg  einamest  um  útbúgvingarstig.  Ikki  slepst  undan,  at  tey  flestu  hava  eina miðnámsútbúgving áðrenn byrjað verður og at tað tískil kundi hugsast, at merkantilu útbúgvingarnar vóru á t.d. akademistigi. Bólkurin samdist tó um, at hetta ikki var rætti leisturin, í hvussu er ikki í fyrstu atløgu, serliga tí at ynski vóru frá fleiri pørtum um at varðveita útbúgvingarnar á einum praktiskum stigi ið  leggur  seg  so  tætt  uppat  arbeiðslívinum  sum  til  ber.  Harumframt  var  mett,  at  innihaldið  kundi endurskoðast og gerast meiri spennandi og viðkomandi uttan at fara á akademi ella universitetsstig.</p>
<p>Skúlagongd innan almenna fyrisiting er ikki til í Føroyum á yrkisútbúgvingarstigi og hava fleiri eftirspurt henda møguleika  í nógv ár. Í verandi støðu senda almennir stovnar sínar lærlingar til  Danmarkar. Í hesum  sambandi  er  ein  ávís  hoyring  gjørd  við  almennar  stovnar  áður  og  var  ein  niðurstøða,  at innihaldið  á  donsku  skúlunum  ikki  var  nóg  viðkomandi,  tá  hugsað  verður  um  føroysk samfelagsviðurskifti.  Í  hesum  sambandi  var  hildið,  at  tað  var  ynskiligt  at  seta  á  stovn  føroyska útbúgving, har føroysk viðurskiftir fylla mest.</p>
<p>Bólkurin umrøddi trupulleikan og kom ásamt um, at skúlagongdin eigur at vera skipað í Føroyum.</p>
<p>Harnæst umrøddi bólkurin serliga avbjóðingina við at fáa fleiri at velja hesar útbúgvingarmøguleikar. Víst var á, at fleiri fyritøkur høvdu trupult við at fáa lærlingar, serliga innan handilsøkið. Og harnæst eru lærlingarnir ofta komnir væl áleiðis inn í 20ini áðrenn byrjað var at læra. Tí er tað ein stór avbjóðing at fáa útbúgvingarnar at gerast meiri attraktivar og viðkomandi og harvið røkka nýggjan málbólkum sum tær møguliga ikki gera í dag.</p>
<p>Í hesum sambandi er bólkurin tó samdur um, at neyðugt verður, at gera eina tørvskanning fyri at greina hvussu vit gera útbúgvingarnar meiri viðkomandi.</p>
<p xml:lang="dan">6.3 BÓLKUR</p>
<p type="listitem"> Janus á Ryggi, Yrkisdepilin, skrivari</p>
<p type="listitem"> Anna Johannesen, Starvsmannafelagið</p>
<p type="listitem"> Olaf Absalonsen, Glasir</p>
<p type="listitem"> Eyðvør Berg, Føroya Arbeiðsgevarafelag</p>
<p type="listitem"> Birita Johansen, Føroya Arbeiðsgevarafelag</p>
<p type="listitem"> Palma Petersen, S&amp;K</p>
<p type="listitem"> Bjarni Mortensen, Kommunala Arbeiðsgevarafelagið</p>
<p type="listitem"> Randi Frederiksberg, Yrkisdepilin, eygleiðari</p>
<p>6.4 KOSTNAÐARMETING</p>
<p>Tørvskanning og fokusbólkar    35.000 kr. Fundir annars     10.000 kr. Námsskipanararbeiði, 3 námsskipanir    60.000 kr. Skúlagongd: Verður leisturin, at útbúgvingarnar skrivstova, smásøla og heilsøla og almenn fyrisiting verða 10 vikur av skúlagongd hvør, verður meirkostnaðurin í mun til verandi játtan mett at vera: 400.000 kr. Tilsamans     505.000 kr.</p>
<p>6.5 TILMÆLI</p>
<p type="listitem"> Tørvskanning eigur at verður gjørd til tess at útgreina, um verandi útbúgvingar eru hóskandi í</p>
<p>mun  til  førleikarnar,  sum  arbeiðsmarknaðurin  eftirspyr.  Í  hesum  sambandi  eiga  verandi lærugreinar, førleikamál og útbúgvingarbygnaður at verða endurskoðað</p>
<p type="listitem"> Førleikamálini eiga at vera endurskoða og í nógv størri mun enn í dag at vera gjørd ítøkilig</p>
<p type="listitem"> Útgreining eigur at vera gjørd av, hvussu útbúgvingarnar gerast meiri attraktivar. T.d. eigur at</p>
<p>vera hugt eftir bæði fakheitum og innihaldið í hesum sambandi. Fyritøkur hava trupult við at fáa lærlingar, serliga innan heil- og smásølu og ofta eru lærlingar miðskeiðis í 20unum áðrenn teir gera lærusáttmála</p>
<p type="listitem"> Hugt  eigur  at  verða  eftir  um  skúlagongdin  skal  leingjast,  soleiðis  at  fleiri  viðkomandi</p>
<p>lærugreinar gerast partar av útbúgvingunum og sostatt gera útbúgvingina meira tíðarhóskandi og spennandi. Innan skrivstovu og handil eru eitt nú arbeiðsmarknaðurrættur, vinnulívsrættur og sølusálarfrøði nevnd sum møguligar lærugreinar</p>
<p type="listitem"> Komandi útbúgvingarnar eiga allar at hava sama støðið, men skúlagongdin kann møguliga vera</p>
<p>ymisk í longd og vavi alt eftir hvør tørvurin er</p>
<p type="listitem"> Skúlaskeiðini eiga at vera meiri samansjóðað  soleiðis, at lærlingarnir koma at arbeiða meiri</p>
<p>hugsavnað  við  ávísum  evnum  samstundis  og ikki  so  spjatt  soleiðis  sum  støðan  er  í  dag.  Tá verður eisini lættari at arbeiða við verkætlanum</p>
<p type="listitem"> Betri samband  eigur at vera  millum skúla,  lærupláss og útbúgvingarinnihald. T.d. kundi ein</p>
<p>leistur verið, at hvørt skúlaskeið vardi 1 mánað við ávísum evni og at lærlingurin síðani er á arbeiðsplássinum/læru 1 mánað har arbeitt verður við sama evninum. Eftir tað fer lærlingurin aftur í skúla. Soleiðis verður betri samanhangur ímillum teori og praksis</p>
<p type="listitem"> Yrkisútbúgving í almennari fyrisiting eigur at vera skipað við skúlagongd í Føroyum. Uppskot til</p>
<p>kunngerð fyriliggur og komandi árið eigur at verða arbeitt við at útgreina og staðfesta bygnað og innihald. Verandi kunngerðaruppskot skal tó eisini endurskoðast sum partur av hesum</p>
<p type="listitem"> Eitt meiri liðiligt FHS eigur at vera umhugsað, soleiðis, at fleiri byrja í læru beinanvegin eftir</p>
<p>fólkaskúlan. T.d. møguleikin at taka FHS á netinum. FHS er partur av útbúgvingunum í dag</p>
<p type="listitem"> Treytin, at lærlingar við aðrari gymnasialari útbúgving enn búskaparbreyt og sum  tí mangla</p>
<p>ávísar FHS lærugreinar, skulu taka hesar í lærutíðini, eigur at vera endurskoðað</p>
<p type="listitem"> Útbúgvingarprofilar innan heil- og smásøluútbúgvingina eiga at vera umhugsaðir. Her verður</p>
<p>serliga hugsað um <span type="quote">”sølufólk”</span> sum serligan profil. Orsøkin er, at nógvar fyritøkur hava fólk ið selja, eisini í samband við útflutning. Verandi kunngerð eigur at vera endurskoðað, soleiðis at leggjast kann upp fyri hesum. Eisini kann hetta vera við til at gera útbúgvingina meiri spennandi</p>
<p type="listitem"> Møguleikin  við  EUX  eigur  at  vera  kannaður,  um  so  er,  at  hesin  kann  draga  fleiri  fólk  til</p>
<p>útbúgvingarnar. Tó verður ikki mett, at hetta er átrokandi</p>
<p type="listitem"> Hyggjast skal at, um FHS skipanin kann gerast smidligari, so hon í størri mun hóskar til tørvin</p>
<p>6.6 ÆTLAN FYRI, HVUSSU ARBEITT VERÐUR VÍÐARI</p>
<p>Fæst  undirtøka  fyri  tilmælinum,  er  ætlan  gjørd  fyri,  hvussu  arbeiðast  skal  víðari  við  at  betra  um útbúgvingar og útbúgvingartilgongdina á merkantila økinum.</p>
<p type="listitem"> Fokusbólkar  -  Í  fyrstu  atløgu  er  ætlanin  at  skipa  fyri  nøkrum  fokusbólkum  innan  hvørja</p>
<p>útbúgving  sær.  Bólkarnir  skulu  umboða  fyritøkur,  útbúgvingarstovnar  og  stovnar,  ið  kenna mest til avbjóðingarnar og hava flest royndir á økinum. Talan verður ikki um stórar bólkar, men umboðandi  bólkar.  Innan  almenna  fyrisiting  er  longu  eitt  ávíst  arbeiði  gjørt  við hoyringarumfarð  og  tí  er  ikki  víst,  at  neyðugt  verður  við  fokusbólki  á  tí  økinum.  Við útgangsstøði  í  hesum  fokusbólkum  vera  lærugreinar,  førleikamál  og  útbúgvingarbygnaður endurskoðað. Grundarlagið undir fokusbólkunum eru áðurnevndu semjur. Harumframt verður hugt  eftir  rákinum  á  økinum  í  øðrum  viðkomandi  londum.  Arbeiðsbólkurin  umrøður niðurstøðurnar og kemur ásamt um innihald.</p>
<p type="listitem"> Innihald. Í øðrum lagi verður kannað ítøkiliga hvørjir møguleikarnir eru og møgulig ivamál vera</p>
<p>avgreidd, t.d. um til ber at skipa fyri samanhangandi skúlagongd og hvørjar lærugreinar til ber at bjóða út.</p>
<p type="listitem"> Í triðja lagi skulu kunngerðartillagingar og uppskot gerast og sendast til hoyringar og samtyktar</p>
<p>hjá viðkomandi pørtum.</p>
<p type="listitem"> Í fjórða lagi kunnu námsskipanir tillagast og gerast. Fakfólk veita ráðgeving í arbeiðinum at gera</p>
<p>námsskipanararbeiði og ítøkiligu lærugreinabroytingarnar.</p>
<p type="listitem"> Endurskoðaðu útbúgvingarnar og skúlagongdin kunnu í fyrsta lagi fara ígongd á heystið 2019.</p>
<p xml:lang="dan"><em type="bold">7 EUX </em></p>
<p>7.1 HVAT ER EIN EUX ÚTBÚGVING</p>
<p>EUX  er  ein  útbúgving,  sum  bæði  er  handalig  og  gymnasial.  Tað  vil  siga,  at  lærlingur,  eftir  lokna útbúgving, hevur eitt sveinabræv innan handverk og eitt gymnasialt prógv, svarandi til eitt HF prógv.</p>
<p>Hendan samansetingin letur upp fyri fleiri møguleikum enn verandi lærlingaskipan. Lærlingurin kann, eftir lokna útbúgving, arbeiða sum sveinur á læruplássinum ella søkja inn á hægri lærustovnar til víðari lestur, so sum verkfrøði, maskinmeistara, arkitekt v.m.</p>
<p>7.2 BYGNAÐURIN Í VERANDI LÆRLINGASKIPAN</p>
<p>Verandi lærlingaskipan er 55 vikur í skúla og 133 vikur á læruplássi.</p>
<p>Umframt yrkislærugreinar, tekur ein lærlingur, eftir verandi lærlingaskipan, 4 kravdar lærugreinar á E stigi og 1 vallærugrein á D ella E stigi á 2. skúlaskeiði.</p>
<p>7.3 BYGNAÐURIN Í EUX LÆRLINGASKIPANINI</p>
<p>Ein  EUX  útbúgving  tekur  ímillum  4  ár  og  9  mánaðir  og  5  ár.  Skúlagongdin  er  100  vikur  og  tíðin  á læruplássinum er ímillum 127 og 133 vikur.</p>
<p>Ein EUX lærlingur tekur 2 lærugreinar á A stigi og 3 á B stigi, umframt ávísar á C stigi. Harumframt tekur EUX´arin tær yrkislærugreinar, vit kenna frá verandi lærlingaskipan.</p>
<p>Umframt EUX útbúgving innan tekniska økið mæla vit til eina EUX útbúgving innan kreativa økið. Hetta økið fevnir um lærlingar innan hárfríðkan o</p>
<p>Klædnaatstøði  og  tilvirkisatstøði  er  í  dag  ein  2  ára  skúlaútbúgving,  har  dentur  verður  lagdur  á  at sniðgeva og tilvirka, serliga úr føroyska tilfeinginum, so sum ull, fiskaskræðu o.ø. Hesar útbúgvingar hava við verandi skipan 5 almennar lærugreinar á C stigi.</p>
<p>Okkara tilmæli er, at útbúgvingarnar gerast til 3 ára breytir ístaðin, har almennu lærugreinarnar kunnu lesast á A, B, og C stigi. Hetta fer at gera tað møguligt at fara til víðari lestur innan ymisk økir.</p>
<p>Fyri at lærlingar innan hárfríðkan skulu hava møguleika at velja ein EUX inngang er neyðugt, at hesi samlesa við klædna- og tilvirkisútbúgvingarnar. Hesi lesa allar almennar lærugreinar saman tað fyrsta árið, og í mest møguligan mun tað seinna árið, umframt nakað av yrkisrættaðum lærugreinum.</p>
<p>Niðanfyri  eru  dømi  um  skipanina  innan  kreativa  økið  -  legg  til  merkis,  at  tvey  ymisk  dømi  eru  fyri hárfríðkan.</p>
<p>Tær gymnasialu lærugreinarnar á A, B og C stigi verða lisnar við uml. 20% færri tímum, enn vit kenna frá verandi gymnasialu skipanini. Hesi 20% verða lisin í yrkislærugreinunum ella á læruplássinum, sum lærlingurin er tengdur at.</p>
<p>Skúlagongdin verður 100 vikur, har 1. skúlaskeið er 40 vikur. Eftirfylgjandi eru 3 skeið á 20 vikur.</p>
<p>7.4 MÁLBÓLKURIN</p>
<p>Kravið  til  ein  EUX  lærling  er  rættliga  stórt.  Eitt  nú  skal  lærlingurin  verða  sera  væl  fyri  í  bókligum lærugreinum, eins og handaligu evnini skulu verða góð.</p>
<p>EUX eru fyri næmingarnar, sum eru væl fyri handaliga og bókliga og sum ynskja yrkisvegin, samstundis sum tey møguliga ynskja at fara víðari í útbúgvingarskipanini. Tey seinastu árini hava fleiri dømi verið um,  at  næmingar  velja  at  fara  í  læru  ella  taka  eina  útbúgving  innan  handverk  eftir  lokna miðnámsútbúgving  og  umvent.  Av  tí  at  EUX  er  ein  samanseting  av  einari  yrkisútbúgving  og  einari gymnasialari útbúgving, er málbólkurin m.a. hesi. Eitt nú hava umleið 40% av næmingum innan tilvirkis- og klædnaatstøði eina gymnasiala útbúgving frammanundan. Umleið 30% av teimum, ið søkja inn sum hárfríðkarar hava gymnasialt prógv.</p>
<p>Vit síggja eisini, at frisørar javnan lesa til námsfrøðing ella til lærara eftir nøkur ár í frisørvinnuni. Hetta gera tær via eina HF/fyrireikingarbreyt próvtøku.</p>
<p>7.5 UPPTØKA AV EUX LÆRLINGUM</p>
<p>Næmingar, sum ynskja eina EUX útbúgving skulu søkja um upptøku í seinasta lagi 15. mars - og skal EUX standa sum valmøguleiki í umsóknarblaðnum, eins og aðrar yrkisútbúgvingar. Upptøkunevnd, við umboðum frá vinnuni og skúlanum, verður sett. Upptøkan fer fram eftir at umsóknarfreistin til miðnám er lokin. Upptøkuleisturin verður fylgjandi:</p>
<p type="listitem"> Upptøkunevndin hyggur at próvtølum úr 9./10.flokki</p>
<p type="listitem"> Upptøkunevndin hevur samrøðu við skikkaðar umsøkjarar</p>
<p type="listitem"> Upptøkunevnd tekur skikkaðar umsøkjarar upp og undirskrivar sáttmála við lærupláss. T.v.s.</p>
<p>at upptiknir umsøkjarar hava lærupláss, áðrenn summarfrítíðin byrjar</p>
<p type="listitem"> Royndartíðin fyri lærling og lærupláss er 6 mánaðir</p>
<p>7.6 YRKI SUM BYRJA EUX</p>
<p>Mælt verður til, at teknisku yrkini innan el, timbur, maskin, smið og bil verða royndarkoyrd.</p>
<p>Eisini mæla vit til, at verandi klædna- og tilvirkisatstøðisútbúgvingar fara úr 2 til eina 3 ára gongd, har gymnasiali parturin fer úr 5 C stigum til eina HF líknandi útbúgving (2 A stig og 3 B stig og nøkur C stig) við einum kreativum profili. Saman við klædna-  og tilvirkisatstøðingum mæla vit til, at hárfríðkarar eisini  kunnu  velja  EUX.  Hárfríðkarar  taka  almennar  lærugreinar  saman  við  klædna-  og tilvirkisatstøðingum tað fyrsta árið, og í mest møguligan mun tað seinna árið.</p>
<p><em type="bold">Felags-, breyta- og vallærugreinir </em></p>
<p>Fylgjandi lærugreinar og stig skulu bjóðast út:</p>
<p type="listitem"> 2 A-stig og 3 B-stig</p>
<p type="listitem"> Útbúgvingartíðin skal liggja millum 1625 og 1760 tímar, sum tó kann styttast við upp til 25%,</p>
<p>um  skúlin  metir,  at  førleikamálini  kunnu  røkkast  í  øðrum  virksemi  á  útbúgvingunum,  t.d.  í yrkislærugreinunum ella úti á læruplássinum</p>
<p><em type="bold">Felagslærugreinir</em> eru: føroyskt A, enskt B, støddfrøði C, samfelagsfrøði C, informatik C og evnafrøði C. </p>
<p>Breyta- og vallærugreinar innan <em type="bold">tekniska økið</em> (el, timbur, maskin, smið og bil) eru hesar: Tøkni A, (bygging og orka) støddfrøði B, alisfrøði B og vallærugreinar (200-300 tímar). </p>
<p>Breyta-  og vallærugreinar innan  <em type="bold">kreativa økið</em>  (hárfríðkan, klædna-  og tilvirkisatstøði) eru: Tøkni A, (design) sølubúskapur B, design B, sálarfrøði C og vallærugreinar (70 til 200 tímar). </p>
<p>Fyri tekniska og kreativa økið eru felags almennu lærugreinar sum áður nevnt. Hetta tímatal er umleið 980 undirvísingartímar. Fyri breyta- og vallærugreinarnar er samlaða talið áleið 700 tímar fyri tekniska økið og áleið 800 tímar fyri kreativa økið. Innan yrkislærugreinar verður mett, at umleið helvtin kann samlesast við aðrar flokkar á skúlunum. Hetta merkir at EUX lærlingar verða skemalagdir á verkstøðum saman við øðrum lærlingum umleið helvtina av tíðini.</p>
<p xml:lang="dan">7.7 BÓLKUR</p>
<p type="listitem"> Magni á Lakjuni, Glasir, skrivari</p>
<p type="listitem"> Palli Djurhuus, Føroya Handverkarafelag</p>
<p type="listitem"> Páll Isholm, Miðnám á Kambsdali</p>
<p type="listitem"> Bogi Bech Jensen, Glasir</p>
<p type="listitem"> Magnus Magnussen, Føroya Handverksmeistarafelag</p>
<p type="listitem"> Marius Thomassen, Føroya Handverksmeistarafelag</p>
<p type="listitem"> Jørgin Vágslíð, Tekniski skúlin í Klaksvík</p>
<p type="listitem"> Randi Frederiksberg, Yrkisdepilin, eygleiðari</p>
<p>Av tí at tøkni A er lærugrein, sum liggur tætt at yrkislærugreinum og tískil kann samlesast í stóran mun, er góður møguleiki fyri, at aðrar</p>
<p>vallærugreinar kunnu lyftast á A stig, t.d. støddfrøði. Hetta hevur við sæ,r at EUX lærlingurin kann fáa 3 lærugreinar á A stigi og tískil fáa enn fleiri møguleikar til framhaldandi lestur.</p>
<p>7.8 KOSTNAÐARMETING</p>
<p>7.9 TILMÆLI</p>
<p>Mælt verður til, at tveir EUX flokkar verða tiknir inn á Glasir – ein á tekniska økinum og ein á kreativa økinum, í einari roynd at fáa EUX bjóðað út í Føroyum.</p>
<p>Mælt verður eisini til at bjóða út EUX á Tekniska skúla í Klaksvík.</p>
<p>Um tikið verður upp einaferð um árið fyri tekniska økið, vil upptøkan síggja út sum niðanfyri.</p>
<p>Um tikið verður upp á hvørjum ári innan kreativa økið, vil upptøkan síggja út sum í myndini niðanfyri (13),  um  støði  verður  tikið  í  ljósabláa  leistinum  innan  hárfríðkan  (saman  við  klædna-  og tilvirkisbreytunum) í mynd 11.</p>
<p>Kostnaðurin skal ikki síggjast sum ein beinleiðis meirútreiðsla fyri skúlarnar áljóðandi fulla upphædd hvørt ár. Ein EUX-breyt/-útbúgving vil</p>
<p>helst flyta næmingar frá øðrum breytum – eitt nú náttúrubreyt. Um hugt verður at kostnaðarmetingini á 4,8 mio fyri 2023, so kann væntast, at flokkatalið á øðrum breytum lækkar sum ein avleiðing av EUX’inum og tí minka útreiðslurnar á t eimum breytunum. Við vissu kann sigast, at ein EUX flokkur (bæði innan tekniska og kreativa økið) er bíligari enn ein gymnasialur flokkur.</p>
<p>Dømi: Um 18 lærlingar byrja innan tekniska økið pr. ár, vil hetta geva 72 lærlingar, sum eru í skúla í 2023.</p>
<p><em type="bold">8 LÆRLINGASKIPANIN  </em></p>
<p>8.1 STØÐAN Í DAG</p>
<p>Sum greitt frá omanfyri, eru inngongdirnar til eina yrkisútbúgving í dag tvær:</p>
<p type="listitem"> at  undirskriva  lærusáttmála  við  arbeiðsgevara,  byrja  í  læru  og  síðan  fara  í  YN1,  tá  skúlin</p>
<p>innkallar lærlingin</p>
<p type="listitem"> at søkja inn á YN1 (20 vikur) og um næmingurin fær lærusáttmála hetta tíðarskeiðið, verður</p>
<p>hann lærlingur og fer á læruplássið ímillum YN1 og YN2. Fær næmingurin onki lærupláss, ber til at halda fram við skúlagongdini á YN2 (20 vikur) og framhaldandi royna at fáa sáttmála. Fær næmingurin framhaldandi ikki sáttmála, slepst ikki víðari á yrkisútbúgvingarleiðini tá YN2 er lokið.</p>
<p>Leisturin omanfyri varð tikin í brúk eftir broytingina, sum Mentamálaráðið framdi í 2013. Áðrenn tað líktist skúlaskipanin tí skipanini, sum er skotin upp niðanfyri, har bert YN1 var á 20 vikur, ímeðan seinnu skeiðini vóru fleiri í tali og tí styttri.</p>
<p>Eftir leistinum omanfyri, koma lærlingar og næmingar uttan sáttmála at fylgja somu skúlaskeiðum. Hetta er í lagi á YN1, men á YN2 hava lærlingar verið úti á læruplássinum í upp til eitt ár og koma aftur á skúlabonk saman við ungum, sum ikki hava verið úti og arbeitt. Hetta er til ampa fyri bæði næmingin, sum er verri fyri fakliga enn lærlingurin og fyri lærlingin, sum skal ígjøgnum eina skúlagongd á einum støði, sum er ov lágt.</p>
<p>Fyri  arbeiðsgevarar  merkja  longu  skúlaskeiðini,  at  ringt  er  at  planleggja  uppgávur,  tí  partur  av arbeiðsmegini er burtur í langa tíð. Harafturat er upptøka á YN1 og YN2 bert eina ferð árliga, í august mánaði. Hevur ein arbeiðsgevari nógvar lærlingar, skulu teir allir í skúla samstundis, líka mikið hvussu leingi lærlingurin hevur lært.</p>
<p>Orsøkin til broytingina í 2013 var, at tað skuldi verða møguligt við samlestri ímillum tey, sum ongan sáttmála høvdu á YN2 og lærlingarnar.</p>
<p>Politiskt ynski er nú um, at avtala verður gjørd um eitt støðugari lærlingatal. Verður avtalan gjørd, ber til at laga lærlingaskipanina til, so hon verður ein rein lærlingaskipan. Ein slík smidlig skipan hevði eisini gjørt sítt til, at tað varð høgligari hjá læruplássunum at taka fleiri lærlingar.</p>
<p>8.2 FRÁFALL</p>
<p>Sum sæst á myndini niðanfyri, er fráfallið av lærlingum ov stórt. Árini 2006-17 hevur tað ligið ímillum 8% og 42% og í miðal liggur fráfallið omanfyri 30%.</p>
<p>Myndin  niðanfyri  vísir  munin  á  nýggjum  sáttmálum  og  sveinabrøvum.  Her  sæst,  at  sum  heild  er rættiliga stórur munur á, uttan at í 2009 og 2010 vórðu fleiri sveinabrøv útskrivað, enn tað vórðu nýggir sáttmálar undirskrivaðir. Hetta allar helst tí nógvar fyritøkur høvdu lítið at gera hetta tíðarskeiðið og ikki tóku inn nýggjar lærlingar, ímeðan lærlingarnir, sum vóru komnir inn í góðu tíðunum, gjørdist lidnir hesi árini.</p>
<p>Myndirnar omanfyri vísa, at fráfallið ímillum lærlingar er rættiliga stórt, hóast tað er lægri enn eitt nú í Danmark. Orsøkirnar til fráfallið eru ikki kannaðar og tær eru helst fleiri. Skúlarnir meta tó, at ein orsøk kann vera, at nógvir næmingar ikki kenna nógv til yrkisleiðina áðrenn teir søkja lærupláss. Fyrr lærdu ung nakað av handverki heima, meðan tað í dag eru nógv heim, har ung als onki tilknýti hava til tað handverksliga. Partur av teimum ungu velur leið, tá tey koma úr fólkaskúlanum, at fleiri teirra vita at tey ikki ynskja at fara gymnasiala vegin, uttan tó at hava serliga vitan um yrkisútbúgvingar. Hóast tað, skal ein sum ynskir at fáa yrkisútbúgving, velja sær yrki, áðrenn hann fer í læru/skúla. Hildið verður, at um eitt støðishálvár varð upprættað, har ung høvdu møguleika at royna ymisk yrki ígjøgnum eitt tíðarskeið,  vildi  tað  økt  um  kunnleikan  til  ymisku  yrkisleiðirnar,  eins  og  tað  vildi  betra  um avgerðargrundarlagið, tá valið av faki </p>
<p>Sigast kann eisini, at við tað at handverk eftir 6. Flokk ikki longur er ein partur av flestu fólkaskúlunum, eins og nógv heim onki tilknýti hava til handverk, so verður eitt slíkt hálvt støðisár við til at geva ungum ein góðan førning á hesum økinum, hóast tey skuldu valt sær aðra lívsleið.</p>
<p xml:lang="dan">8.3 BÓLKUR</p>
<p type="listitem"> Atli Feilberg Hansen, TSK, skrivari</p>
<p type="listitem"> Suni Simonsen, Føroya Handverkarafelag</p>
<p type="listitem"> Benny Nielsen, Glasir</p>
<p type="listitem"> Dávur Høgnason, Føroya Handverksmeistarafelag</p>
<p type="listitem"> Petur Frank Joensen, Føroya Handverksmeistarafelag</p>
<p type="listitem"> Sjúrður Sólstein, TSK</p>
<p type="listitem"> Randi Frederiksberg, Yrkisdepilin, eygleiðari</p>
<p>8.4 TILMÆLI</p>
<p type="listitem"> Eitt støðishálvár eigur at verða boðið út til teirra, sum ikki hava sáttmála</p>
<p type="listitem"> YN2 eigur at verða stytt:</p>
<p>o Einstøku yrkini arbeiða víðari við stytting av skúlaskeiðunum</p>
<p type="listitem"> Allar námsætlanir eiga at verða gjørdar av nýggjum og tillagaðar til einstøku yrkini</p>
<p type="listitem"> Hvørt yrki sær eigur at hava egna námsætlan</p>
<p type="listitem"> Almennu fakini eiga øll at verða yrkisrættað, eins og endurskoðað verður, um fakini eru júst</p>
<p>tey røttu</p>
<p>o Førleikamálini  í  almennu  fakunum  skulu  øll  endurspegla  yrkið  tey  hoyra  til.</p>
<p>MMR/Yrkisnevndin eigur at taka stig til, at arbeiðið við námsætlanum og lesiætlanum verður gjørt av skúla og fakfólki í felag</p>
<p type="listitem"> Upptøka  til  yrkisnámini  (YN)  verður  tvær  ferðir  árliga,  í  tann  mun  næmingagrundarlagið</p>
<p>uppfyllir treytirnar til minstamark</p>
<p>8.5 KOSTNAÐARMETING</p>
<p><em type="bold">Fíggjarligar avleiðingar av einum støðishálvári:</em> Eitt skúlaskeið á 20 vikur kostar 420.000 kr. Roknað verður við 3 flokkum á Tekniska skúla í Klaksvík og 4 flokkum á Glasi: 7 flokkar x 420.000 kr. = 2.940.000 kr. </p>
<p>Hesar útrokningar eru beinleiðis útreiðslur av, at næmingar ganga 20 vikur á fyrireikingarbreyt. Hesar vikurnar telja ikki við í lærutíðini.</p>
<p><em type="bold">Fíggjarligar  avleiðingar  av  stytting  av  skúlaskeiðum:</em>  Tað  verður  ikki  mett  at  styttingin  av skúlaskeiðunum kemur at hava við sær ein meirkostnað, við tað at vikukostnaðurin er tann sami og samlaða longdin á skúlagongdini er óbroytt. </p>
<p>8.6 ÚRSLIT AV BROYTINGINI</p>
<p type="listitem"> Næmingafráfallið verður minni í teimum ymisku yrkjunum, við tað at næmingar hava betri</p>
<p>møguleika at velja rætt fyrstu ferð</p>
<p type="listitem"> Næmingar fáa møguleika at seta seg inn í, hvat yrki teimum dáma</p>
<p type="listitem"> Nógvir lærlingar eru skúlatroyttir og úrtøkan av teimum longu skúlaskeiðunum minkar tí</p>
<p type="listitem"> Fyritøkur hava betri møguleika at planleggja arbeiði og tilgongd av lærlingum</p>
<p type="listitem"> Góðskan í frálæruni verður munandi betri, miðvís og konkret</p>
<p>Tryggjast  skal,  at  góðskan  og  støðið  á  lærlingaútbúgvingini  ikki  lækkar  sum  úrslit  av  teimum broytingunum mælt verður til. Krøvini til føroysk  sveinabrøv skulu lúka somu treytir sum krøvini til sveinabrøvini í okkara grannalondum.</p>
<p>Tíðirnar eru góðar og tí er størsti parturin av teimum, sum koma inn á skúla í dag, lærlingar. Metta flokkatalið til støðishálvárið er tí rættiliga</p>
<p>lágt. Hugsast kann, at í verri tíðum økist talið av umsøkjarum, sum ikki hava sáttmála og tá vil flokkatalið til støðishálvárið væntandi økjast.</p>
<p><em type="bold">9 KUNNING UM YRKISÚTBÚGVINGAR </em></p>
<p>Um hugt verður at, hvussu nógvir sáttmálar eru undirskrivaðir frá 2003 fram  til í dag og tað verður samanborið við støddina á árgangum av teimum, sum eru 17 ár, sæst, at í miðal yvir hes</p>
<p>Endamálið við kunningini er tí ikki at fáa fleiri ung at velja yrkisútbúgvingarvegin, men heldur at valið av einari handaligari yrkisleið er eitt tilvitað val, heldur enn eitt frával av einari bókligari leið. Mett verður,  at  um  tilvitanin  um,  hvat  yrkisleiðin  inniber  gerst  betri  og  útbúgvingarvali  tí  gerst  betur grundað, fer hetta eisini at ávirka fráfallið av lærlingum, sum við einum miðal á yvir 30% er ov høgt.</p>
<p xml:lang="dan">9.1 BÓLKUR</p>
<p type="listitem"> Marius Thomassen, skrivari</p>
<p type="listitem"> Mariann Norðoy, TSK</p>
<p type="listitem"> Heðin Lamhauge, Glasir</p>
<p type="listitem"> Tina Purkhús, fólkaskúlin</p>
<p type="listitem"> Nina Brockie, fólkaskúlin</p>
<p type="listitem"> Randi Frederiksberg, eygleiðari</p>
<p>9.2 BÓLKURIN HEVUR VIÐGJØRT</p>
<p type="listitem"> Hvørji kunningar- og marknaðarføringsátøk til frama fyri yrkisútbúgvingum eru í dag</p>
<p type="listitem"> Hvussu kunnu hesi skipast?</p>
<p type="listitem"> Skulu nøkur burtur?</p>
<p type="listitem"> Skulu onnur átøk leggjast afturat?</p>
<p type="listitem"> Hvørjum skal man røkka?</p>
<p>9.3 HVØRJI MARKNAÐARFØRINGSÁTØK TIL FRAMA FYRI YRKSIÚTBÚGVINGAR ERU Í DAG</p>
<p type="listitem"> Greið frá tínum yrki</p>
<p type="listitem"> FM fyri handverkslærlingar</p>
<p type="listitem"> Rokniheftir til 8. flokk</p>
<p type="listitem"> Skúlavitjanir á byggiplássum</p>
<p type="listitem"> Starvsvenjing í framhaldsdeildini</p>
<p type="listitem"> Handverk og list í fólkaskúlanum</p>
<p type="listitem" xml:lang="dan"> Les &amp; lær</p>
<p type="listitem"> Kunning frá yrkisskúlunum</p>
<p type="listitem"> Kunning frá Mentamálaráðnum - faldari</p>
<p type="listitem"> NámX</p>
<p>9.4 NØKUR TILMÆLI</p>
<p type="listitem"> Vegleiðararnir í teknisku skúlunum kunnu hava tiltak fyri vegleiðarum í fólkaskúlunum.</p>
<p type="listitem"> Eiga at hava eina spennandi heimasíðu at vísa á.</p>
<p type="listitem"> Bólkurin metir, at MMR eigur at gera størri íløgur í les.fo</p>
<p type="listitem"> Meira handverk eigur at vera boðið út í frá 7. – 10. flokk</p>
<p type="listitem"> Eftirmeta skúlatilfar</p>
<p type="listitem"> Vinnan og/ella teknisku skúlarnir eiga at hava eitt tilboð um upplegg fyri felagnum Heim og</p>
<p>skúli</p>
<p type="listitem"> Skipa átøkini betur – ger ein kalendara</p>
<p xml:lang="dan">9.5 DØMI UM KALENDARA</p>
<p type="listitem"> 7. flokkur:</p>
<p>o Yrkisskúlarnir vitja 7. flokkar áðrenn val av vallærugreinum o Byrja fakið handverk o Skúlavitjanir á byggiplássum; arbeiða við temaheftinum – apríl/mai</p>
<p type="listitem"> 8. flokkur:</p>
<p>o Halda fram við fakinum handverk o Greið frá tínum yrki – oktober o Rokniheftið – januar til mars o FM fyri handverkslærlingar – februar/mars</p>
<p type="listitem"> 9. flokkur:</p>
<p>o Teknisku skúlarnir kunna um útbúgvingarmøguleikar o Til próvtøku í fakinum handverk</p>
<p>9.6 NIÐURSTØÐA</p>
<p>Bólkurin metir, at tað er avgerandi fyri val av útbúgving, at fólkaskúlanæmingar eisini læra á praktiskan hátt ígjøgnum allan fólkaskúlan; eisini í framhaldsdeildini. Handverk umboðar fakini, sum børnunum dáma  allarbest.  Tí  eiga  tey  at  hava  rætt  til  at  uppliva  handverksfakini  sum  eins  týdningarmiklar yrkisleiðir og tær bókligu, sum í dag eru ráðandi í fólkaskúlanum.</p>
<p><em type="bold">10 HVØR ER VINNINGURIN AV  AT BROYTA YRKISÚTBÚGVINGARSKIP ANINA? </em></p>
<p type="listitem"> Nakrar av broytingunum hava við sær eina kostnaðarøking, men hevur tað við sær, at fleiri ung</p>
<p>velja yrkisútbúgvingarvegin, er møguliga talan um eina sparing, tí yrkisútbúgvingarnar, við 55 vikum í skúlagongd, eru munandi lættari í rakstri fíggjarliga enn gymnasialu útbúgvingarnar.</p>
<p type="listitem"> Sagt hevur verið, at ber til at fáa javnari lærlingatal, kann skúlaskipanin, sum ikki stuðlar undir</p>
<p>lærupartin,  takast  burtur.  Tað  er  sæð  úr  hesum  sjónarhorninum,  at  ynski  er  um,  at  35  av teimum tilsamans 55 skúlavikunum í lærutíðini verða liðaðar sundur í styttri skúlaskeið, tilpassa yrkjunum. Hetta fer at gera skúlapartin meira liðiligan, so at serliga smærru læruplássini lættari kunnu leggja til rættis arbeiðsgongdir og uppgávur. Eisini fer hetta at økja um úrtøkuna fyri lærlingin,  sum  fer  at  fáa  størri  úrtøku  av  skúlaskeiðunum.  Menningin  innan  ymisku  fakini gongur í summum førum skjótt, eins og tað kemur fyri at handverkarar, ið hava verið burtur frá fakinum, byrja aftur. Tí er ein tørvur millum handverkarar at fáa frálæru av nýggjum innan ymisk øki. Við at skeiðið gerast styttri og í størri mun tematiserað, kann væntast, at sveinar eisini fara at brúka møguleikan at ynskja at koma á skeiðini. Hetta kundi verið skipað soleiðis, at møguleiki skuldi verið fyri at luttikið á ymsu skeiðunum við at gjalda fyri luttøkuna.</p>
<p type="listitem"> Yrkisútbúgvingarnar  gerast  enn  betri.  Tær  fara  at  geva  ungum  grundleggjandi  vitan  og</p>
<p>kunnleika  um  handverk,  nú  nógv  heim  ikki  hava  hesa  upplæring,  eina  basala  innføring  í handverk, sum tey fara at hava gleði av ígjøgnum lívið, hóast tey velja aðra yrkisleið. Eisini fer hon at geva teimum innføring í, hvat ein yrkisútbúgving er og ein møguleika fyri at <span type="quote">”snodda”</span> til fleiri yrkir, so endaliga valið er væl umhugsað. Hetta skuldi bøtt um fráfallið, sum í dag sær út til at verða høgt – yvir 30% pr. ár á yrkisútbúgvingunum ímillum tey sum hava sáttmála. Og skuldi tað gjørt yrkisútbúgvingarnar meira attraktivar fyri tey ungu, so loysir tað eina avbjóðing við, at fleiri velja yrkisútbúgvingarvegin. Tað  gagnar samfelagnum, eins og tað í longdini vil spara landinum pening, sum kann verða brúktur til aðrar útbúgvingar, tí ein lærlingur kostar væl minni enn ein studentaskúlanæmingur.</p>
<p type="listitem"> Broytingarnar  føra  við  sær,  at  útbúgvingarnar  verða  nútímansgjørdar  og  at</p>
<p>útbúgvingargóðskan hækkar. At hava tvinnar møguleikar í lærlingaskipanini má metast at vera ein styrki, bæði fyri handverksvinnuna og vinnu har hægri útbúgvingar er krav. Væntast kann, at yrkisútbúgvingarnar gerast meira lokkandi hjá einum breiðari hópi av ungum, sum ynskja at fara yrkisrættaða vegin.</p>
<p type="listitem"> Tillagingin  í  skúlaskeiðunum  fer  væntandi  at  økja  um  bæði  trivnaðin  og  úrtøkuna  hjá</p>
<p>lærlingunum ígjøgnum skúlagongdina, eins og virkir fara at hava lættari við at taka lærlingar.</p>
</body></document>