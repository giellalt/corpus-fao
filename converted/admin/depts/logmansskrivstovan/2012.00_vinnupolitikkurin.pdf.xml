<document xml:lang="fao" id="no_id"><header><title/><genre code="admin"/><author><unknown/></author><wordcount>12881</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2012.00 Vinnupolitikkurin.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Vinnupolitikkur 2</p>
<p><em type="bold">VINNUPOLITIKKUR </em></p>
<p><em type="bold">At gera tað, ið vit duga best </em></p>
<p><em type="bold">Fororð </em>Visjónin hjá landsstýrinum er, at Føroyar í 2015 skulu teljast millum fremstu lond heimsins. Hesin orðaði vinnupolitikkurin er ein integreraður partur í arbeiðinum at útgreina visjónina, og kemur hann m.a. at liggja til grund fyri tí meira ítøkiliga arbeiðinum, sum skal gerast tá orðast skulu ítøkilig deilmál og deilstrategiir. Tað er greitt, at skal visjónin gerast veruleiki, er eisini neyðugt at fokusera á teir partarnar í samfelagsmenningini, sum hava ávirkan á búskapin og kunnu stimbra undir ein vøkstur. Dagligu og áleikandi málini, sum Løgtingið, landsstýrið, stjórnarráðini, kommunur, vinnulív og áhugafelagsskapir takast við, eru sjálvsagt týðandi partar í samfelagsgongdini, sum eisini gera samfelagið betri at liva og virka í. Hinvegin, skulu vit kunna fremja visjónina í verki, verður tó neyðugt at savna visjónsarbeiðið um útvaldar partar av samfelagsmenningini. Í hesi frágreiðing eru viðgjørd fleiri týdningarmiklir partar av samfelagnum, eisini øki, sum ein ikki til dagligt teingir at vinnu og vinnupolitikki. Tað er ein sannroynd, at skal vinnan hava framgongd, er neyðugt at taka støði í einstaka menniskjanum og tess førleika. Millum annað er góð útbúgving tí avgerandi. Ymisku tættirnir í hesi frágreiðing eru allir týdningarmiklir og koma onkursvegna at verða partar av visjónsætlanini. Tað er tó týdningarmikið at leggja sær í geyma, at aðrir tættir koma eisini við, tættir, sum ikki eiga at verða viðgjørdir, sum partar av vinnupolitikkinum. Í 1998-99 gav Vinnumálaráðið út fimm vinnupolitisk rit, har vinnupolitikkurin var orðaður í 5. riti. Seinni er vinnugreinapolitikkur orðaður fyri ferðavinnu, KT-vinnu, aling og landbúnað. Í vinnupolitikkinum frá 1999 varð boðað frá eini støðugari tilgongd á vinnupolitiska økinum. Nú er stig tikið til at endurskoða vinnupolitikkin, og er alfevnandi alheimsgerðin ein av orsøkunum til, at hann nú verður orðaður av nýggjum. Í stuttum ber alheimsgerðin í sær, at landamørk og frástøður hava minni týdning fyri búskaparliga virksemið, og hetta er ein stór avbjóðing fyri okkum sum samfelag. Stundum verður alheimsgerðin søgd at hava skaðilig árin á búskaparligu og vinnuligu umstøðurnar, men við rætta vinnupolitikkinum kann meiri alheimsgerð hava við sær størri fyrimunir enn vansar fyri føroyska borgaran. Vinnupolitikkurin hevur sum mál at gera føroyska búskapin sjálvberandi og at hækka livistøðið hjá einstaka borgaranum umframt framhaldandi at styrkja vælferðarsamfelagið. Í politikkinum verða ætlanir lagdar fyri, hvussu málini verða rokkin. Vinnupolitikkurin byggir á marknaðarbúskap við vælvirkandi kapping á marknaðum, har ið politiski myndugleikin leggur karmarnar. Hesin boðskapur er kendur, men nýggi politikkurin vísir á, at viðurskifti mugu broytast, áðrenn marknaðarbúskapurin virkar til fulnar í Føroyum. </p>
<p>Vinnupolitikkur 3</p>
<p>Serliga týðandi er, at framleidni, t.e. produktivitetur, og nýskapan økjast. Bygnaðarpolitikkur, ið er partur av vinnupolitikkinum, skal tryggja vælvirkandi marknaðir, og tillagingarevnini hjá fyritøkum og starvsfólkum mugu verða so góð sum møguligt. Fyri at fáa broyting í – og fyri at kunna røkka málinum at hækka livistøðið hjá tí einstaka – eru uppskot gjørd til ítøkiligar ætlanir. Uppskotini eru nærri greinað í hesum riti og fevna um tiltøk til at beina burtur avleiðingar, sum kunnu hava óheppin árin á marknaðarbúskapin. Ætlanirnar fevna um stórt sæð allar tættir á marknaðum okkara. Uppskotið viðger vinnukarmarnar generelt, men eisini serstakt ábyrgdarøkið hjá landsstýrismanninum í vinnumálum. Vónandi kann vinnupolitikkurin fremja hugin til, at vit gera tað, ið vit duga best.</p>
<p>Við vón um góða móttøku og gott orðaskifti</p>
<p>Bjarni Djurholm landsstýrismaður í vinnumálum</p>
<p>Vinnupolitikkur 4</p>
<p type="listitem">Samandráttur    Landsstýrið  hevur  sett  sær  fyri  at  hækka  livistøðið  í  Føroyum.  Visiónin  er  at  fáa  livistøðið  ájavnt viðstøðið hjá bestu búskapunum í OECD – og varðveita tað har. Annað endamálið er at  gera føroyska búskapin sjálvberandi og at útbyggja vælferðarsamfelagið.    Til tess at náa hesum framsókna máli er neyðugt at seta í verk ymisk tiltøk. Tey, sum verða sett  út  í  kortið  í  hesum  riti,  eru  grundað  á  tær  meginreglur,  sum  ætlanin  er  at  fylgja  í  vinnupolitiskum  viðurskiftum.  Vinnupolitikkurin  er  eisini  ætlaður  at  stimbra  undir,  so  vit  megna at fremja í verki tað, ið vit duga best.    Niðanfyri er høvuðstátturin av teimum tiltøkum, sum skotin vera upp at fremja:</p>
<p type="listitem">Arbeiðsmarknaður o  Betri møguleikar at eftirútbúgva og førleikamenna arbeiðstøk fólk.  o  Seta í verk skipan við arbeiðsmarknaðarskeiðum við farloyvisendurgjaldi at menna arbeiðsførleikan hjá ófaklærdum. o  Umsóknir um arbeiðs- og uppihaldsloyvi skulu avgreiðast skjótt.  o  Skipan skal gerast at loysa trætur á arbeiðsmarknaðinum, so skjótt tær koma í.  o  At gera nýggja semingsmannaskipan.  o  Persónlig eftirlønaskipan skal gerast fyri arbeiðsmarknaðin, sum skal samvirka við skipanir so sum fólkapensión og Samhaldsfasta Arbeiðsmarknaðareftirlønargrunnin. o  Skipan  skal  gerast,  sum  tryggjar  smidliga  frágongd  frá  arbeiðsmarknaðinum,  bæði undan og aftaná 67 ára aldur.</p>
<p type="listitem">Útbúgving o  Virkast  skal  fyri,  at  altjóðagerðin  gerst  ein  natúrligur  partur  av  undirvísingini  og útbúgvingarskipanini.  Allir  skúlar  skulu  eggjast  til  at  hava  formligt  samstarv  við  skúlar  uttanlands,  og  frálæran  í  fremmandamáli,  serliga  enskum,  verður  raðfest  fremri enn í dag. o  Hægri merkantilar útbúgvingar verða styrktar og knýttar at Fróðskaparsetrinum.  o  Størri dentur skal leggjast á Ph.d. og vinnu-Ph.d. í samstarvi við føroyskt vinnulív.  o  Útboðið av vinnurelateraðum framhaldsútbúgvingum verður ment.  o  Samstarv millum Fróðskaparsetrið og komandi granskaraparkina verður skipað.</p>
<p type="listitem">Skatta- og avgjaldspolitikkur o  Fremja  skattareform,  har  persóns-  og  partafelagsskattur  lækkar,  samstundis  sum skattagrundarlagið verður breiðkað.</p>
<p type="listitem">Tryggingarmarknaður o  Tryggingarmarknaðurin  skal  latast  upp  fyri  umheiminum,  so  føroyskir tryggingartakarar  kunnu  tekna  tryggingar  uttanlands,  og  føroyskar  trygginar  fyritøkur kunnu virka uttanlands.</p>
<p type="listitem">Generell vinnulóggáva</p>
<p>At dagføra fleiri av grundleggjandi vinnulógunum, m.a. partafelags- og ársroknskaparlógina, so hesar fylgja altjóða standardum.</p>
<p type="listitem">Vinnupolitikkur 5</p>
<p type="listitem">Einskiljing av almennum fyritøkum o  Farið  verður  undir  eina  miðvísa  einskiljingartilgongd.  Heildarætlan  er  gjørd  um fyritøkur, ið samgongan er samd um at búgva til sølu komandi árini. Somuleiðis er  vegleiðandi  tíðarætlan  gjørd,  sum  vísir,  hvussu  sølutilgongdin  verður,  herundir  søluumfør.</p>
<p type="listitem">Náttúrutilfeingi  o  Gera ætlan   um hvussu   kappingin um framleiðslumiðlarnar verður javnsett, og at mest framleidnu fyritøkurnar umsita alitilfeingið.  o  Bólkur arbeiðir við at gera uppskot um at dagføra fiskivinnupolitikkin.</p>
<p type="listitem">Matvøruøki o  At fremja gransking, menning og nýskapan av fiskavørum.  o  At  tryggja  at  regluverkið  og  eftirlitið  í  sambandi  við  matvøruframleiðslu  lýkur altjóða krøv.</p>
<p type="listitem">Vøru- og tænastumarknaður o  At seta málið um EBS-líknandi skipan á politisku dagsskránna við tí endamáli at fáa í lag samráðingar við ES um spurningin. o  Kannaður verður møguleikin fyri at Føroyar gerast limur í EFTA.  o  Knýta Føroyar í ES-flogferðslumarknaðin (European Common Aviation Area).  o  At dagføra kappingarlógina.  o  At gera reglur um alment keyp.  o  At gera marknaðarføringslóg.  o  At dagføra brúkaralógirnar.</p>
<p type="listitem">Samferðslukervi o  At gera nýggja samferðsluætlan fyri Føroyar.  o  At  útbyggja  Vága  Floghavn  umframt  aðrar  samferðsluútbyggingar  í  samsvari  við samferðsluætlanina 2006.</p>
<p type="listitem">Eisini er í vinnupolitikkinum sett út í kortið fleiri politisk tiltøk til tess at stimbra nýskapanina í  føroyska vinnulívinum:</p>
<p type="listitem">Gransking og vitanarspjaðing o  Føroyar  skulu  vera  við  í  granskingar-  og  nýskapanartiltøkum  hjá</p>
<p type="listitem">Europasamveldinum. o  Granskarapark verður sett á stovn.</p>
<p type="listitem">Íverksetan o  Útbúgvingarverkið skal verða ein virkin partur at ala fram ein íverksetarahugburð í føroyska samfelagnum. o  Eggjað  verður  teimum  við  hægri  útbúgving  at  skapa  sær  sín  egna  vinnuveg  ella  í størri mun søkja sær starv í vinnuni. o  Ráðgeving  innan  íverksetan  skal  savnast  á  einum  stað  og  íverksetaranetverk stovnast.</p>
<p type="listitem">Vinnupolitikkur 6 o  Kannaður verður møguleikin fyri at skipa fysiskar karmar fyri íverksetaravirksemi nærhendis útbúgvingarstovnum í sambandi við, at hesir verða útbygdir. o  Skapa  góðar  karmar  fyri  einum  venturekapitalmarknaði  og  granskingar-  og sáðkapitalgrunnum. o  Virka fyri at broyta viðtøkurnar hjá Framtaksgrunninum, so hann í størri mun fer at fíggja nýtt virksemi. o  At samskipa almennar stuðulsskipanir.  o  At skipa smidligar fyrisitingarligar karmar um íverksetaravirksemi.  o  At seta á stovn íverksetaraportal.</p>
<p type="listitem">KST-nýtsla o  At  tryggja  vælvirkandi  kapping  á  fjarskiftismarknaðinum,  eisini  í  sambandi  við einskiljing av Føroya Tele. o  Stimbra útbreiðsluna av breiðbandi við ávísum tiltøkum og annars fylgja gongdini á marknaðinum og taka neyðug stig, um tørvur er á tí. o  Seta neyðuga orku av til verkætlan um talgilda undirskrift.  o  At integrera KST í frálæruna í útbúgvingarverkinum.  o  Skipa føroyska KT-útbúgving á Master-støði.  o  Miðvís ætlan at talgilda almennu fyrisitingina.</p>
<p type="listitem">At marknaðarføra Føroyar uttanlands, serliga á hesum økjum: o  Føroyar sum ferðamannaland.  o  Føroyar sum royndarland fyri nýggjar KST-skipanir.  o  Einskiljing av almennum fyritøkum.  o  Frálandavinna.  o  FAS-skipanin.  o  Aling og fiskavirking.  o  Ílegugransking.  o  Ein skipatænastumiðdepil í Norðuratlantshavi.  o  Føroyska vørur og tænastur.</p>
<p>Av tí at talan er um sera umfatandi ætlanir og tiltøk, samstundis sum fíggjarliga og fyrisitingarliga orkan er avmarkað, er gjørd ein nærri raðfesting av hesum tiltøkum grundað á, hvussu stóran týdning tiltøkini hava, hvussu skjótt tey kunnu væntast at virka, og hvør kostnaðurin er av tiltakinum. Raðfestingin av tiltøkunum er at finna aftast í hesum riti.</p>
<p>Vinnupolitikkur 7</p>
<p><em type="bold">Innihaldsyvirlit 1. </em></p>
<p><em type="bold">MEGINREGLUR Í VINNUPOLITIKKINUM 8 2. </em></p>
<p><em type="bold">BYGNAÐARPOLITIKKUR 11 2.1. Arbeiðsmarknaður 112.2. Kapitalmarknaður 122.3. Skatta- og avgjaldspolitikkur 142.4. Generell vinnulóggáva 142.5. Einskiljing av almennum fyritøkum 152.6. Útbúgving 152.7. Náttúrutilfeingi 162.8. Matvøruøkið 182.9. Vøru- og tænastumarknaður 192.10. Samhandil við útheimin 212.11. Samferðslukervi 222.12. Orkuøkið 243. </em></p>
<p><em type="bold">MIKROPOLITIKKUR 25 3.1. Nýskapan – fýra vakstrardriv 253.2. Gransking og vitanarspjaðing 263.3. Íverksetan 273.4. KST-nýtsla 313.5. Betri starvsfólkanýtsla 334. </em></p>
<p><em type="bold">AT MARKNAÐARFØRA FØROYAR UTTANLANDS 33 5. </em></p>
<p><em type="bold">HAGTØL 36 6. </em></p>
<p><em type="bold">RAÐFESTING AV TILTØKUM 36 </em></p>
<p type="listitem">Vinnupolitikkur 8 1.  Meginreglur í vinnupolitikkinum     Stevnumiðiðí  nýggja  vinnupolitikkinum  er  at  hækka  livistøðið  hjá  einstaka  borgaranum  í  Føroyum  og  at  útbyggja  vælferðarsamfelagið.  Málið  er  at  koma  upp  á  støðið  hjá  bestu  búskapunum í OECD felagsskapinum fyri búskaparligum samstarvi og menning – og varðveita  tað har.    Í hesum sambandi verður dentur lagdur á tveir tættir :</p>
<p type="listitem">At lata føroyska samfelagið upp fyri umheiminum og skipa vælvirkandi marknaðir.</p>
<p type="listitem">Við  miðvísum  tiltøkum  at  menna  førleika  og  karmar  hjá  føroyskum  virkjum  og arbeiðsmegi, so hesi eru brynjað at taka kappingina upp á altjóða marknaðinum.</p>
<p type="listitem">Á  henda  hátt  er  ætlanin  at  skapa  bestu  fortreytir  fyri,  at  framleidnið  (produktiviteturin)  í  Føroyum  hækkar.  Endamálið  við  øktum  framleidni  er  serliga  at  skapa  grundarlag  fyri,  at  føroyskir  løntakarar  fáa  eina  hægri  realløn  enn  í  dag,  og  at  føroysk  virki  samstundis  fáa  eitt  hægri avkast.     Tvær leiðir eru fram móti øktum framleidni:</p>
<p type="listitem">Framleidnið í einstøku vinnunum í búskapinum verður økt.</p>
<p type="listitem">At skipa soleiðis fyri at framleiðslumiðlarnir flyta úr minni framleidnum vinnum yvir í mest framleidnu vinnurnar.</p>
<p>Vinnupolitikkur snýr seg um at menna báðar hesar hættir, so ferð fæst á búskapin. Tann parturin av vinnupolitikkinum, sum serliga leggur dent á at økja framleidnið í einstøku vinnunum í búskapinum, er mikropolitikkurin, ið leggur dent á møguleikarnar fyri menning av einstaka virkinum og einstaka starvsfólkinum. Tann parturin av vinnupolitikkinum, sum skal tryggja, at virksemið í mest framleidnu vinnunum verður økt, samstundis sum virksemið í minni framleidnum vinnum minkar, verður róptur bygnaðarpolitikkur, ið leggur størstan dent á yvirskipaða bygnaðin ella strukturin. Hóast bygnaðarpolitikkurin serliga leggur dent á yvirskipaðu strukturarnar, hevur hann tó eisini ávirkan á framleidnið í einstøku vinnugreinunum. Støðið undir vinnupolitikkinum er stabilitetspolitikkur. Hesin verður vanliga ikki roknaður sum partur av vinnupolitikkinum, men hevur tó stóran týdning, tí um grundarlagið undir vinnupolitikkinum ikki er í lagi, er torført at fáa vinnupolitikkin at virka eftir ætlan. Við stabilitetspolitikkinum tryggjar politiski myndugleikin búskaparligt støðufesti, ið er gróðrarbotnur undir marknaðarbúskapi og kappingarførum vinnulívi. Lág inflasjón, lítil almenn skuld og støðug gjaldoyraviðurskifti eru grundarsteinarnir í stabilitetspolitikkinum, og amboðini eru fíggjar-, gjaldoyra- og pengapolitikkur. Í Føroyum umsitur landsstýrið fíggjarpolitikkin, meðan hini stýringsamboðini eru hjá Danmarks Nationalbank. Í stabilitetspolitiskum viðurskiftum er ætlanin at reka varnan búskaparpolitikk fyri at skapa støðufesti fyri privatu vinnuna. Í vælvirkandi marknaðarbúskapi skipar marknaðurin sjálvur tilfeingisnýtsluna best, og skipað kapping skundar undir mestu virðisskapan. Í hesum høpi er leikluturin hjá politiska myndugleikanum at tryggja ein marknaðarvinarligan bygnað.</p>
<p>Vinnupolitikkur 9</p>
<p>Landsstýrið má tí bera so í bandi, at búskapurin er stabilur, tí stór sveiggj, t.d. í inflasjónini, skaða íløguhug og íløgustøði á marknaðinum, hóast hann annars virkar væl. <em type="bold">Mynd 1: Vinnu- og stabilitetspolitikkur </em></p>
<p>Ein høvuðstáttur í bygnaðarpolitikkinum er at tryggja, at framleiðslumiðlarnir, t.e. arbeiðsmegi, kapitalur og náttúrutilfeingi, hava røttu eggjanina til at flyta úr minni framleidnu vinnunum yvir í mest framleidnu vinnurnar. Ein aðalregla í bygnaðarpolitikkinum er tí at beina av vegnum forðingar fyri, at framleiðslumiðlarnir velja at flyta til tær vinnur, har teir framleiða mest virði. Ásannað verður, at ein marknaðarbúskapur, sum er skipaður við røttu karmunum, heruppií neyðugum sosialum skipanum, skal vera drívmegin í føroyska búskapinum. Hóast ein vælvirkandi marknaðarbúskapur er grundarlagið undir vinnupolitikkinum, kann tað tó koma fyri, at brek eru í einum marknaði, t.d. hjáárin, monopol og vantandi kunnleiki. Tá kunnu landsstýri og løgting gera vinnupolitisk inntriv í marknaðarbúskapin. Ítøkiligt dømi um eitt slíkt brek er, at umhvørvisdálking frá einum virki minkar um framleidnið hjá einum alivirki nærhendis ella er til skaða fyri heilsuna hjá fólki í økinum. Í slíkum føri eigur landið at royna at forða fyri negativum avleiðingum av hesum fyri samfelagsbúskapin. Onnur dømi eru</p>
<p>Stabilitets- politikkur</p>
<p>Mikro- politikkur</p>
<p>Bygnaðar- politikkur</p>
<p>Vinnupolitikkur</p>
<p type="listitem">Vinnupolitikkur 10 undirstøðukervið og útbúgving, har ið marknaðurin ikki av sær sjálvum kann væntast at føra til  eitt nøktandi støði.     Samanumtikið er bygnaðarpolitikkurin grundaður á tríggjar meginreglur:</p>
<p type="listitem">Vælvirkandi kapping í einum opnum búskapi.</p>
<p type="listitem">Eins viðgerð av øllum vinnum.</p>
<p type="listitem">Vælvirkandi undirstøðukervi, bæði sosialt, útbúgvingarliga, tøkniliga og fysiskt.</p>
<p>Mikropolitikkur er annar týðandi táttur av vinnupolitikkinum, sum eisini hevur sum mál at økja framleidnið. Ein hagfrøðilig staðfesting hjá OECD vísir, at livistøðið í einum landi er neyvt tengt at støðinum á nýskapan, t.e. hvussu væl borgarar og vinna duga at menna og taka í nýtslu nýggjar vørur, tænastur, mannagongdir og tøkni. Nýskapan hevur ein týdningarmiklan leiklut í búskaparvøkstri, og mikropolitikkurin snýr seg serliga um at tryggja, at karmarnir um nýskapan eru so góðir, sum til ber. OECD hevur staðfest, at gróðrarbotnurin undir nýskapan í einum samfelag er ávirkað av ymsum vakstrardrivum, har tey týdningarmestu eru KST (kunningar- og samskiftistøkni), íverksetan, vitanarspjaðing og betri starvsfólkanýtsla. Fremsta uppgávan er at leggja til rættis góðar karmar og seta í verk ítøkilig tiltøk fyri, at hesi vakstrardriv kunnu fáa nýskapanina í Føroyum at mennast, so verandi vinnur verða meira nýskapandi, og at nýggjar vinnur kunnu spretta burturúr. Í hesum vinnupolitikki verða lagdar fram ætlanir fyri, hvussu nýskapanin í føroyskum vinnulívi kann mennast, heruppií ætlanir fyri íverksetan, vitanarspjaðing og KST-nýtslu. Betri starvsfólkanýtsla er fyrst og fremst ein uppgáva hjá virkjunum sjálvi at menna. Samanumtikið kann sigast, at støðið undir einum vælvirkandi vinnupolitikki er stabilitetspolitikkurin, sum skal vera í lagi. Grundað á hetta stabila støðið verður ein vinnupolitikkur rikin, har bygnaðarpolitkkurin skipar vælvirkandi marknaðir og undirstøðukervi, og har mikropolitikkurin skapar bestu karmarnar fyri nýskapan í føroyska vinnulívinum. Heldur enn at seta í verk spjødd vinnupolitisk tiltøk er málið at samskipa vinnupolitisk átøk tvørtur um ymiskar sektorar, so hesir virka sum ein heild. Tað er torført at økja munandi um framleidnið uttan samstundis at hava ein vælvirkandi vinnuligan bygnað. Somuleiðis er neyðugt við einum aktivum politikki at menna førleikar og møguleikar hjá virkjum og privatpersónum, tá kappingin harðnar. Niðanfyri verða lagdar fram vinnupolitiskar ætlanir, sum skulu skapa ein sunnan vinnubygnað, soleiðis at fyritøkur og starvsfólk eru før fyri at kappast á alsamt meira globalum marknaðum.</p>
<p type="listitem">Vinnupolitikkur 11 2.  Bygnaðarpolitikkur    2.1. Arbeiðsmarknaður    Flytførið skal økjast – eftirútbúgving styrkjast  Um  starvsfólk  og  fyritøkur  skulu  hava  góð  tillagingarevni,  er  neyðugt,  at  starvsfólkini  eru  flytfør, t.e. at tað ikki er ov trupult ella tungt hjá fólki at skifta arbeiði, hvørki millum ymisk  virki,  ymiskar  vinnugreinar  ella  ymisk  øki  í  landinum.  Arbeiðsloysistryggingin  (ALS)  gevur  fólki eina ávísa fíggjarliga trygd í tíðarskeiðum, tey ikki hava arbeiði, og sostatt eitt gott støði at  leita  sær  eftir  nýggjum  arbeiði.  Arbeiðsávísingin hjá  ALS  ger,  at  arbeiðstøk  fólk  kunnu  flyta  hagar,  sum  størv  eru  at  fáa.  ALS  bjóðar  eisini  arbeiðstøkum  fólki  førleikamenning,  ið  er  grundað á styttri skeið.    Arbeiðstøk fólk eiga í størri mun enn í dag at fáa tilboð um førleikamenning og umskúling og at  verða stuðlað at brúka teir útbúgvingarmøguleikar, ið eru, soleiðis at tey hava bestu møguleikar  aftur at gerast ein virkin partur av arbeiðsmegini. Tað er tó fólkið sjálvt, sum ger av, um tað vil  fara  undir  at  nema  sær  eina  førleikagevandi  útbúgving,  og  tí  er  tað  eisini  umráðandi,  at  tað  veruliga er møguligt hjá arbeiðstøka fólkinum at fara undir eina slíka útbúgving. Virkast skal  fyri  at  seta  skipan  í  verk,  har  arbeiðstøkt  fólk,  ið  fer  undir  eina  førleikagevandi  útbúgving  í  avmarkað tíðarskeið, fær eina upphædd útgoldna, sum er ájøvn við arbeiðsloysisstuðulin. Fyri  at tryggja, at skipanin fer at virka fyri tey, sum tørva umskúling og førleikamenning, eigur hon í  størsta mun at galda fyri  arbeiðstøk omanfyri ávísan aldur.    Harumframt er neyðugt við serligum átaki til tess at menna arbeiðsførleikan fyrst og fremst hjá  ófaklærdum, við at tey kunnu fáa høvi at fara á arbeiðsmarknaðarskeið við farloyvisendurgjaldi.  Hetta kann gerast við, at serlig skipan fyri arbeiðsmarknaðarútbúgvingar verður sett á stovn fyri  allan arbeiðsmarknaðin.    Fyri  at  flytføri  skal  gerast  betri  millum  ymisk  øki  í  landinum,  hevur  tað  týdning,  at  samferðslumøguleikarnir  eru  góðir,  so  at  fólk  hava  høvi  at  pendla  ímillum  heim  og  arbeiðspláss. Víst verður í hesum sambandi til brot 2.10., sum viðger undirstøðukervið. Eisini er  týdningarmikið,  at  møguleikarnir  hjá  fólki  at  skifta  bústað  eru  góðir,  t.e.  at  ein  góður  og  fjølbroyttur húsa- og íbúðamarknaður er til staðar, og at góðir møguleikar eru fyri barnaansing  og  skúla.  Tað  eru  serliga  kommunurnar,  sum  umsita  hesi  økini,  men  uppgávan  hjá  landsmyndugleikunum  er  at  tryggja,  at  lóggávan  ikki  forðar  fyri,  at  hesar  skipanir  eru  vælvirkandi.    At arbeiðsmegin ikki bert kann flyta innanlands, men eisini ímillum lond, hevur stóran týdning,  tí  hetta  gevur  arbeiðsmegi  og  fyritøkum  betri  førleika  at  laga  seg  til  marknaðin.  Í  dag  hevur  arbeiðsmegin frítt at fara millum Norðurlond, men ætlar landsstýrið at taka upp samráðingar við  ES um tey fýra frælsini, t.e. at arbeiðsmegin eisini skal hava frítt at fara millum Føroyar og ES.  Eisini  er  umráðandi  at  hava  eina  smidliga  skipan,  tá  umræður  at  veita  skikkaðari  útlendskari  arbeiðsmegi arbeiðsloyvi í Føroyum.</p>
<p type="listitem">Ætlanin  er  at  seta  skipan  í  verk,  sum  í  eitt  avmarkað  tíðarskeið  ger  tað  møguligt  hjá arbeiðstøkum fólki, ið ynskja at nema sær eina førleikagevandi útbúgving, at fáa útgoldið  eina upphædd, sum er ájøvn við arbeiðsloysisstuðulin, meðan tey eru undir útbúgving.</p>
<p type="listitem">Vinnupolitikkur 12</p>
<p type="listitem">Ætlanin  er  at  menna  skipan  at  styrkja  arbeiðsførleikan  hjá  fyrst  og  fremt  ófaklærdum  við arbeiðsnarknaðarskeiðum við farloyvisgjaldi.</p>
<p type="listitem">Gera smidliga skipan fyri avgreiðslu av arbeiðsloyvum til útlendingar.</p>
<p type="listitem">Loysa trætumál skjótari  Í  Føroyum  eru  ikki  serligar  arbeiðsmarknaðarættarreglur  at  loysa  trætumál  og  spurningar  um  sáttmálabrot skjótt, og er hetta ein trupulleiki fyri samfelagið.      Lógin  um  seming  er  eisini  gomul  og  ótíðarhóskandi,  og  hon  fevnir  bert  um  partar  av  arbeiðsmarknaðinum.    Í samráð við partarnar á arbeiðsmarknaðinum er tí nevnd sett at gera uppskot til skipan at loysa  trætur á arbeiðsmarknaðinum, so skjótt tær koma í. Harumframt skal nevndin gera uppskot til  nýggja lóg um seming, ið skal fevna um allan arbeiðsmarknaðin og hóska til nútíðar føroyska  arbeiðsmarknaðin og siðvenju.</p>
<p type="listitem">Skipan verður sett í verk at loysa trætur á arbeiðsmarknaðinum í sáttmálaskeiðinum.</p>
<p type="listitem">Somuleiðis verður nýggj semingslóg fyri allan arbeiðsmarknaðin sett í gildi.</p>
<p type="listitem">Arbeiðsmarknaðareftirlønarskipanir  Í Føroyum – eins og í londunum kring okkum – gerast fólk eldri. Skulu tey hava eitt sømiligt  livistøði í eftirlønarárum krevst, at tiltøk verða gjørd fyri at tryggja hetta.    Tí  er  neyðugt  at  fremja  ein  pensjónsreform,  har  ein  komandi  pensjónsskipan  skal  hvíla  á  trimum súlum: Fólkapensiónini, Samhaldsfasta og eini eftirlønaruppsparing eftir avtalu millum  løntakarar og arbeiðsgevarar.    Umframt kravdu skipanina er tað frítt hjá øllum at spara meira saman. Eisini eiga skipanir at  vera, ið tryggja smidliga frágongd frá arbeiðsmarknaðinum, bæði undan og aftaná 67 ára aldur.    Til tey, sum av ymsum orsøkum ikki eru før fyri at spara saman á arbeiðsmarknaðinum til eina  sømiliga  tilveru  sum  pensionistar,  eigur  landið  at  gera  ella  varðveita  skipanir  so  sum  fólkapensión og Samhaldsfasta Arbeiðsmarknaðareftirlønargrunnin.</p>
<p type="listitem">Persónlig  arbeiðsmarknaðareftirlønaskipan  skal  gerast,  sum  skal  samvirka  við  skipanir so sum fólkapensión og Samhaldsfasta Arbeiðsmarknaðareftirlønargrunnin.     2.2. Kapitalmarknaður     Kapitalmarknaðurin  fevnir  um  fígging,  trygging  og  virðisbrævamarknað.  Ein  vælvirkandi  kapitalmarknaður við virknari kapping á øllum økjum er ein avgerandi fortreyt fyri, at livistøðið  hjá føroyskum borgarum verður eins høgt og í øðrum framkomnum búskapum. Hetta orsakað  av  tí  stóra  týdningi,  ið  góðar,  fjøltáttaðar  og  bíligar  tænastur  á  fíggjar-  og  tryggingarøkinum  hava fyri borgaran.</p>
<p>Vinnupolitikkur 13</p>
<p>Harafturat kemur óbeinleiðis týdningurin fyri borgaran, at ein vælvirkandi kapitalmarknaður tryggjar, at virki og fyritøkur fáa neyðugan kapital til nýíløgur, og at hesar fyritøkur kunnu fáa fíggjartænasturnar eins góðar og bíligar sum aðrastaðni. Fleiri avlagingar eru á kapitalmarknaðinum í Føroyum. Tryggingarmarknaðurin í Føroyum er ikki frælsur, tí sum meginregla er ikki loyvt føroyingum at tekna tryggingar uttanlands, eins og útlendsk feløg ikki kunnu fáa loyvi at reka tryggingarvirksemi í Føroyum. Hesar ásetingar avmarka kappingina á tryggingarmarknaðinum í Føroyum og skerja frælsi hjá vanliga føroyinginum og vinnulívinum at tekna tryggingar, har tað loysir seg best. Ein avleiðing av nevndu avmarking fyri útlendsk tryggingarfeløg í lógini um tryggingarvirksemi er, at tey føroysku tryggingarfeløgini hava avmarkaðar møguleikar at fáa atgongd at reka tryggingarvirksemi uttanlands, eitt nú í ES/EBS-londum. Hetta kemst av, at lóggávan í nevndu londum loyvir einans útlendskum tryggingarfeløgum at reka tryggingarvirksemi, um tryggingarfeløg í ES/EBS hava somu atgongd at reka tryggingarvirksemi í viðkomandi landi. Nærum øll tann føroyska eftirlønarsamansparingin verður sett í útlendsk virðisbrøv, m.a. orsakað av íløgureglunum í lóggávuni. Tað er serliga lógarkravið um, at pensiónssamansparing skal setast í virðisbrøv, sum eru skrásett á virðisbrævamarknaði, ið er ein forðing fyri, at peningur kann setast í føroysk aktiv. Í løtuni hava bert heilt fá føroysk partafeløg skrásett síni partabrøv á einum virðisbrævamarknaði. Eftirlønarsamansparingin er tí ikki tøk hjá tí føroyska vinnulívinum. Kannað verður, um lógin um tryggingarvirksemi eigur at verða broytt, soleiðis at lívstryggingarfeløg og eftirlønargrunnar í størri mun kunnu gera íløgur í óskrásett partabrøv, tó við atliti at váðanum, ið kann standast av hesum. Realkredittur er ein fíggingarháttur, ið sum heild lítið er gjørt við í Føroyum. Lóggávan á økinum er gomul, men tað er tó ikki vist, at ein dagførd lóg eisini hevði havt við sær, at møguleikarnir fyri realkredittfígging mennast í framtíðini. Landsstýrið hevur tó sett sær fyri, at lógarkarmarnir skulu verða dagførdir, so tað ikki er nøkur forðing fyri slíkum virksemi frameftir. Tær ítøkiligu vinnupolitisku ætlanirnar innan kapitalmarknaðarøkið fevna um hesi tiltøk:</p>
<p type="listitem">Tryggingarøkið</p>
<p type="listitem">Tryggingarlóggávan skal dagførast og verða í samsvari við ES-lóggávu.</p>
<p type="listitem">Útlendsk  tryggingarfeløg  skulu  fáa  møguleika  at  virka  í  Føroyum  og  at  bjóða føroyingum  tænastur  sínar.  Hetta  treytað  av  at  føroysk  tryggingarfeløg  fáa  javnbjóðis  atgongd til útlendska marknaðin at reka tryggingarvirksemi í viðkomandi londum.</p>
<p type="listitem">Føroyingar fáa loyvi at tekna tryggingar uttanlands.</p>
<p type="listitem">Eftirlønarkapitalur skal meira enn higartil kunna setast í óskrásett virðisbrøv.</p>
<p type="listitem">Fíggjarøkið</p>
<p type="listitem">Realkredittlóggávan skal dagførast.</p>
<p type="listitem">Vinnupolitikkur 14 2.3. Skatta- og avgjaldspolitikkur    Skatta-  og  avgjaldspolitikkurin  hevur  ómetaliga  stóran  týdning  fyri  vinnulívið  og  fyri  búskaparvøksturin í einum landi. Nógv lond hava við góðum úrsliti miðvíst nýtt skattapolitikkin  til at menna sín búskap. Skattapolitikkurin kann nýtast sum eitt amboð at draga til Føroya virki  og persónar, sum annars ikki høvdu valt at búseta seg her, eins og verandi vinnur verða mentar.    Skattareformur  Miðað  verður  ímóti,  at  skattatrýstið  í  Føroyum  framvegis  skal  minka.  Í  hesum  sambandi  er  neyðugt  at  leggja  skattaskipanina  um,  so  persónskatturin  og  skatturin  á  kapitali  verður  lækkaður, samstundis sum skattagrundarlagið verður breiðkað.    Í Føroyum er partafelagsskatturin lækkaður munandi seinnu árini, og eigur partafelagsskatturin   frameftir  at  lækka  sum  ein  liður  í  einum  generellum  skattareformi,  har  atlit  verða  tikin  at  persón- og kapitalvinningsskattinum eisini. Tað hevur týdning, at skatturin á løn og skatturin á  kapitali,  t.e.  partafelagsskattur  og  skattur  á  vinningsbýti,  er  javnur.  Miðað  verður  ímóti,  at  verandi partafelagsskattur upp á 20 % í stigum verður minkaður niður í 10 %.    Persónskatturin, og serliga marginalskatturin, hevur eisini stóran týdning fyri, í hvønn mun fólk  verða  eggjað  til  at  økja  um  sína  inntøku.  Ætlanin  er  at  minka  persónskattin  sambært  ásetingunum í samgonguskjalinum.</p>
<p type="listitem">Framdur  verður  ein  skattareformur,  sum  ber  í  sær  eina  lækking  av  persónskatti  og partafelagsskatti, samstundis sum skattagrundarlagið verður breiðkað.</p>
<p type="listitem">Partafelagsskatturin verður stigvíst lækkaður niður í 10 %.</p>
<p type="listitem">Persónskatturin verður framvegis lækkaður sambært ásetingunum í samgonguskjalinum. 2.4. Generell vinnulóggáva    Tað  er  týdningarmikið  fyri  føroyska  vinnulívið,  at  grundleggjandi  vinnuligu  lógirnar  –  vinnuligu  leikreglurnar  –  eru  á  sama  støði  sum  í  londunum  rundan  um  okkum.  Hetta  merkir  ofta, at lógirnar skulu fylgja lóggávuni í ES, so nógv sum til ber.      Eisini  kann  tað  hava  stóran  týdning  fyri  tær  føroysku  fyritøkurnar,  at  tær  skula  lúka  somu  treytir, sum settar verða fyritøkum aðrastaðni. Sama er galdandi fyri útlendskar íleggjarar ella  útlendskar  fyritøkur,  sum  umhugsa  at  byrja  virksemi  í  Føroyum,  at  karmarnir  og  vinnuligu  leikreglurnar eru kendar og vanligar.    Stig  eru  tí  tikin  til,  at  fleiri  av  grundleggjandi  vinnulógunum  verða  endurskoðaðar  eftir  omanfyrinevnda  leisti,  m.a.  ársroknskaparlógin  og  partafelagslógirnar,  og  at  hesar  lógir  frameftir  javnan  verða  dagførdar,  soleiðis  at  tær  áhaldandi  eru  í  samsvari  við  lóggávuna  aðrastaðni.</p>
<p type="listitem">Ætlanin  er  at  dagføra  fleiri  av  grundleggjandi  vinnulógunum,  m.a.  partafelagslógirnar og ársroknskaparlógina, so hesar fylgja altjóða standardum.</p>
<p type="listitem">Vinnupolitikkur 15 2.5. Einskiljing av almennum fyritøkum    Tað  almenna  eigur  eina  røð  av  fyritøkum,  sum  kappast  við  fyritøkur  við  privatum  kapitali.  Hugsast kann, at tað almenna í ávísum førum er  tolnari eigari, ið ikki setur líka høg krøv til  forrenting  av  eginognini  sum  ein  privatur.  Í  øðrum  lagi  kann  tað  vera  ógvuliga  torført  hjá  almennu fyritøkunum at fáa til vega kapital við at hækka eginpeningin, sum kann vera lættari  við privatum ognarrætti. Eisini kann tað hava óhepnar avleiðingar fyri kappingina á einum øki,  at tað almenna eigur eina ella fleiri fyritøkur á marknaðinum.    Farið  verður  undir  eina  miðvísa  einskiljingartilgongd.  Heildarætlan  er  gjørd  um  fyritøkur,  ið  samgongan er samd um at búgva til sølu komandi árini. Somuleiðis er vegleiðandi tíðarætlan  gjørd, sum vísir hvussu sølutilgongdin verður, herundir søluumfør.    Leysliga  kann  metast,  at  tað  almenna  kann  frígera  kapital  komandi  árini  svarandi  til  millum  4.000  og  6.000  mió.  kr.,  alt  eftir  hvussu  nógvar  fyritøkur  verða  einskildar.  Við  hesum  kann  roknast við, at søluinntøkur í sambandi við einskiljingar komandi 10 árini í miðal fara at liggja  um 500 mió. kr. árliga. Her er neyðugt at hava í huga, at slíkar søluinntøkur ikki eru at javnmeta  við vanligu skatta- og mvg-inntøkurnar hjá tí almenna. Søluinntøkurnar skulu í høvuðsheitum  brúkast til at rinda skuld niður (sambært samgonguskjalinum).     Landsstýrið  hevur  skipað  leiðreglur  um  mannagongd  í  einskiljingarmálum.  Við  leiðreglunum  hevur  landsstýrið  bundið  seg  til  at  røkka  endamálinum  at  gera  greiðan  skilnað  millum  myndugleikauppgávur og uppgávur, sum hoyra vinnulívinum til.     Í  leiðreglunum  verður  somuleiðis  lagt  upp  til  einskiljingar,  sum  hava  við  sær,  at  brúkaraáhugamál verða tryggjað. Hetta verður fyrst og fremst gjørt við at leggja einskiljing av  einstøku fyritøkunum soleiðis til rættis, at kappingartrýstið innan ávíst vinnuøki ikki minkar við  einskiljing,  men  heldur  økist.  Eisini  kunnu  strategisk  áhugamál  hjá  landinum  tryggjast  við  einskiljingum.    Í triðja lagi binda leiðreglurnar landsstýrið at virka fyri sølu av almennum fyritøkum, har allir  áhugaðir  partar  fáa  høvi  at  bjóða,  og  at  selt  verður  til  hægsta  prís/marknaðarprís  við  teimum  treytum  ella  teirri  mannagongd,  sum  er  neyðug  fyri  at  tryggja  samfelagsáhugamál,  eitt  nú  at  kappingin ikki minkar.</p>
<p type="listitem">Farið  verður  undir  eina  miðvísa  einskiljingartilgongd.  Heildarætlan  er  gjørd  um fyritøkur, ið samgongan er samd um at búgva til sølu komandi árini.    2.6. Útbúgving    Ætlanirnar fyri útbúgvingarliga undirstøðukervið hava til endamáls at hækka útbúgvingarstøðið  og at geva so nógvum borgarum ein so góðan útbúgvingarligan førleika, sum til ber.    Útbúgving  er  ein  íløga  í framtíðina.  Umframt  at seta  pening  og  orku  til  útbúgvingina missur  samfelagið  framleiðsluna  hjá  tí  lesandi,  meðan  viðkomandi  er  í  útbúgving.  Hinvegin  fær  samfelagið  eitt  meira  skikkað  arbeiðsavrik  eftir  lokna  útbúgving,  sum  í  flestum  førum  meira  enn uppvigar ta íløguna, sum er gjørd.</p>
<p>Vinnupolitikkur 16</p>
<p type="listitem">Betri førleiki borgarans hevur vanliga hægri løn og tískil hægri livistøði við sær. Útbúgving ger  flytførið  størri,  og  sostatt  minkar  arbeiðsloysisvágin.  Útbúgving  kann  geva  einum  samfelag  sosial og vísindalig frambrot.     Skal málið at gerast millum fremstu OECD-lond í 2015 verða rokkið, er neyðugt, at føroyingar  í størri mun enn í dag fáa eina holla útbúgving. Hetta merkir, bæði at dygdin á undirvísingini  skal betrast, og at ein størri partur av føroyingum fer undir víðari útbúgving.    Gongdin í dag er, at alsamt færri arbeiða sum ófaklærd, og at vitan fær ein størri týdning innan  øll øki í búskapinum. Samstundis starvast alsamt fleiri í vitanartungum vinnum. Hetta er hent í  so  stóran  mun,  at  tað  í  dag  verður  tosað  um  ein  vitanarbúskap,  har  tað  avgerandi  fyri  búskaparvøksturin er, hvussu samfeløg klára at framleiða, viðlíkahalda, spjaða og nýta vitan.    Tað er týdningarmikið, at útbúgvingarverkið fyrireikar næmingar og lesandi til ein alsamt meira  altjóðagjørdan  heim,  har  tað  er  ein  fortreyt,  at  ein  dugir  at  samskifta  við  fólk  frá  øðrum  mentanum  og  við  øðrum  tungumálum.  Ein  styrkt  undirvísing  í  fremmandamáli,  serliga  í  enskum, og samstarvsskipanir við aðrar útbúgvingar- og granskingarskipanir kunnu vera við til  at tryggja, at føroyingar ikki gerast eftirbátur á hesum økjum.    Frá einum vinnupolitiskum sjónarmiði eiga hesi atlit at verða raðfest frammaliga:</p>
<p type="listitem">Virkast  skal  fyri,  at  altjóðagerðin  gerst  ein  natúrligur  partur  av  undirvísingini  og útbúgvingarskipanini.  Allir  skúlar  skulu  eggjast  til  at  hava  formligt  samstarv  við  skúlar  uttanlands, og frálæran í fremmandamáli, serliga enskum, verður raðfest hægri enn í dag.</p>
<p type="listitem">Hægri merkantilar útbúgvingar verða styrktar og knýttar at Fróðskaparsetrinum.</p>
<p type="listitem">Størri dentur skal leggjast á Ph.D. og vinnu-Ph.D. í samstarvi við føroyskt vinnulív.</p>
<p type="listitem">Útboðið av vinnurelateraðum framhaldsútbúgvingum verður ment.</p>
<p type="listitem">Samstarv millum Fróðskaparsetrið og komandi granskaraparkina verður skipað.</p>
<p type="listitem">Merkantili  og  samfelagsligi  parturin  í  maritimu  útbúgvingunum  verður  styrktur,  so  tær  í størri mun kunnu brúkast uppi á landi eisini.   2.7. Náttúrutilfeingi    Náttúrutilfeingi fevnir her um alivinnu, kolvetnisvinnu, landbúnað og fiskivinnu.    Virkast  skal  fyri,  at  hesar  vinnur  skulu  geva  stórsta  avkastið,  framburð  og  vælferð  í  fríari  kapping,  har  trivnaður  og  umhvørvi  verða  raðfest  ovarlaga.  Fyritøkur  við  høgum  framleidni  forrenta  lættari  sínar  kapitalíløgur.  Tí  mugu  tær  sleppa  at  kappast  frítt  og  javnbjóðis  um  framleiðslumiðlarnar, ið sum frálíður gevur hægsta avkastið til samfelagið.    Uppgávan hjá tí almenna er at tryggja teir karmar, ið geva støðugt grundarlag undir vinnuligum  framburði  og  búskaparligum  vøkstri.  Tí  verður  atgongdin  til  tilfeingið  regulerað,  so  fiskastovnarnir  verða  troyttir  burðardygt,  at  umhvørvið  á  alifirðum  verður  ikki  ovbyrðað,  og  hagarnir ikki yvirskipaðir.</p>
<p>Vinnupolitikkur 17</p>
<p type="listitem">Alivinnan  Fyri at alingin skal geva sum mest avkast, mugu aliøkini verða regulerað sambært ásetingum í  aliloyvum og í veterinerum og umhvørvis reglum.    Uppgávan við bygnaðarpolitikkinum er eftir givnum fyritreytum at leggja karmarnar so, at tey  allýstu aliøkini kasta sum mest av sær, herundir at veitt aliloyvir verða gagnnýtt. Skipanin eigur  eisini at elva til, at tey mest framleidnu virkini sleppa at umsita alitilfeingið. Kappingin millum  virki eiga at verða avlagað sum minst, og virki við nýggjum aliloyvum mugu ikki fáa fyrimun í  kapping  móti  virkjum,  hvørs  aliloyvi  skjótt  ganga  út.  Samsvar  má  eisini  vera  millum  framleiðslutíð  og  staðbundnar  íløgur  yvir  langa  tíð.  Hetta  eru  alt  viðurskifti,  sum  verða  reguleraði í alilógini, sum nú verður endurskoðað í síni heild.  Havandi í huga at aliumhvørvið má ikki ovbyrjast og skal umsitast lívfrøðiliga rætt, verður</p>
<p type="listitem">Alilógin  endurskoða  í  síni  heild,  herundir  við  atliti  til  at  tryggja  at  kappingin  um framleiðslumiðlarnar verður javnsett, og hvussu brúksskylda verður tryggjað.</p>
<p type="listitem">Kolvetnisvinnan  Landstýrið heldur, at karmarnir um kolvetnisvinnuna sum heild eru góðir og eru jaligar vónir  um hesa vinnuna í Føroyum. Somuleiðis heldur landsstýrið, at kolvetnisskattalógin, sum er ein  serskattaskipanin,  er  nøktandi.  Harumframt  er  í  skipanini  krav  um,  at  oljufeløg  geva  starvsfólkum á føroyskum virkjum útbúgving og førleikamenning.    Landsstýrið heldur, at oljufeløgunum eiga at verða sett strong krøv tá um trivnað, mentan og  umhvørvi ræður.     Landbúnaðurin  Búnaðarjørðin er frá gomlum býtt í óðalsjørð, sum er privat ogn og kann handlast frítt, og so  kongsjørð og prestjørð, sum nú er ogn hjá tí almenna og verður rikin av festarum.    Øll landbúnaðarlóggáva verður nú endurskoðað.</p>
<p type="listitem">Ætlanin er at virka fyri, at landbúnaðurin verður mentur og lagaður til marknaðarbúskap.</p>
<p type="listitem">Fiskivinnan  Fiskivinnan er høvuðsvinnan og skal hvíla í sær sjálvari uttan almennan stuðul. Fiskastovnarnir  skulu  gagnnýtast  burðardygt,  á  vinnuligum  grundarlagi  og  undir  skynsomum  heildaratliti.  Fiskivinnupolitiska  uppgávan  er  at  leggja  karmar,  so  at  ásettu  fiskidagarnir  og  kvoturnar  í  føroyskum  og  fremmandum  sjógvi  geva  vinnuni  sum  mest  avkast  –  og  harvið  øllum  samfelagnum.</p>
<p type="listitem">Landsstýrismaðurin í fiskivinnumálum hevur sett arbeiðsbólk at dagføra fiskivinnupolitikkin.    Hesin  verður  viðgjørdur  serstakt  tá  arbeiðsbólkurin  hevur  handað  landsstýrismanninum uppskot til dagførdan fiskivinnupolitikk</p>
<p type="listitem">Vinnupolitikkur 18 2.8. Matvøruøkið    Sum nevnt frammanfyri er alheimsgerðin ein av høvuðsorsøkunum til, at neyðugt er at hugsa  nýtt og fremja nýggja vitan í verki. Tá tað snýr seg um matvøruøkið, eru ávís rák, sum ávirka  handilin við matvørum.    Kappingin  við  láglønarlondini  gerst  størri,  bæði  um  rávørur  og  um  sølu  av  lidnum  vørum  á  vanligu  marknaðunum  fyri  føroyskar  vørur.  Kappingarparameturin  er  ikki  bert  prísur,  men  fevnir eisini um góðsku, brúkaravernd, sporføri og burðardygd.    Sambært SPS-avtaluni undir WTO (Heimshandilsfelagsskapurin) fáa tollgjøld alt minni týdning  fyri altjóða handil við matvørum. Harafturímóti fara zoosaniter krøv at fáa ein alt størri leiklut  fyri  marknaðaratgeingi  hjá  føroyskum  fiska-  og  akvakulturvørum.  Hetta  merkir,  at  føroyska  matvøru-  og  veterinerlóggávan  viðvíkjandi  eftirliti  við  sjúkum  hjá  alifiski,  reinføri,  góðsku,  tilsetingarevnum,  restkonsentratiónum,  merking,  sporføri  og  burðardygd  v.m.  má  gerast  sambært teimum reglum, sum eru galdandi í londunum, har vørurnar verða seldar, t.e. serliga í  ES.    Føroyski  matvøru-  og  veterinerpolitikkurin  eigur  at  verða  lagaður  soleiðis,  at  marknaðaratgeingi  hjá  føroyskum  fiskavørum  ikki  verður  skert,  ella  at  forðingar  eru  fyri,  at  prísurin kann gerast so høgur sum møguligt.    Hvørji eru málini  Á  matvøru-  og  veterinerøkinum  verður  sett  sum  mál  at  skapa  karmar  fyri,  at  fiskivinnan  og  alingin kunnu mennast soleiðis, at tær eru støðugt kappingarførar á marknaðinum.    Til tess at røkka hesum málum er ætlanin:</p>
<p type="listitem">At  fremja  gransking,  menning  og  nýskapan  av  fiskavørum,  t.d.  við  at  stovna granskarapark,  har  fyritøkur  kunnu  fara  undir  verkætlanir  um  nýggjar  fiskavørur,  gagnnýtan  av  hjávørum  til  matvøru-  og  heilivágsídnaðin,  umframt  nýtslu  av  biotøkni  innan fiska- og akvakulturframleiðslu.</p>
<p type="listitem">At  kanna  hvussu  ein  matvøruútbúgving  kann  skipast  í  Føroyum.  Útbúgvingin  kann fevna um matvøruframleiðslu og -menning, umframt kokka- og tænaraútbúgving.</p>
<p type="listitem">At útvega neyðuga orku og førleika til Heilsufrøðiligu Starvsstovuna, soleiðis  at trygd fæst fyri, at føroyskar fiska- og akvakulturvørur eru á einum høgum reinførisstøði. Tí  neyðugt  er,  at  altjóða  marknaðurin  hevur  fullkomið  álit  á  okkara  fyriskipanum  innan  økið.</p>
<p type="listitem">At útvega neyðuga orku og førleika til áhaldandi arbeiðið at dagføra regluverkið innan matvøru- og veterinerøkið og sostatt tryggja, at føroyskar fiska- og akvakulturvørur ikki  verða forðaðar at sleppa inn á altjóða marknaðir orsakað av vantandi lóggávu.</p>
<p>Eisini verða sett stór krøv til fiska- og akvakulturfyritøkurnar, skulu omanfyri nevndu mál verða rokkin næstu 10 árini. Krøvini eru galdandi fyri øll lið í framleiðsluketuni frá fiski til marknað, og fevna tey um kapital, útbúgving, vørumenning, nýskapan og at laga seg til broytingarnar á marknaðinum. Seinastu tvey árini hevur ES nútímansgjørt reglurnar um eftirlit við matvørum – eisini fiskaframleiðslu. Ein nýggj føroysk matvørulóg eigur at samsvara við matvøru- og</p>
<p>Vinnupolitikkur 19 reinførispakkan hjá ES, bæði fyri at tryggja útflutningin av fiska- og akvakulturvørum og fyri at veita føroyskum brúkarum í minsta lagi somu matvørutrygd sum brúkarum í øðrum framkomnum londum. Nýggj vitan innan matvøru- og veterinerøkið og nýggjar altjóða reglur og standardar hava við sær, at menningin av reglunum er ein dynamisk tilgongd við dagføringum. Hesar treytir eiga at verða loknar, skulu føroyskar fiska- og akvakulturvørur hava marknaðaratgongd frameftir. <em type="bold">Kappingin við láglønarlondini </em>Virðið av fiska- og akvakulturvørum verður serliga avgjørt av, hvussu nógv know-how er í vøruni. Óvirkaður fiskur kann vera ein hávirðisvøra, um góðskan er framúr góð, og hann kemur úr sjónum og á borðið hjá brúkaranum so skjótt sum gjørligt. Í hesum føri er know-how serliga í marknaðarkunnleika og logistikki. Í øðrum førum kann know-how vera í tí háttinum, fiskurin verður tilvirkaður, ella í serligum eyðkennum og dokumentatión, t.d. sporføri og burðardygd. Á marknaðinum fyri standardvørum við lágum tilvirkingarstigi, t.d. flak, eru Føroyar fyri harðari kapping frá láglønarlondum. Trupulleikin er størri í teimum seinnu liðunum, t.e. fiskavirkingini, enn í fyrru liðunum, t.e. aling og fiskiskapi. Um føroyskar fiska- og akvakulturvørur skulu vera kappingarførar á altjóða marknaðunum, má fara fram ein rationalisering og/ella produktmenning. Produktmenningin kann t.d. snúgva seg um góðsku, feskleika, tilvirking, brúkaratrygd, sporføri, burðardygd v.m. Uppgávan hjá landinum er at virka fyri, at fleiri ymiskar strategiir eru í at velja hjá virkjunum til tess at taka kappingina upp. T.d. kann ein útbygging av flogvøllinum bøta um møguleikarnar at útflyta feskan fisk, um tað verður hildið at geva størri nettovirði fyri virkið at fylgja hesi strategi. <em type="bold">Sertifisering </em>Seinnu árini hava stóru handilsketurnar lagt størri dent á burðardygd sum ein integreraðan part í <span type="quote">“brandingini”</span> av matvørum mótvegis kundunum og umhvørvisfelagskapum. T.d. hava Unilever og WWF í felag ment leiðreglurnar fyri burðardyggum fiskiskapi. Felagskapurin The Marine Stewardship Council (MSC) umsitur hesar reglur. MSC sertifiserar burðardygd viðvíkjandi einum ella fleiri fiskasløgum ella einstøkum fiskivinnufyritøkum. MSC hevur ikki enn gjørt reglur fyri burðardyggari aling. Ein sertifisering av burðardygd í føroyskari aling og í framleiðslu úr laksi kann gerast ein kappingarfyrimunur sammett við hini laksaframleiðandi londini og í mun til aðrar fiskavørur og aðrar matvørur. Tó má tað vera alivinnan sjálv, sum metir um, hvørt hetta er ein fyrimunur ella ikki. Uppgávan hjá landinum er at tryggja, at almennu skipanirnar ikki forða fyri einari slíkari sertifisering, um ætlanin er at fylgja hesi strategi. <em type="bold">2.9. Vøru- og tænastumarknaður </em>Fyri at kunna hækka livistøðið hjá hinum einstaka í Føroyum er neyðugt við einum vælvirkandi vøru- og tænastumarknaði. </p>
<p>Vinnupolitikkur 20</p>
<p type="listitem">Vinnupolitiska  uppgávan  á  vøru-  og  tænastumarknaðinum  er  at  leggja  karmar  fyri  einari  virknari kapping. Har ið ikki ber til at fáa eina virkna kapping, er uppgávan at gera eitt virkiðeftirlit. Samstundis mugu atlit takast at brúkaratrygd.    Í altjóða høpi er vøru- og tænastumarknaðurin í Føroyum lítil, og tað, sum sermerkir ein lítlan  marknað,  er,  at  fáir  útbjóðarar  eru  á  hvørjum  marknaði.  Sum  oftast  er  talan  um  duopol  ella  oligopol. Eisini eru vinnur við monopoli.    Hetta  kann  bera  í  sær,  at  lítil  eggjan  er  til  tillaging  og  effektivisering  á  marknaðinum.  Ein  marknaður  við  fáum  fyritøkum  hevur  ofta  hægri  brúkaraprísir  enn  neyðugt  og  gevur  tí   yvirnormalan vinning til verandi fyritøkur.    Sjálvt í vælvirkandi og stórum marknaðarbúskapum eru trupulleikar av fáum ráðandi fyritøkum  og sostatt avmarkaðari kapping. Tí eru kappingarlóg og kappingareftirlit komin inn í myndina.  Somuleiðis krevur altjóðagjørdi marknaðurin at vit seta í gildi marknaðarføringslóg.    Í einum lítlum marknaði sum tí føroyska kann vera trupult at fáa eina virkna kapping á øllum  økjum, og júst av hesi orsøk hevur eitt virkið kappingareftirlit stóran týdning hjá okkum.</p>
<p type="listitem">Ætlanin er at leggja uppskot um eina kappingarlóg fyri Løgtingið, sum seinni ætlast útbygd við ásetingum um m.a. samanleggingareftirlit (fusiónseftirlit), at vit fáa somu leikreglur á  kappingarøkinum  sum  flestu    lond  rundan  um  okkum,  samstundis  sum  kappingareftirlitið  verður styrkt.</p>
<p type="listitem">Sama mvg fyri allar vørur og tænastur og bert vælgrundað eyka avgjøld  Meirvirðisgjald  og  avgjøld  annars  er  ein  háttur  at  útvega  landskassanum  inntøkur.  Fyri  at  javnseta allar vinnur, vørur og tænastur og fyri at gera umsitingina av meirvirðisgjaldsskipanini  lætta at umsita skal meirvirðisgjaldið, í tann mun tað ber til, vera tað sama á øllum vørum og  tænastum, og eiga sersømdir sum meginregla ikki at verða veittar.    Sum meginregla skulu eingi onnur avgjøld vera áløgd nakrari vinnu. Undantøk fara tó at verða  gjørd fyri vørur og tænastur, sum ávirka umhvørvið og heilsuna hjá fólki. Fyri at geva fólki og  fyritøkum stundir at laga seg til broyttu umstøðurnar, verður hetta sett í verk yvir eitt áramál.    Almennur innkeypsportalur  Tað almenna er ein týðandi partur av vøru- og tænastumarknaðinum í Føroyum. Í 2003 keypti  tað almenna fyri 833 mió. kr., og tískil hevur keypsatburðurin hjá tí almenna sera stóra ávirkan  á kappingina og framleidnið á vøru- og tænastumarknaðinum.    Farið verður tí undir at gera reglur fyri alment innkeyp, sum tryggja proportionalitet (samsvar  millum sett krøv og tað sum keypt verður), líka og rættvís viðgerð umframt gjøgnumskygni.    Talan hevur eisini verið um at seta á stovn ein almennan innkeypsportal, har alt alment keyp  kann bjóðast út. Umboð fyri vinnuna hava víst á, at vantandi gjøgnumskygni, vantandi kapping,  vantandi  útboð  frá  tí  almenna  og  vantandi  samskipan  eru  trupulleikar  við  almenna  innkeypinum.</p>
<p type="listitem">Reglur verða gjørdar um alment innkeyp.</p>
<p type="listitem">Vinnupolitikkur 21</p>
<p type="listitem">Kannað verður, um ein innkeypsportalur skal stovnsetast, har alt alment innkeyp oman fyri eitt ávíst virðið verður bjóðað út í fríari kapping.</p>
<p type="listitem">Endamálið við innkeypsportalinum er ikki í fyrsta lagi at rationalisera tað almenna og sostatt  minka  um  rakstrarútreiðslurnar,  men  at  skapa  kapping  á  vøru-  og  tænastumarknaðinum.  Ein  ágóði av kappingini verður tó helst, at almennu útreiðslurnar lækka.    Brúkaravernd styrkjast  Í Føroyum er eingin almennur stovnur, sum beinleiðis tekur sær av at veita brúkarum hjálp og  kæruvegleiðing í brúkaramálum. Bæði í Føroyum og í Íslandi er tó eitt brúkarasamtak, ið er ein  sjálvstøðugur felagsskapur av brúkarum, sum viðger brúkaramál.    Avgjørt er at stuðla brúkarasamtakinum fíggjarliga, so tað í størri mun verður ført fyri at veita  brúkarum hjálp og kæruvegleiðing og saman við vinnuni í Føroyum viðgera spurningar, sum  hava  týdning  fyri  brúkaraverndina.  Tá  henda  skipanin  hevur  virkað  í  eina  tíð,  verður  hon  eftirmett og støða tikin til, um tørvur er á at gera broytingar í skipanini.    Lóggávan, sum regulerar viðurskifti brúkaranna, er umfatandi, og málsræði á hesi lóggávu er  ikki  samlað  hjá  einum  landsstýrismanni.  Økið  fevnir  m.a.  um  lóggávuna  um  keyp,  borgsølu,  brúkaraavtalur, umframt lóggávu um kapping og marknaðarføring.</p>
<p type="listitem">Ætlanin er at veita brúkarasamtakinum fíggarligan stuðul, so tað í størri mun verður ført fyri  at  veita  brúkarum  ráð  og  vegleiðing  og  at  samstarva  við  vinnuna  um  brúkaraspurningar.</p>
<p type="listitem">Ætlanin er eisini at leggja uppskot um nýggja marknaðarføringslóg fyri Løgtingið.</p>
<p type="listitem">Ætlanin er at endurskoða alla lóggávu, sum regulerar viðurskifti brúkaranna. 2.10. Samhandil við útheimin    Í  einum  lítlum  samfelagi  er  neyðugt,  at  búskapurin  er  opin  fyri  at  fáa  ein  munadyggan  búskaparvøkstur. Handilsforðingar um landamørk hava størri árin á ein lítlan enn á ein stóran  búskap.  Uppgávan  er  tí  at  hava  góðar  handilssáttmálar  við  umheimin  og  annars  at  avtaka  forðingar fyri, at vørur og tænastur kunnu flytast um landamørk.     Handilssambandið  við  Evropasamveldið  hevur  størstan  týdning,  tí ES  er  nærmarknaðurin  hjá  Føroyum, og Føroyar eru ein partur av Evropa. Skal búskapurin vaksa, er neyðugt at hava ein  opnan  búskap  mótvegis  ES.  Í  hesum  sambandi  er  umráðandi,  at  spurningurin  um  okkara  viðurskifti við ES verða tikin upp sum ein heild, tí tað oftast tekur langa tíð at viðgera hvørt mál  serstakt millum Føroyar og ES.    Handilssáttmálin, ið vit hava við ES í dag, fevnir einans um vøruhandil. Talan er tó ikki um ein  fullkomnan  fríhandilssáttmála,  tí  bæði  kvotur  og  tollur  eru  løgd  á  ávísar  vørur  úr  Føroyum,  meðan ES hinvegin stórt sæð hevur fría marknaðaratgongd til tann føroyska marknaðin. Hóast  sáttmálin ikki fevnir um tænastur, eru í dag so at siga ongar forðingar á hesum øki.  Kapitalur  hevur  frítt  at  fara,  undantiknar  eru  tó  fiskivinnan  á  sjónum  í  Føroyum  og  tryggingarvinnan.  Arbeiðsmegin  hevur  ikki  frítt  at  fara,  men  Føroyar  hava  tó  avtalu  við  Norðurlond  um  sínámillum frælsi fyri arbeiðsmegina.</p>
<p>Vinnupolitikkur 22</p>
<p type="listitem">EFTA-londini hava avtalu við ES um tey fýra frælsini og annað samstarv. Harumframt hevur  EFTA  eisini  avtalur  við  fleiri  onnur  lond.  Fyri  at  gagnnýta  fyrisitingina  hjá  EFTA  og fyri  at  kunna koma upp í avtalur, sum EFTA hevur gjørt, verður kannaður tann møguleikin, at Føroyar  gerast limur í EFTA.    Á flogferðsluøkinum verður arbeitt fyri, at Føroyar verða partur av ECAA (European Common  Aviation Area), sum gevur Føroyum møguleika at knýta seg í ein felags europeiskan marknað  fyri  flogferðslu.  Soleiðis  verða  Føroyar  væntandi  partur  av  flogferðslumarknaðinum  í  ES  og  øðrum europeiskum londum, sum eru við í avtaluni. Útlit eru til, at skipanin kemur formliga í  gildi 1. januar 2007.</p>
<p type="listitem">Landsstýrið ætlar at taka upp samband við ES við tí endamáli at viðgera møguleikarnar at gera eina avtalu við ES um tey fýra frælsini, soleiðis at Føroyar verða ein samrunnin partur  av tí stóra felagsevropeiska marknaðinum.</p>
<p type="listitem">Kannaður  verður  møguleikin,  at  Føroyar  gerast  limur  í  EFTA  fyri  at  koma  upp  í  avtalur, sum EFTA hevur gjørt.</p>
<p type="listitem">Allar forðingar fyri samhandli, so sum tollur og onnur sergjøld, skulu beinast av vegnum.</p>
<p type="listitem">Arbeitt  verður  við  at  Føroyar  verða  knýttar  at  ECAA  avtaluni  og  harvið  verða  partar  av liberaliseraða flogferðslumarknaðinum hjá ES. 2.11. Samferðslukervi    Samferðsluætlan  Fysiska undirstøðukervið í Føroyum, t.e. serliga veganetið og ferjur, er sum heild væl útbygt.  Tá Gásadalstunnilin er liðugur, er koyrandi til allar bygdir í Føroyum, og tá Norðoyatunnilin á  sumri  2006  er  liðugur,  eru  85 %  av føroyingum bundnir  saman  í  einum  felags  veganeti.  Við  teimum útbyggingum, sum kommunurnar ætla at fremja, er kapasiteturin á føroysku havnunum  sum heild eisini nøktandi.    Tað  er  tí  ein  viðkomandi  spurningur,  hvør  nytta fæst  burturúr  at  halda  áfram  at  gera  íløgur  í  samferðslukervið.  Væntast  kann,  at  marginala  nyttan  av  einari  eyka  íløgu  í  samferðslukervið  sum  heild  er  fallandi,  og  tá  samferðslukervið  innanlands  er  so  mikið  væl  útbygt,  er  serliga  umráðandi at raðfesta rætt.    Allar  íløgur,  sum  gera  tað  lættari,  skjótari  ella  bíligari  at  ferðast,  økja  um  flytførið  og  samskiftið.  Tað  er  eisini  soleiðis,  at  tað  bæði  eru  íløgur  í  samferðslukervið,  sum  geva  eina  rættiliga lítla nyttu í mun til kostnaðin, og verkætlanir, har samfelagið verður munandi ríkari,  verða tær framdar.    Munadygg samferðsluráðlegging hevur stóran týdning, og ætlanin er at seta av neyðugu orkuna  á  Landsverki  at  arbeiða  við  nýggjari  samferðsluætlan  fyri  Føroyar.  Tað  ræður  um  at  arbeiða  effektivt við fáum verkætlanum heldur enn at arbeiða seint við fleiri verkætlanum. Umframt at  kostnaðurin av sjálvum arbeiðinum verður minni á henda hátt, verður rentukostnaðurin eisini  minni, og borgarar og virki fáa skjótari ágóðan av íløguni.     Mett  verður,  at  ein  greið  raðfesting,  sum  breið  politisk  semja  er  um,  kann  vera  ein  háttur  at  minka um talið á verkætlanum, sum eru í gongd.</p>
<p type="listitem">Vinnupolitikkur 23</p>
<p type="listitem">Nýggj  samferðsluætlan  fyri  Føroyar  verður  gjørd.  Miðað  verður  ímóti,  at  ætlanin  er  liðug ultimo 2006.</p>
<p type="listitem">Raðfestar verkætlanir  Hóast vega- og havnaøkið sum heild er væl útbygt, eru tó framvegis fløskuhálsar innan ávís øki,  har  tað  loysir  seg  at  bøta  um  viðurskiftini.  Landsstýrið  er  samt  um  í  hesum  valskeiðnum  at  raðfesta ávísar størri útbyggingar, har íløgurnar veruliga gera mun.    Tað  verður  mett  alneyðugt,  at  flogvøllurin  verður  útbygdur  skjótast  gjørligt,  so  at  hann  kann  taka  ímóti  størri  og  tyngri  flogførum.  Settur  er  ein  embætismannabólkur  við  føroyskum  og  donskum  embætisfólki  at  lýsa  møguligar  útbyggingar  av  floghavnini.  Ætlanin  er,  at  útbyggingarnar av Vága floghavn verða fíggjaðar við at niðurkapitalisera Íleggingargrunnin fyri  Føroyar samsvarandi.    Tikið verður undir við, at undirsjóvartunnil skal gerast millum Skálafjørðin og Tórshavn sum  ein verkætlan, har partafelag fær konsessión frá landinum. Ferðsluforsagnirnar vísa, at tað ber  til at fíggja íløguna 100 % við nýtslugjaldi, men tess lægri nýtslugjaldið er, tess størri verður  samfelagsbúskaparliga  avkastið  av  íløguni.  Neyðugt  verður  at  fremja  ávísar  avleiddar  íløgur,  orsakað av fasta sambandinum.    Umframt  hesar  báðar  verkætlanir,  er  ætlanin  eisini  at  raðfesta  sambandið  suðureftir  frammarliga. Frágreiðing er skrivað, sum viðger  møguleikarnar fyri føstum sambandi millum  Streymoy og Sandoy, og er peningur játtaður til forkanningar. Í sambandi við arbeiðið at gera  nýggja samferðsluætlan fyri Føroyar verður spurningurin viðgjørdur, nær farast skal undir hesa  verkætlan.  Tá  avgerð  verður  tikin  um  tunnilin  til  Sandoyar,  verður  spurningurin  viðkomandi,  um siglast skal millum Suðuroy og Sandoy fyri at økja um títtleikan á sambandinum.</p>
<p type="listitem">Flogvøllurin í Vágum skal útbyggjast, og ætlast útbyggingarnar at vera lidnar í 2010.</p>
<p type="listitem">Somuleiðis verður hildið áfram við kanningunum av einum framtíðar flogvølli í Føroyum.</p>
<p type="listitem">Landsstýrið  tekur  undir  við,  at  undirsjóvartunnil  verður  gjørdur  millum  Skálafjørðin  og</p>
<p type="listitem">Tórshavn.</p>
<p type="listitem">Kanningar  av  undirsjóvartunli  til  Sandoyar  halda  fram,  og  er  ætlanin  at  fara  undir  hesa verkætlan skjótast gjørligt.</p>
<p type="listitem">Samferðsluútbyggingar verða annars framdar í samsvari við Samferðsluætlanina 2006.</p>
<p><em type="bold">Fígging av samferðslukervinum </em>Samferðsluíløgur eru søguliga vorðnar fíggjaðar við skatti, t.e. yvir fíggjarlógina. Hetta er ikki av tilvild. Tað eru góðar samfelagsbúskaparligar orsakir til at skattafíggja íløgur í undirstøðukervið. Tí tá íløgan er gjørd, kostar tað samfelagnum lítið eyka, um ein eyka persónur nýtir íløguna. Samfelagsbúskaparliga er tað tí skilagott ikki at taka nýtslugjald fyri at nýta íløguna. Tann fyrimunur, ið brúkarin fær av at nýta íløguna, er munandi størri enn tað sindrið, sum ein eyka brúkari kostar landinum í sliti á undirstøðukervið. So leingi sum kapasiteturin á vegakervinum er nóg stórur, eigur tað tí at vera ókeypis at nýta veganetið. Tann støðan, sum hevur tikið seg upp í nógvum londum seinastu áratíggjuni er, at skattatrýstið er vorðið so høgt, at stjórnirnar í summum londum ikki hava hildið tað verið ráðiligt at hækka skattin enn meira fyri at fíggja størri íløgur í samferðslukervið. Tí er spurningurin um partvísa ella fulla brúkarafígging av stórum íløgum vorðin viðkomandi, bæði í Føroyum og uttanlands, </p>
<p type="listitem">Vinnupolitikkur 24 eisini tí stjórnirnar hava mett tað vera sera trupult ella ógjørligt at skerja játtanina til onnur øki.  Heldur  enn  at  útseta  íløgur  í  undirstøðukervið  nógv  ár  orsakað  av  vantandi  skattafíggingarmøguleikum,  hava  stjórnirnar  valt  næstbestu  loysnina:  at  brúkarafíggja  ávísar  stórar íløgur í samferðslukervið.</p>
<p type="listitem">Ætlanin er at halda fast við meginregluna, at íløgur í samferðslukervið sum mest verða fíggjaðar úr landskassanum uttan brúkaragjøld. Um talan er um stórar verkætlanir, har  tað er trupult hjá landskassanum at fíggja hesar, kann fígging við støði í inntøkum frá  brúkaragjøldum heilt ella partvíst koma upp á tal. 2.12. Orkuøkið    Atgongd til ódýra og trygga orkuveiting hevur stóran týdning fyri vinnulívið. Samstundis hevur  tað  stóran  samfelagsligan  týdning,  at  orkunýtslan  í  so  lítlan  mun  sum  gjørligt  ávirkar  staðbundna og alheims umhvørvið.    Í Føroyum er eingin orðaður orkupolitikkur ella nútímans lóggáva, sum samskipar virksemi í  sambandi við framleiðslu, flutning og sølu av eli. Sitandi landsstýrissamgonga hevur sett  sær  sum mál at fáa hesar spurningar á politiska dagsskrá, og er ein arbeiðsbólkur settur at arbeiða  við  spurningunum.  Afturat  arbeiðsbólkinum  er  settur  ein  hoyringsbólkur  at  veita  fakligan  serkunnleika og til at umboða samfelagslig og vinnulig áhugamál í arbeiðinum.    Endamálið  við  arbeiðinum  er  at  orða  uppskot  til yvirskipaðan  orkupolitikk  og  elveitingarlóg.  Dentur  verður lagdur  á,  at  framtíðar  orkuútbygging  fer fram  á  ein  umhvørvisvarligan  hátt,  at  varandi  orkukeldur  verða  gagnnýttar  sum  mest,  at  orkusparandi  tiltøk  verða  framd,  og  at  gransking og royndarvirksemi innan tey øki, sum orkupolitikkurin fevnir um, verða stimbrað.    Arbeiðið  við  at  orða  ein  orkupolitik  og  elveitingarlóg  verður  væntandi  liðugt  á  sumri  2006.  Fyrsta  ávegisfrágreiðingin  varð  latin  landsstýrismanninum  í  vinnumálum  á  heysti  í  2004  til  politiska viðgerð. Seinna ávegisfrágreiðingin verður væntandi liðug í ár.</p>
<p type="listitem">Orðaður  verður  ein  orkupolitikkur,  og  karmarnir um  elframleiðslu  verða  dagførdir  við nýggjari elveitingarlóg.</p>
<p type="listitem">Vinnupolitikkur 25 3.  Mikropolitikkur    3.1. Nýskapan – fýra vakstrardriv    Ein  vælskipaður  bygnaðarpolitikkur  er  ein  fortreyt  fyri  búskaparvøkstri  í  einum  landi.  Búskaparvøksturin  er  í  stóran  mun  tengdur  at,  hvussu  góðar  fortreytirnar  eru  fyri  nýskapan  (innovatión).    Nýskapan er, tá eitt virki mennir ella tekur í nýtslu eina nýggja vøru, tænastu, mannagongd ella  tøkni ella ein nýggjan hátt at marknaðarføra, sum gevur fyritøkuni ein fyrimun í kappingini við  aðrar fyritøkur. Nýskapan kann eisini vera, tá eitt nýtt virki verður sett á stovn, sum framleiðir  vørur ella tænastur, sum ikki eru framleiddar í samfelagnum áður. Felagsnevnarin fyri nýskapan  er sostatt at framleiða øðrvísi og betri enn fyrr.     Tvær  yvirskipaðar  nýskapanarstrategiir  eru  at  fylgja  í  einum  samfelagi.  Tann  fyrra  er  ein  granskingardrivin strategi, har granskingarúrslit um nýggja vitan ella tøkni verða handilsgjørd,  so  tey  fáa  eitt  búskaparligt  virði.  Í  hesari  strategiini  verður  denturin  lagdur  á  gransking,  vitanarspjaðing og sambandið millum granskingarumhvørvið og vinnuna.    Tann seinna er ein marknaðardrivinstrategi, har dentur verður lagdur á nýggjar samansetingar  av  verandi  tøkni,  tillagingar  av  vørum  og  tænastum,  so  tey  betri  kunnu  lúka  tann  tørv,  sum  marknaðurin hevur, og at finna nýggjar marknaðir fyri vørurnar ella tænasturnar, sum virkini  framleiða. Denturin verður í hesari strategiini lagdur á marknaðarkunnleika, og hvussu einstøku  fyritøkurnar  skapa  bestu  karmar  fyri  initiativi,  førleikamenning  og  skjótum  broytingum  í  framleiðsluni.    Tað ber til at velja at fylgja aðrari av hesum strategium, men vanliga fæst besta úrslitið, tá ein  kombinatión av hesum báðum strategium verður nýtt.    Í  tráð  við  hesar  báðu  yvirskipaðu  nýskapanarstrategiir  hevur  OECD  eyðmerkt  fýra  sonevnd  vakstrardriv, sum eru gróðrarbotnurin undir nýskapan í einum samfelagi. Hesi eru:</p>
<p type="listitem">Gransking og vitanarspjaðing</p>
<p type="listitem">Íverksetan</p>
<p type="listitem">KST-nýtsla</p>
<p type="listitem">Betri starvsfólkanýtsla (HRM)</p>
<p>Vinnupolitikkur 26</p>
<p type="listitem">Mynd 2: Tey fýra vakstrardrivini, nýskapan og búskaparvøkstur 3.2. Gransking og vitanarspjaðing    Sum  víst  á  omanfyri,  er  gransking  og  vitanarspjaðing  ein  partur  av  gróðrarbotninum  fyri  nýskapan. Orsøkin til hetta er serliga tey hugskot, ið stinga seg upp í netverkum millum privatar  fyritøkur  og  almennar  stovnar,  har  fólk  við  m.a.  vísindaligari  bakgrund  og  tøknifrøðiligum  førleika á høgum støði starvast.     Granskarapark  Biotøkniliga granskingin í Føroyum, undir hesum eisini gransking innan matvørur, fólkaheilsu  (ílegugransking) og djóraheilsu, er øki, ið hevur stórar møguleikar, tá umræður at skunda undir  m.a  nýtsluna  av  nýggjari  tøkni.  Í  okkara  grannalondum  er  staðfest,  at  virksemið  í  flestu  granskaraparkunum hevur givið skjótari og effektivari flutning av vitan frá hægri lærustovnum  og  øðrum  granskingarumhvørvum  til  fyritøkur.  Minni  fyritøkur,  ið  ikki  sjálvar  ráða  yvir  tí  neyðuga  váðafúsa  kapitalinum  og  know-how,  fáa  í  serligan  mun  nyttu  av  tí  virksemi, ið  er  í  granskaraparkum. Tann aktivitetur, ið er í granskaraparkum, kann fevna um vitanarflutning og  vitanarspjaðing,  líka  frá  grundgransking,  nýttari  gransking,  nýskapan,  vørumenning  og/ella  ígongdsetan av nýggjum virkjum.    Til tess at skapa bestu karmar fyri vitanarspjaðing og gransking innan nevnda øki er ætlanin at:</p>
<p type="listitem">Seta á stovn granskarapark, ið skal hava sítt støði í tøkniligum granskingarvirksemi, sum framleiðir  og  spjaðir  vitan,  tí  granskarar  og  privatar  fyritøkur  samstarva  og  <span type="quote">“búgva”</span>  í  sama umhvørvi.</p>
<p>Gransking og vitanarspjaðing</p>
<p>Íverksetan</p>
<p>KST-nýtsla</p>
<p>Starvsfókanýtsla (HRM)</p>
<p>Nýskapan</p>
<p>Búskaparvøkstur</p>
<p>Vinnupolitikkur 27</p>
<p type="listitem">Í  eini  granskarapark  kunnu  lesandi  og  granskarar  frá  lærdum  lærustovni,  fyritøkur  og  verkætlanir, í styttri ella longri tíð, leiga sær kanningarstovur og skrivstovur, har ið tey kunnu  royna ella menna vitanargrundað handilshugskot, og har ið tey hava atgongd til ymsar felags  hentleikar.  Tá  ið  handilshugskotið  er  liðugt  ment,  stovnsetur  verkætlanin  fyritøkuna  hjá  sær  uttan  fyri  granskaraparkina  ella  selur  hugskotið  til  aðrar  fyritøkur.  Nakrar  verkætlanir menna  seg til smáar fyritøkur, ið verða verandi í granskaraparkini í longri tíð.    Tað yvirskipaða málið fyri granskaraparkina er at geva íkast til:</p>
<p type="listitem">At handilsliggera granskingar- og kanningarúrslit.</p>
<p type="listitem">At fremja nýskapan í fyritøkum.</p>
<p type="listitem">At menna sambond og samstarv millum gransking og vinnu.</p>
<p type="listitem">At menna nýggjar fyritøkur.</p>
<p type="listitem">At draga nýggjar fyritøkur til sín.</p>
<p type="listitem">Vantandi  kanningarstovuhentleikar  og  váðafúsur  kapitalur  í  Føroyum  eru  tvær  forðingar  fyri  spjaðing og nýtslu av biotøkni í bæði nýggjum og longu stovnsettum fyritøkum.    Stovnsetanin  av  eini  granskarapark  kundi  virkað  við  til  at  brotið  aðra  av  hesum  forðingum  niður. Ein treyt er tó, at neyðug fígging fæst til vega, soleiðis at farast kann undir at byggja eina  granskarapark,  umframt  at  tað  almenna  fíggjar  eitt  møguligt  rakstrarundirskot,  ið  væntandi  verður  í  fyrstuni.  Tað  verður  tó  miðað  ímóti,  at  raksturin  av  granskaraparkini  sum  frá  líður  verður sjálvfíggjaður.    Fyri  at  bróta  seinnu  forðingina  er  neyðugt,  at  tað  almenna  saman  við  privatum  íleggjarum,  peningastovnum,  grunnum  og  øðrum  venturekapitalfeløgum  virkar  við  til,  at  gott  grundarlag  fæst fyri fígging av teimum verkætlanum, ið skulu húsast í granskaraparkini. Sí eisini brot 3.3.  um íverksetan.    Luttøka í altjóða granskingartiltøkum  Fyri  at  stimbra  granskingina  í  Føroyum  og  møguleikarnar  at  skapa  altjóða  sambond  millum  granskarar  og  vinnulív  er  tað  týdningarmikið,  at  Føroyar  kunnu  luttaka  í  altjóða  granskingarsamstarvi.    Ætlanin er at:</p>
<p type="listitem">Føroyskar fyritøkur skulu kunna taka lut í granskingar- og nýskapanartiltøkum hjá ES á jøvnum føti við aðrar evropeiskar fyritøkur. 3.3. Íverksetan    OECD  allýsir  íverksetan  (entrepreneurship)  sum  tann  dynamiska  tilgongdin,  ið  er  at  finna  búskaparligar  møguleikar,  og  á  hesum  grundarlagi  at  menna,  framleiða  og  selja  vørur  og  tænastur. Týðandi faktorar fyri íverksetan í einum samfelagi eru:</p>
<p type="listitem">Íverksetanarhugburður.</p>
<p type="listitem">Íverksetaraskipanir.</p>
<p type="listitem">Fíggingarmøguleikar.</p>
<p type="listitem">Vinnupolitikkur 28</p>
<p type="listitem">Skattlig viðurskifti.</p>
<p type="listitem">Greiðir lógarkarmar og reglur.</p>
<p type="listitem">Smidlig almenn fyrisiting.</p>
<p type="listitem">Íverksetarahugburður  Hugburðurin hjá fólki um íverksetan og íverksetarar ávirkar, í hvønn mun fólk velja at gerast  íverksetarar. Í summum londum verða fólk frá barnsbeini eggjað til at gerast íverksetarar, og  roynt  verður  at  geva  fólki  ein  positivan  hugburð  til  íverksetarar,  sum  verða  lýstir  sum  fyrimyndir fyri onnur.     Um ein íversetarahugburður í størri mun enn í dag skal alast fram í Føroyum, er ein eyðsýndur  møguleiki  at  byrja  í  skúlaverkinum.  Tað  kundi  t.d.  verið  gjørt  á  tann  hátt,  at  næmingarnir  arbeiða við verkætlanum, har teir í praksis royna seg sum íverksetarar, ella at teir arbeiða við  skrivligum uppgávum, sum snúgva seg um íverksetan. Eitt dømi um hetta er European Business  Game, sum miðnámsskúlarnir í Føroyum eru við í, og <span type="quote">“Ungt virki”</span> hjá Handilsskúlanum.    Annað, sum hevur týdning, er, at hægri læri- og granskingarstovnar eru tilvitaðir um, at vitan  kann handilsliggerast. Harumframt eigur at verða eggjað til, at fólk við hægri útbúgving skapa  sær sín egna vinnuveg ella í størri mun søkja sær starv í vinnuni.</p>
<p type="listitem">Ætlanin er, at útbúgvingarverkið í størri mun enn í dag skal vera ein virkin partur at ala fram ein íverksetarahugburð í føroyska samfelagnum.</p>
<p type="listitem">Eggjað verður teimum við hægri útbúgving at skapa sær sín egna vinnuveg ella í størri mun søkja sær starv í vinnuni.</p>
<p type="listitem">Íverksetaraskipanir  Ein spurningur, sum ofta verður viðgjørdur bæði uttanlands og í Føroyum, er, í hvønn mun tað  almenna skal seta á stovn serligar skipanir fyri íverksetarar, og hvørjar hesar skulu vera. Serliga  er tað spurningurin, í hvønn mun tað almenna skal stuðla íverksetarum fíggjarliga, sum kjakast  verður um. Fyrimunurin við slíkum stuðli er, at fíggjarliga veikir íverksetarar fáa høvi at menna  síni  hugskot.  Vandin  við  slíkum  stuðli  er,  at  hann  kann  virka  kappingaravlagandi  ella  stuðla   ódugnaskapi.    Fíggingartørvurin hjá íverksetarum eigur at verða nøktaður við sáð- og venturekapitalskipanum.  Sí eisini brotið niðanfyri um íverksetarafígging.    Uppgávan hjá tí almenna er  sostatt serliga at lætta um møguleikarnar hjá íverksetarum at fáa  atgongd  til  vitan,  kapital  og  samstarvspartnarar  og  at  tryggja,  at  tað  ikki  er  ov  tvørligt  hjá  íverksetarum at byrja sítt virksemi.    Ætlanin er at:</p>
<p type="listitem">Ráðgeving innan íverksetan skal savnast á einum stað.</p>
<p type="listitem">Íverksetaranetverk skulu stovnast, har íverksetarar kunnu læra av hvørjum øðrum og skapa nýggj hugskot saman. Íverksetaranetverk skulu ikki bert vera lokal, men eisini altjóða, so  føroyskir íverksetarar fáa samband við íverksetaranetverk uttanlands.</p>
<p type="listitem">Skipaðir  verða  fysiskir  karmar  fyri  íverksetaravirksemi  nærhendis  útbúgvingarstovnum  í sambandi við, at hesir verða útbygdir.</p>
<p>Vinnupolitikkur 29</p>
<p type="listitem">Fíggingarmøguleikar  Ein  fortreyt  fyri  íverksetaravirksemi  er  atgongdin  til  fígging.  Skulu  góð  hugskot  føra  til  íverksetaravirksemi,  er  ein  neyðug  fortreyt,  at  fígging  er  tøk  til  alla  menningina  av  einum  hugskoti  og/ella  einum  virki.  Almenna  uppgávan  er  at  menna  og  skapa  karmar  fyri  einari  samanhangandi  fíggingarskipan,  har  atgongd  er  til  ódýra  granskingar-,  sáð-,  venture-  og  peningastovnsfígging, umframt fígging gjøgnum ein virðisbrævamarknað.    Ofta  eru  fleiri  ymisk  sløg  av  fígging  at  finna  í  somu  fasu  í  verkætlanini/produktmenningini.  Eisini kann henda, at tað t.d. bara er peningastovnsfígging í einari verkætlan. Tað avgerandi er  tó, at atgongd er til fígging av øllum fasum í einari verkætlan, tí um ávís fíggingarsløg vanta, er  vandi  fyri,  at  fíggingartørvurin  hjá  íverksetaranum  ikki  verður  nøktaður.  Royndir  vísa,  at   peningastovnarnir ofta eru varnir við at fíggja virksemi, sum er nýtt og ókent, ella har long tíð  gongur,  frá  tí  at  íverksetarin  hevur  tørv  á  fígging,  til  inntøkur  kunnu  væntast  at  koma  frá  virkseminum.    Váðafúsur  kapitalur  (sáð-  og  venturekapitalur)  hevur  tí  ein  serligan  leiklut  í  sambandi  við  íverksetaravirksemi. Hetta er serliga galdandi fyri íverksetarar í vinnugreinum innan tøknifrøði,  har  tað  mangan  er  torført  at  fáa  pening  til  vega  við  vanligum  bankalánum.  Atgongdin  til  váðafúsa og tolna fígging er tí í mongum førum avgerandi fyri, at íverksetarar kunnu koma í  gongd við at menna síni hugskot.    Sáð- og ventureíleggjarar luttaka ofta aktivt í at fremja verkætlanirnar og hava í mongum førum  betri  grundarlag  fyri  at  meta  um  vandar  og  møguleikar  enn  aðrir  kapitalveitarar.  Ein  ventureíleggjari hevur ofta hollan kunnleika til organisatión, strategi og marknaðarføring. Hesin  kunnleiki er nógv verdur fyri ein íverksetara, sum tí kann konsentrera seg um sítt serliga øki.    Landstýrið  kann  ávirka  útboðið  av  venturekapitali,  fyrst  og  fremst  við  at  tryggja  sømiligar  karmar, sum stuðla undir vælvirkandi fíggjarmarknaðir. Harafturat kann landsstýrið tryggja, at  t.d. skattareglur og fyrisitingarligar byrðar ikki eru so tungar, at nýggjar fyritøkur hokna undir  byrðuni.     Ásannast má, at útboðið av fíggingarmøguleikum í Føroyum ikki er nøktandi. Tí er ætlanin at  virka fyri at fáa gongd á ein venturekapitalmarknað.    Ætlanir hesum viðvíkjandi eru at:</p>
<p type="listitem">Virka fyri at broyta viðtøkurnar hjá Framtaksgrunninum, so at grunnurin í størri mun enn í dag  leggur  seg  eftir  at  gera  íløgur  í  nýtt  virksemi  við  tolnum  og  váðafúsum  kapitali.  Endamálið er at skapa gróðrarbotn fyri, at vit aftan á eina tíð fáa fleiri nýggjar fyritøkur,  eisini  vitanargrundaðar  fyritøkur,  sum  skulu  hava  umstøður  at  handilsliggera  hugskot  og  granskingarúrslit.</p>
<p type="listitem">Samskipa  stuðulsskipanir,  sum  landsstýrið  varðar  av,  til  tess  at  geva  vinnuligum verkætlanum við handilsligum møguleikum lættari atgongd til kapital.</p>
<p type="listitem">Skapa  góðar  karmar  fyri  einum  venturekapitalmarknaði  og  granskingar-  og sáðkapitalgrunnum.</p>
<p>Vinnupolitikkur 30</p>
<p type="listitem">Vinnuframi  Landsstýrið  vil  virka  fyri  at  stuðla  føroyskum  fyritøkum  at  byggja  upp  m.a.  framleiðslu  av  nýggjum vørum og tænastum, menning av hávirðisvørum og -tænastum og aðrari framleiðslu  við  stórum  nývirði.  Eitt  vinnuligt  nýlendi,  sum  eigur  at  stuðlast  eru  kreativu  vinnurnar.  Sum  dømi  kunnu  nevnast  tónleikur,  handverk  o.a.  Stuðul  til  nevndu  øki  verður  veittur  við  vinnuframaskipan, sum m.a. stuðlar menning av:</p>
<p type="listitem">Nýggjum vørum og tænastum.</p>
<p type="listitem">Telduforritum, kt-loysnum og kreativum vinnum.</p>
<p type="listitem">Nýskapandi verkætlanum.</p>
<p type="listitem">Sølufremjandi tiltøkum.</p>
<p type="listitem">Skattlig viðurskifti  Skattaskipanin ávirkar í stórum áhugan hjá øðrum at seta pening í nýggjar fyritøkur, serliga har  váðin er stórur.</p>
<p type="listitem">Ætlanin er at gjøgnumganga skattligu karmarnar kring íverksetan og viðgera spurningin, um tørvur  er  á  broyting  í  skattareglunum  fyri  venturefeløg,  íleggjarar  í  venturefeløg  og  fyri  virðisbrævaoptiónir til starvsfólk.</p>
<p type="listitem">Smidlig fyrisiting  Eins og tað er av týdningi at skapa karmar við at gera lógir, kunngerðir og skipanir, sum hava  týdning fyri vinnuliga umhvørvið, líka so týdningarmikið er tað, at stovnar landsins, sum umsita  umrøddu  reglur  og  skipanir,  virka  væl  og  smidliga,  og  at  sum  mest  fæst  burtur  úr  teimum  játtanum, hesir stovnar fáa tillutað.    Harumframt  er  tað  av  størsta  týdningi,  at  stovnarnir  eru  væl  samskipaðir,  soleiðis  at  fyritøkurnar fáa eins boð, sama hvønn stovn tær fyrst venda sær til. Tí eigur miðvíst arbeiði at  verða sett í verk, so at fyritøkur, har tað ber til, bert skulu venda sær til ein myndugleika at fáa  greitt  síni  viðurskifti.  Ein  miðvís  talgilding  av  almennu  fyrisitingini  og  samstarv  millum  viðkomandi myndugleikar fer at hjálpa í so máta.    Í  hesum  sambandi  verður  arbeitt  við  at  fyrireika  eina  samskipan  av  virkseminum  hjá  Menningarstovuni, Ferðaráð Føroya og Vinnuframagrunninum.    Havandi í huga tey fyri stóran part somu endamálini hjá hesum stovnum, verður kannað, hvussu  teir kunnu verða samansjóðaðir og skapa eitt dynamiskt umhvørvi, soleiðis at bæði tað almenna  og tað vinnulív, sum stovnarnir eru ætlaðir at menna, kunnu fáa sum mest burtur úr tí tilfeingi,  hesir stovnar ráða yvir.    Nýggi samanlagdi stovnurin fer at hava eitt fjøltáttað samstarv við nógvar ymsar partar so sum  vinnusamskipanir,  einstakar  fyritøkur,  íverksetarar,  ymsu  stjórnarráðini  og  stovnar  teirra.  Millum høvuðsuppgávurnar hjá stovninum verður:</p>
<p type="listitem">At birta upp undir nýskapan og íverksetan.</p>
<p type="listitem">Í  samstarvi  við  aðrar  myndugleikar  at  samskipa  mannagongdir  innan  fyrisiting,  sum hava týdning fyri íverksetarar.</p>
<p type="listitem">Vinnupolitikkur 31</p>
<p type="listitem">At  ráðgeva  um  íverksetan  og  gera  íverksetaraportal,  har  íverksetarar  fáa  svar  upp  á spurningar um at stovna fyritøku.</p>
<p type="listitem">At marknaðarføra føroyskar vørur og tænastur og Føroyar sum eitt land at gera íløgur í.</p>
<p type="listitem">At menna ferðavinnuna í Føroyum og at marknaðarføra Føroyar sum ferðamannaland. 3.4. KST-nýtsla    OECD-kanningar  vísa,  at  nýtslan  av  kunningar-  og  samskiftistøkni  (KST)  í  einum  samfelagi  hevur stóran týdning fyri framleidnið í búskapinum og sostatt eisini fyri búskaparvøksturin.  Økt KST-nýtsla kann m.a. hava hesi positivu árin:</p>
<p type="listitem">Verandi vinnur gerast meira framleidnar við at nýta KST til at effektivisera framleiðslu- og arbeiðsgongdir.</p>
<p type="listitem">Sambandið millum útbjóðarar og eftirspyrjarar av einari tænastu gerst lættari.</p>
<p type="listitem">Lættari verður at samanbera tilboð upp á vørur og tænastur.</p>
<p type="listitem">Møguleikar at marknaðarføra vørur og tænastur gerast sum heild øðrvísi og lættari.</p>
<p type="listitem">Økt  KST-nýtsla  økir  um  møguleikarnar  at  skapa  netverk.  Hetta  hevur  serliga  týdning  í vitanartungum vinnum.</p>
<p type="listitem">Tað er vert at geva gætur, at tað er KST-nýtslan, sum er í fokus í hesum parti av virkisætlanum  landsstýrisins, ikki bert KT-framleiðsla. Tó so, at ein økt KST-nýtsla í samfelagnum sum heild  væntandi hevur positivar avleiðingar á KT-vinnuna eisini.    Semja er um, at tað almenna hevur stórar uppgávur, tá tað ræður um at menna KST-nýtsluna í  Føroyum:</p>
<p type="listitem">At  stuðla  upp  undir  so  vælvirkandi  marknaðir  sum  gjørligt  við  effektivari  kapping millum útbjóðarar.</p>
<p type="listitem">At  seta  í  verk  tiltøk  á  teimum  økjum,  har  marknaðirnir  ikki  av  sær  sjálvum  kunnu væntast at eggja til optimala samfelagsbúskaparliga nýtslu av KST.</p>
<p type="listitem">At  ganga  á  odda,  tá  tað  snýr  seg  um  at  gagnnýta  teir  fyrimunir,  sum  KST  gevur  í framleiðslu av vørum og tænastum.</p>
<p>Í hesum sambandi verður dentur lagdur á meginregluna í KT-vinnupolitikkinum um, at føroysk KT-virki skulu hava møguleika at bjóða seg fram, tá landið spyr eftir KT-tænastum. <em type="bold">KST-undirstøðukervið er ein fortreyt </em>Tað almenna hevur í fyrstu syftu sum uppgávu at tryggja, at grundleggjandi undirstøðukervið er nøktandi, og í aðru syftu at tryggja, at tað almenna gagnnýtir møguleikarnar, sum nýggja undirstøðukervið gevur fyri at skapa virðir fyri brúkararnar og fyri alt samfelagið. Fjarskiftismarknaðurin <em type="italic"></em>hevur stóran týdning fyri KST-nýtsluna í Føroyum. Tað, sum serliga hevur týdning fyri útbreiðsluna av KST, er, hvørjar KST-loysnir verða bjóðaðar fram, hvussu dekningurin av hesum loysnum er, t.e. hvussu stórur partur av fólkinum hevur atgongd til teknisku loysnina, og hvussu høgur prísurin er. Tess betri KST-loysnirnar eru, størri dekningurin er, og lægri prísurin er, tess betri eru fortreytirnar fyri einari stórari útbreiðslu av </p>
<p>Vinnupolitikkur 32</p>
<p type="listitem">KST  og  tískil  møguleikanum  fyri,  at  KST  verður  gagnnýtt  av  einstaklingum,  virkjum  og  tí  almenna.    Um samanborið verður við OECD og ES, eru hagtølini fyri dekning, útbreiðslu, nýtslu og prísir  á  flestum  økjum  sambærlig  við  miðaltalið  fyri  hesi  lond  undir  einum,  tó  við  einstøkum  undantøkum.  Um  vit  samanbera  okkum  við  norðurlendsku  grannalondini,  sum  eru  millum  fremstu  lond  í  heiminum,  tá  tað  snýr  seg  um  at breiða  út  og  nýta  KST,  eru  vit tó  sum  heild  nakað aftanfyri.     Av  øllum  teimum  viðurskiftum,  sum  kann  ávirka  KST-útbreiðslu  og  –nýtslu,  er  kervisbygnaðurin  helst  týdningarmesti  einstaki  faktorurin.  Fyri  at  tryggja  virkna  kapping  á  fjarskiftisøkinum  er  ætlanin  at  taka  neyðug  stig  til  at  tryggja,  at  kappingin  ikki  verður  avmarkað, tá Føroya Tele verður einskilt.</p>
<p type="listitem">Í sambandi við einskiljingina av Føroya Tele verður tryggjað, at javnbjóðis atgeingi til kervið verður fyri allar fjarskiftisveitarar, so kappingin á fjarskiftisøkinum verður virkin.</p>
<p type="listitem">Breiðbandsøkið  Føroyar  hava  verið  eftirbátur  í  mun  til  OECD-lond,  tá  tað  snýr  seg  um  útbreiðslu,  nýtslu  og  prísir á breiðbandi, men seinasta árið hava  stór framstig verið. Við breiðband er at  skilja eitt  internetsamband, sum ger tað møguligt at flyta stórar mongdir av dátu skjótt, sama um hetta fer  fram tráðleyst ella um eina fasta linju. Í altjóða samanberingum er breiðband ofta skilmarkað  sum samband við einari dátuflutningsferð á 128 Kbit/s.     Útbreiðslan  av  breiðbandi  í  Føroyum,  roknað  sum  tal  av  internetsambondum  í  alt  í  mun  til  fólkatalið, var við árslok 2004 góð 6 %, sum var nakað minni enn miðaltalið fyri OECD. Tað er  eisini munandi minni enn tey uml. 20 % í útbreiðslu, sum fremstu KT-londini í Evropa, eitt nú  Danmark  og  Ísland,  kundu  vísa  á.  Seinasta  árið  er  útbreiðslan  av  breiðbandi  í  Føroyum  tó  tvífaldað,  so  hon  við  árslok  2005  var  uml.  12,5%.  Tá  havt  verður  í  huga,  at  miðaltalið  á  persónum  í  hvørjum  húsarhaldi  í  Føroyum  er  væl  hægri  enn  í  grannalandum  okkara,  er  tað  sannlíkt,  at  tann  parturin  av  fólkinum,  sum  hevur  atgongd  til  breiðbandssamband,  nærkast  støðinum í grannalondunum. Hagtølini eru tó ikki nóg neyv til, at nøkur greið niðurstøða kann  gerast um hetta.    Dekningurin  av  breiðbandi  í  Føroyum  nærkast  støðugt  teimum  100  %,  og  so  at  siga  allir  føroyingar kunnu tí um stutta tíð fáa sær breiðbands internetsamband.    Hóast  lækkandi  prísir  í  2005  er  prísurin  á  breiðbandi  í  Føroyum  enn  nakað  hægri  enn  í  grannalondunum, og enn er ikki møguligt at tekna hald við flatrate, har prísurin fyri sambandið  er óheftur av nýtsluni.     Ætlanin er at:</p>
<p type="listitem">Útbreiðslan  av  breiðbandshaldum  í  mun  til  íbúgvatalið  við  árslok  2006  skal  vera  í minsta  lagi  18  %,  og  innan  árslok  2008  skal  útbreiðslan  vera  millum  5  tey  bestu  í  OECD.</p>
<p type="listitem">Vinnupolitikkur 33</p>
<p type="listitem">Stimbra  útbreiðsluna  av  breiðbandi  við  at  broyta  skattareglurnar,  so  arbeiðsgevarar kunnu  gjalda  alt  ella  part  av  breiðbandssambandi  hjá  starvsfólki,  uttan  at  tað  verður  roknað sum skattskyldug inntøka hjá starvsfólkunum.</p>
<p type="listitem">Fylgja gongdini á breiðbandsmarknaðinum og taka neyðug stig, um marknaðarkreftirnar og verandi reguleringsamboð ikki føra til nøktandi útbreiðslu og prísir.</p>
<p type="listitem">Umfatandi KST-ætlan  Fyri  at  stimbra  nýtsluna  av  kunningar-  og  samskiftistøkni  í  øllum  tí  føroyska  samfelagnum  hevur landsstýrið sett sær hesi mál:</p>
<p type="listitem">Allir føroyingar skulu við árslok 2006 hava møguleika ókeypis at ogna sær eina talgilda undirskrift.  Í  minsta  lagi  30  %  av  øllum  føroyingum  skulu  hava  útvegað  sær  talgilda  undirskrift við árslok 2007.</p>
<p type="listitem">Størri  dentur  skal  leggjast  á  at  integrera  KST  í  undirvísingina  í  fólkaskúlanum.  Hetta verður tryggjað við:  o  at  bøta  um  atgongdina  til  teldur  við  háferðar-internetsambandi  í  fólka-  og miðnámsskúlunum, o  gjøgnum læraraskúlan at hækka KST-førleikan hjá nýggjum lærarum og skapa fatan fyri møguleikunum at nýta KST í undirvísingini, o  eftir tørvi at skipa námsfrøðiliga KST-eftirútbúgving av verandi lærarum, og  o  at skipa so fyri, at tilfar og uppgávur á føroyskum verða tøkar á sentralum staði.</p>
<p type="listitem">Fyrireika  verður  føroysk  KT-útbúgving  á  Master-støði,  og  arbeitt  verður  víðari  við  at geva møguleika fyri ph.d.-lestri, møguliga sum vinnu-ph.d, har privat virki gjalda allan  ella part av kostnaðinum.</p>
<p type="listitem">Almenna  fyrisitingin  skal  miðvíst  talgildast,  so  borgarar  og  virki  kunnu  avgreiða  síni viðurskifti við tað almenna elektróniskt. Visiónin er, at føroyska fyrisitingin innan 2015  er millum fremstu lond í heiminum innan talgilda fyrisiting, 3.5. Betri starvsfólkanýtsla    Sum nevnt omanfyri er tað avmarkað, hvønn leiklut tað almenna kann hava, tá tað snýr seg um  at menna starvsfólkanýtsluna í føroyskum virkjum. Tað er ábyrgdin hjá leiðslunum á einstøku  virkjunum at seta starvsfólk, menna teirra førleikar og skipa arbeiðið á ein hátt, so starvsfólkini  kunnu skapa størst møguligt virði fyri virkið og fyri seg sjálvi.     Uppgávan  hjá  landinum  er  serliga  at  tryggja,  at  fólk  kunnu  nema  sær  eina  førleikagevandi  útbúgving, og at útboðið av eftirútbúgvingum er nøktandi. Harafturat er tað ein uppgáva hjá tí  almenna  at  ganga  á  odda,  tá  tað  snýr  seg  um  skilagóða  starvsfólkanýtslu  (Human  Ressource  Management - HRM), og at tryggja, at lóggávan stuðlar upp undir skilagóða starvsfólkanýtslu í  privatu vinnuni.    Ætlanin er at:</p>
<p type="listitem">Ganga á odda sum fyrimynd innan starvsfólkanýtslu.</p>
<p type="listitem">Tryggja eitt nøktandi útboð av útbúgving og eftirútbúgving í leiðslu, m.a. innan HRM. 4.  At marknaðarføra Føroyar uttanlands</p>
<p>Vinnupolitikkur 34</p>
<p type="listitem">At marknaðarføra føroyskar vørur og tænastur og Føroyar sum eitt land at gera íløgur í.  Týðandi  táttur  í  altjóðagerðini  er,  at  lítið  er,  sum  forðar  arbeiðsmegi  og  kapitali  at  fara  um  landamørk.  Býir  og  landaøki,  ið  geva  arbeiðsmegi  og  kapitali  góð  kor,  draga  hesar  framleiðslumiðlar  til  sín  úr  økjum,  har  korini  ikki  eru  so  góð.  Hendan  atdráttarmegin  og  kunnleikin  um  góðu  korini  gera,  at  alt  meira  virksemi  verður  drigið  til  nýggju  vakstrarøkini.  Succes alir succes.    Øki sum Føroyar mugu tí gera meira burtur úr marknaðarføring av sínum fyrimunum enn tey  øki, ið øll kenna atdráttarmegina frá. Endamálið við marknaðarføringini av Føroyum er sostatt  at kveikja áhugan hjá útlendskari arbeiðsmegi og kapitali fyri vinnu- og vinningsmøguleikum í  føroyska samfelagnum og í samvinnu við áhugaðar partar her á landi.    Útlendsk arbeiðsmegi og kapitalur, sum koma til Føroyar, eru áhugað í góðum vinnu- og vinningsmøguleikum  -  frá  fyrsta  degi.  Hesir  framleiðslumiðlarnir  kenna  altjóða  marknaðin,  har  úrslitið av teirra samvirkan gevur avkastið. Teir eru innovativir og kunnu hugsast at vilja brúka  verandi  møguleikar  øðrvísi,  enn  verandi  vinna  í  Føroyum  hevur  gjørt.  Marknaðarføringin  av  Føroyum  sum  land  at  gera  íløgur  í  eigur  tí  ikki  bert  at  byggja  á  verandi  vinnur,  men  fevna  breiðari og vísa á karmar, sum samfelagið kann bjóða.    Fyri at eitt átak at fáa útlendskar íløgur til Føroyar skal eydnast, er neyðugt at:</p>
<p type="listitem">Meta  um  og  menna  vinnulívskarmarnar  í  Føroyum  gjøgnum  samskifti  við  útlendskar fyritøkur og stovnar.</p>
<p type="listitem">Framhaldandi  at  menna  fatanina  í  Føroyum  av,  at  útlendskar  íløgur  eru  eitt  gott  og mennandi íkast til føroyska samfelagið.</p>
<p type="listitem">Framleiða tilfar, ið lýsir Føroyar á ein bæriligan, trúverdugan og positivan hátt.</p>
<p type="listitem">Kunna um Føroyar í útlondum og vísa á teir møguleikar, sum eru til staðar.</p>
<p type="listitem">Føroyingar  hava  ivast,  tá  tað  snýr  seg  um  útlendskar  íløgur,  men  broytingar  eru  hendar  í  føroyska  hugburðinum.  Hetta  kemur  til  sjóndar  í  lóg  um  aling  og  í  uppskoti  um  lóg  um  ílegugransking.  Politiskur  vilji  er  til  at  fara  undir  at  einskilja  eitt  nú  Føroya  Tele,  Atlantic  Airways  og  Føroya  Banka,  og  er  hetta  eisini  eitt  gott  høvi  at  gera  vart  við  hesar  og  aðrar  møguleikar at gera íløgur í Føroyum.    Ætlanin er at marknaðarføra Føroyar miðvíst uttanlands, serliga á hesum økjum:</p>
<p type="listitem">Einskiljing av almennum fyritøkum.</p>
<p type="listitem">Føroyar sum royndarøki fyri nýggjar KT-skipanir.</p>
<p type="listitem">Frálandavinna.</p>
<p type="listitem">FAS-skipanin.</p>
<p type="listitem">Aling og fiskavirking.</p>
<p type="listitem" xml:lang="dan">Ílegugransking.</p>
<p type="listitem">Eitt skipasamskiftiskervi í Norðuratlantshavi.</p>
<p>Marknaðarføring av føroyskum vørum og tænastum verður at halda fram í samstarvi við relevantu partarnar. Marknaðarføringin verður bæði ein generell marknaðarføring av Føroyum</p>
<p type="listitem">Vinnupolitikkur 35 gjøgnum mest virknu miðlarnar og ein marknaðarføring við meira miðvísum tiltøkum, ið venda  sær beinleiðis til møguligar íleggjarar.    At marknaðarføra og menna Føroyar sum ferðamannaland  Eitt  gott  ferðamannaland  er  eitt  gott  land  at  liva  í.  Hetta  merkir,  at  í  einum  góðum  ferðamannalandi  eru  samferðslu-  og  samskiftismøguleikarnir  góðir, frítíðartilboðini  eru  mong  og fjøltáttað, mentanarlívið er ríkt og virt, ansað verður eftir søgu og siðaarvi, og farið verður  vandaliga um náttúru og umhvørvi. Her er trygt og gott at vera í vælskipaðum viðurskiftum við  góðum og stimbrandi ítrivsmøguleikum.    Ferðafólk eru týdningarmikil fyri Føroyar, tí at:</p>
<p type="listitem">Tey bera altjóða samfelagið til Føroya.</p>
<p type="listitem">Tey eru við til at halda uppi og menna flutningsleiðir og gera flutningin betri.</p>
<p type="listitem">Tey gera Føroyar kendar í útheiminum.</p>
<p type="listitem">Tey skapa persónlig sambond millum fólk í Føroyum og uttanlands.</p>
<p type="listitem">Tey  gera  føroyingin  varugan  við  virði  í  Føroyum,  sum  hann  ikki  gáar  um  sjálvur,  og hetta mennir mentanina.</p>
<p type="listitem">Ferðavinnan skapar meira enn fýrafalt avleitt virksemi.</p>
<p type="listitem">Menningin  viðvíkjandi  flutningi  og  kunningartøkni  hevur  elvt  til,  at  ferðavinnan  er  heimsumfatandi, og at allur heimurin er ein felags marknaður, har alsamt fleiri lond bjóða seg  fram sum ferðamál.    Vaksandi kappingin setir stór krøv til at marknaðarføra ferðamál. Hildið verður, at tað at vera  sjónligur, fylgja við, nýta og vera frammarlaga at brúka kunningartøkni, er týdningarmikið fyri  at  standa  seg  í  kappingini.  Skipað  samvinna  er  í  nógvum  londum  millum  tað  almenna  og  vinnuna  fyri  at  fremja  marknaðarføring  og  vørumenning  og  til  tess  at  tryggja,  at  vøkstur  í  ferðavinnuni hevur atlit at samfelagnum annars, t.d. atlit at náttúru og umhvørvi og at vera ein  partur av frítíðarvinnuni á staðnum.    Menning og nýskapan í ferðavinnu kann snúgva seg um at gera ferðavinnuumstøðurnar betri,  menna  nýggj  ferðavinnutilboð,  gera  kunningar-  og  tænastustigið  betri  ella  menna  góðskustýringarskipanir,  sum  skulu  tryggja  kundunum  dygd  og  upplivingar.  Fyri  at  fjøltátta  møguleikarnar  fyri  at  fleiri  flogfeløg  bjóða  seg  fram  á  Føroyaleiðini  og  soleiðis  stimbra  um  ferðavinnuna, eigur ferðaavgjaldið at verða avtikið    Ætlanin er at:</p>
<p type="listitem">Miðvísa  menningin  av  ferðavinnuni  og  marknaðarføringin  av  Føroyum  sum ferðamannalandi heldur áfram og við enn meiri orku komandi árini.</p>
<p type="listitem">Ferðaavgjaldið verður avtikið.</p>
<p type="listitem">Eyka fíggjarliga orkan til marknaðarføring kann fáast til vega á tann hátt, at landið játtar eina ávísa upphædd til marknaðarføring út um verandi játtan, og skulu pengarnir brúkast  soleiðis,  at  Ferðaráðið  saman  við  fyritøkum  innan  ferðavinnuna  kann  fara  undir  marknaðarføringstiltøk, ið verða fíggjað helvt um helvt av pørtunum.</p>
<p>Vinnupolitikkur 36</p>
<p>Føroyar vera væntandi við í sokallaða triðja loftferðslupakka, ið hevur ta avleiðing, at loftferðslan millum ES/EBS og Føroyar verður liberaliserað. Eisini er ætlanin, at flogvøllurin í Vágum verður útbygdur. Bæði hesi tiltøkini kunnu hava við sær, at kappingin harðnar og prísirnir lækka, og skuldi tað økt um ferðingina til Føroyar. <em type="bold">5. Hagtøl </em>Tað eru serliga tvær orsøkir til at tað er umráðandi við dagførdum og álitandi hagtølum: 1) At kunna eftirmeta førda politikkin og skifta kós um neyðugt. 2) Sum stýringsamboð hjá vinnulívinum. </p>
<p type="listitem">Landsstýrið  hevur  t.d.  sett  sær  fyri  við ítøkiligum  tiltøkum  at  stimbra  íverksetanina  og  KSTnýsluna  fyri  at  gera  gróðrarbotnin  fyri  nýskapan  so  góðan  sum  møguligt.  Um  vit  ikki  hava  hagtøl á økinum ber illa til at meta, um ætlanir landsstýrisins hava haft ætlaðu ávirkanina, ella  um  tað  er  neyðugt  at  leggja  á  annan  bógv.  Eisini  er  tað  umráðandi,  at  hagtølini  eru  fesk,  tí  torført er at stýra við støði í fleiri ára gomlum hagtølum.    Landsstýrið hevur í hesum sambandi sett sær fyri framhaldandi at menna heildarbúskaparligu  hagtølini  og  roknskaparligu  hagtølini  um  vinnurnar,  so  hesi  verða  betri  og  verða  framleidd  títtari komandi árini.    Eisini  hevur  landsstýrið  sett  sær  fyri  at  framleiða  betri  hagtøl  innan  útbúgving,  KST-nýtslu,  íverksetan  og  nýskapan,  so  hesi  hagtøl  í  nógv  størri  mun  enn  í  dag  kunnu  nýtast  sum  stýringsamboð.    Somuleiðis er tørvur á eini fólkateljing fyri at fáa grundleggjandi hagtøl um arbeiðsmarknaðar-,  útbúgvingar-, førleika-, bústaðar- og húsarhaldsviðurskiftir til vega.</p>
<p type="listitem">Ætlanin er at økja um orkuna hjá Hagstovuni, so hagtalsgrundarlagið verður betri, og í størri  mun  enn  í  dag  kann  nýtast  sum  stýringsamboð  hjá  tí  almenna  og  hjá  privata  vinnulívinum. 6.  Raðfesting av tiltøkum    Fyrisitingarliga  og  fíggjarliga  orkan  er  avmarkað,  og  tí  er  neyðugt  at raðfesta  ymsu  tiltøkini.  Við hesum atliti verður í fyrstu syftu valt at raðfesta hesi tiltøk á ávikavist bygnaðarpolitiska og  mikropolitiska økinum:    Bygnaðarpolitisk tiltøk:</p>
<p type="listitem">Fara undir miðvísa einskiljingartilgongd.</p>
<p type="listitem">Dagføra  generellu  vinnulóggávuna,  eitt  nú  kappingarlóg,  ársroknskaparlóg  og partafelagslógir.</p>
<p type="listitem">Havandi  í  huga  at  aliumhvørvið  má  ikki  ovbyrjast  og  skal  umsitast  lívfrøðiliga  rætt, verður alilógin endurskoða í síni heild, herundir við atliti til at tryggja at kappingin um  framleiðslumiðlarnar verður javnsett, og hvussu brúksskylda verður tryggjað.</p>
<p type="listitem">Vinnupolitikkur 37</p>
<p type="listitem">Sum  ein  liður  í  endurskoðanini  av  fiskivinnupolitikkinum  er  arbeiðsbólkur  settur  at dagføra fiskivinnupolitikkin.  Hesin verður viðgjørdur serstakt, tá arbeiðsbólkurin hevur  handað landsstýrismanninum uppskot til dagførdan fiskivinnupolitikk</p>
<p type="listitem">Skattareformur  skal  lækka  inntøkuskattin  og  partafelagsskattin,  samstundis  sum skattagrundarlagið verður breiðkað.</p>
<p type="listitem">Seta tiltøk í verk, sum hækka útbúgvingarstøðið, eftirútbúgvingarstøðið og seta tiltøk í verk sum menna arbeiðsførleikan hjá ófaklærdum.</p>
<p type="listitem">Lata tryggingarmarknaðin upp fyri umheiminum.</p>
<p type="listitem">Bøta  um  samferðslumøguleikarnar,  m.a.  við  at  útbyggja  flogvøllin  og  annað  sambært samferðsluætlanini 2006.</p>
<p type="listitem">At  seta  spurningin  um  eina  EBS-líknandi  skipan  og  limaskap  í  EFTA  á  politiska dagsskrá.</p>
<p type="listitem">Mikropolitisk tiltøk:</p>
<p type="listitem">At  samskipa  mannagongdir  innan  fyrisiting  og  ráðgeva  um  spurningar,  sum  hava týdning fyri íverksetarar.</p>
<p type="listitem">At marknaðarføra føroyskar vørur og tænastur og Føroyar sum eitt land hjá útlendskum fyritøkum at gera íløgur í.</p>
<p type="listitem">At  marknaðarføra  og  menna  Føroyar  sum  ferðamannaland,  heruppií  at  savna  og málrætta skipanir, sum kunnu nýtast til hetta endamál.</p>
<p type="listitem">At stovna eina granskarapark.</p>
<p type="listitem">At  styrkja  verandi  granskingargrunn  og  menna  karmarnar  um  sáð-  og venturekapitalgrunnar. Tað er ein partur av ætlanini at virka fyri at broyta viðtøkurnar  fyri Framtaksgrunnin, so hann, meira enn nú, skal veita tolnan og váðafúsan kapital.</p>
<p type="listitem">At fremja miðvísu ætlanina, sum er gjørd fyri at menna KST-nýtsluna í Føroyum.</p>
<p type="listitem">Veita brúkarasamtakinum fíggarligan stuðul, so tað í størri mun verður ført fyri at veita brúkarum ráð og vegleiðing og at samstarva við vinnuna um brúkaraspurningar.</p>
<p>Tá tað snýr seg um at gera skipanir í sambandi við íverksetan og at marknaðarføra Føroyar sum íløgu- og ferðamannaland, eigur at verða miðað ímóti at gera hetta á so kostnaðareffektivan hátt sum gjørligt, t.d. eisini at nýta verandi skipanir á øðrvísi hátt. Soleiðis kann bera til at bøta um marknaðarføringina, uttan at útreiðslurnar vaksa ov nógv. Samstundis kunnu positivu avleiðingarnar koma hampiliga skjótt. Stovnan av granskarapark og granskingar-, sáð- og venturegrunnum krevja munandi íløgukapital og nakað av peningi til rakstur, samstundis sum roknast kann við, at vinningur bert kemur sum frálíður. Tað kann tó ikki útilokast, at t.d. ílegugransking kann fáast í gongd innan alt ov langa tíð. Møguliga kunnu verandi grunnar, t.d. Framtaksgrunnurin og Vinnuframagrunnurin, umskipast, heilt ella partvíst, til at virka sum granskingar-, sáð- og venturegrunnar. Somuleiðis kunnu átøk at menna KST-nýtsluna í Føroyum krevja, at stórar íløgur verða gjørdar. Í nógvum førum kunnu tað vera verandi fyritøkur, sum standa fyri íløgunum.</p>
</body></document>
