<document xml:lang="fao" id="no_id"><header><title/><genre code="admin"/><author><unknown/></author><wordcount>3381</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2006.06 Álit um bachelorútbúgvingar á Vinnuháskúlanum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p>Bachelorútvúgvingar í Vinnuháskúlanum</p>
<p>Síða 1 av 10</p>
<p>Vinnuháskúlin juni 2006</p>
<p><em type="bold">Inngangur </em></p>
<p>Føroya Sjómansskúli byrjaði sum undirvísingarstovnur í 1893 við skiparaútbúgving. Stýrimannaútbúgvingin kom í 1928. Skipsførarin kom í 1962, tá nýggi bygningurin varð tikin í nýtslu. Síðst í 80’unum bleiv stýrimannaútbúgvingin avtikin, og skiparaútbúgvingin longd til 1½ ár. Fyrst í 90’unum bleiv skiparaútbúgvingin løgd saman við skipsføraraútbúgvingini, soleiðis at tær í dag eru ein samanhangandi 3 ára útbúgving.</p>
<p>Motorpassaraútbúgving var fyrstu ferð í Havn 1912. Sjómansskúlin fór undir regluliga undirvísing til motorpassara í 1929. Føroya Maskinskúli fór í 1965 at útbúgva maskinistar og maskinmeistarar og í 1987 at útbúgva víðkaðar maskinmeistarar. Útbúgvingarnar vóru framhald av hvørjari aðrari. Maskinisturin tók ½ ár, maskinmeistarin 1½ ár omaná og víðkaður maskinmeistari aftur 1 ár omaná, í alt 3 ár. Við lógini frá 1988 gjørdist maskinmeistaraútbúgvingin ein samanhangandi 3 ára útbúgving. Heitini maskinistur og víðkaður maskinmeistari duttu burtur. Tó bar til at fáa prógv eftir einum ári, 1. ársroyndin, sum gav somu rættindi sum gamli maskinmeistarin.</p>
<p>Í 2001 kom nýggj lóg um útbúgvingar til manning av skipum og øðrum. Mentamálaráðið setti tá tveir arbeiðsbólkar at viðgera, hvussu maritimu útbúgvingarnar skuldu vera í framtíðini. Á maskinsíðuni var tá valt at taka 1. ársroyndina burtur úr maskinmeistaraútbúgvingini og stovna eina nýggja maskinistútbúgving eftir donskum leisti. Fyri maskinmeistaraútbúgvingina gav hetta betri møguleika til at leggja grundlærugreinar sum mál, stødd-, alis- og evnafrøði fyrst í útbúgvingina, soleiðis at hesar lærugreinar betur kunnu stuðla undir høvuðslærugreinarnar so sum maskinlæru og ellæru. Á navigatiónssíðuni var harafturímóti valt at hava skipsføraraútbúgvingina í framhald av skiparaútbúgvingini. Tað tekur 3 hálvár at lesa til skipara og 3 hálvár afturat at lesa til skipsførara. Upptøkutreytirnar vóru óbroyttar. Á báðum síðum eru bókligu upptøkutreytirnar fráfaringarroynd fólkaskúlans.</p>
<p>Í dag geva maskinist- og skiparaprógvini rættindi til ávikavist 3000kW og 3000BT í millumtjóða sigling, tó gevur skiparaprógv størrri rættindi við fiskiskipum. Maskinmeistara- og skipsføraraprógvini geva óavmarkað rættindi í millumtjóða sigling. Ein líkastillingsavtala er gjørd við Danmark, sí fylgiskjal A. Støðið í útbúgvingunum er munandi hægri enn minstukrøvini í STCW hjá IMO.</p>
<p>Útbúgvingar eftir 2001-lógini eru komnar so langt, at fyrstu maskinmeistararnir verða lidnir við árslok 2006, og fyrstu skipsførararnir á sumri 2007.</p>
<p>Fyri tveimum árum síðani vórðu Føroya Sjómansskúli, Maskinmeistaraskúlin og Brandskúlin við Áir lagdir saman í ein stovn, Vinnuháskúlan. Henda samanlegging gevur nógvar møguleikar fyri samlestri og menning. Sum liður í hesi menning setti Vinnuháskúlin ein</p>
<p>Bachelorútvúgvingar í Vinnuháskúlanum</p>
<p>Síða 2 av 10</p>
<p>Vinnuháskúlin juni 2006 arbeiðsbólk at kanna, um skúlin eigur at fara undir maritimar universitetsútbúgvingar á bachelorstøði.</p>
<p><em type="bold">Hvat gera onnur </em></p>
<p>Arbeiðsbólkurin hevur hugt at útbúgvingarstøðinum í øðrum londum. Í Danmark eru tríggir møguleikar til tær báðar longru útbúgvingarnar. Til ber at lesa til skipsførara uttan bachelorprógv, at lesa til maskinmeistara við bachelorprógvi og at taka bachelorprógv sum skipsførari og maskinmeistari (dual-útbúgving). Í øllum hinum Norðurlondunum eru maritimar útbúgvingar við bachelorprógvi uttan í Íslandi. Men stjórin í Fjøltekniskóla Islands, Jón B. Stefansson, sigur, at har verða bachelorprógv veruleiki áðrenn 5 ár eru farin. Í Bretlandi er møguligt at taka útbúgvingarnar uttan universitetsprógv, við bachelorprógvi og eisini við masterprógvi.</p>
<p>Eisini her heima vera bachelorútbúgvingar meiri vanligar. Sjúkrarøktarfrøðiskúli Føroya er farin undir bachelorútbúgving. Lærara- og pedagogútbúgvingarnar verða í næstum broyttar til bachelorútbúgvingar.</p>
<p><em type="bold">Hvat siga onnur </em></p>
<p>Sum heild leggur nútíðarsamfelagið upp til, at góð útbúgving er ein treyt fyri menning og búskaparligum vøkstri. Tað kemur millum annað fram í fleiri frágreiðingum. Arbeiðsbólkurin vísir stutt til brot úr ávikavist</p>
<p><em type="italic">Bolognaavtaluni </em>, <em type="italic">Visjón 2015 </em>hjá landsstýrinum, <em type="italic">Frá-greiðing løgmans á ólavsøku 2005 </em>, <em type="italic">Tíðindaskriv </em>frá landsstýrismanninum í mentamálum og <em type="italic">Útbúgving og gransking. Ein frágreiðing í samband við Visjón 2015 </em>frá Vinnuhúsinum. </p>
<p xml:lang="dan"><em type="italic">Bolognaavtalan </em>hevur sum endamál at: <em type="italic">inden 2010 at skabe et fælleseuropæisk område for højere uddannelse med fri mobilitet for studerende, lærere og færdiguddannede samt at gøre europæisk højere uddannelse tiltrækkende for studerende fra andre verdensdele </em>, sí fylgiskjal B. </p>
<p><em type="italic">Útbúgving </em>í <em type="italic">Visjón 2015 </em>: </p>
<p><em type="italic">Fremsta endamál við útbúgvingarpolitikkinum er at styrkja og menna okkara samleika sum tjóð og at menna okkara mál. </em></p>
<p><em type="italic">Undirvísingin skal mennast, so at allir føroyingar í størri mun enn í dag fáa holla útbúgving, soleiðis at ein størri partur av føroyingum fer undir framhaldandi og hægri útbúgving. </em></p>
<p>Miðnámsprógv 3 ára lestur til bachelor 2 ára lestur til master 3 ára lestur til PhD</p>
<p><em type="bold">Mynd 1: </em>Bologna-deklaratiónin </p>
<p>Bachelorútvúgvingar í Vinnuháskúlanum</p>
<p>Síða 3 av 10</p>
<p>Vinnuháskúlin juni 2006</p>
<p><em type="italic">Útbúgvingarskipanin skal fyrireika næmingar og lesandi til ein alsamt meira altjóðagjørdan heim, har tað er ein fortreyt, at ein dugir at samskifta við fólk frá øðrum mentanum og við øðrum tungumálum </em>, sí fylgiskjal C. </p>
<p type="listitem">Og í Frágreiðing løgmans á ólavsøku 2005 á síðu 7:</p>
<p type="listitem">at allir ungdómar fáa eina miðnámsútbúgving ella yrkisútbúgving</p>
<p type="listitem">at minst helvtin av okkara ungdómi fær hægri útbúgving</p>
<p xml:lang="dan">Sí fylgiskjal D.</p>
<p><em type="italic">Tíðindaskriv </em>23. nov. 2005 <em type="italic">Samskipan av hægri útbúgvingum </em>: </p>
<p><em type="italic">Jógvan á Lakjuni, landsstýrismaður, ætlar nú at byrja tilgongdina við at samskipa hægri útbúgvingarstovnar við tí fyri eyga at leggja saman stovnarnar í ein Lærdan Háskúla.... </em></p>
<p><em type="italic">Samskipan av Fróðskaparsetrinum og hægri útbúgvingunum á Handilsskúlanum, Sjómans- og </em></p>
<p><em type="italic">Maskinmeistaraskúlanum, </em>sí fylgiskjal E. </p>
<p><em type="italic">Útbúgving og gransking. Partur 1 – Útbúgving. Ein frágreiðing í samband við Visjón 2015 </em>frá Vinnuhúsinum á síðu 22: </p>
<p><em type="italic">Maritimu útbúgvingarnar eiga somuleiðis at vera skipaðar eftir sama leisti, har kravið fyri at koma inn er eitt miðnámsprógv, og har útbúgvingin verður skipað sum ein bachelor- ella kandidat-útbúgving. Búskaparligur førleiki og leiðsluførleiki skal knýtast at hesum útbúgvingum, soleiðis at lærara- og sjómansskúlanæmingar eisini kunnu brúkast í leiðandi størvum aðrastaðni í búskapin-um </em>, sí fylgiskjal F. </p>
<p><em type="bold">Arbeiðsmøguleikar </em></p>
<p>Núverandi útbúgvingar lúka øll STCW krøv, men vit eiga at fylgja gongdini í hinum norðurlondunum. Gera vit ikki tað, fara føroyskir yvirmenn ikki at standa seg í kappingini við aðrar yvirmenn, t.d. danskar, sum hava bachelorprógv.</p>
<p>Yvirmenn, sum hava siglt í fleiri ár, vilja ofta arbeiða á landi. Maskinmeistarar røkja ofta størv, sum verkfrøðingar røkja í øðrum londum, men hjá navigatørum eru møguleikarnir eitt sindur avmarkaðir. Hinvegin, við bachelorprógvi eru arbeiðsmøguleikarnir á landi nógv fleiri bæði í Føroyum og á altjóða marknaðinum, bæði hjá maskinmeistarum og hjá navigatørum.</p>
<p>Arbeiðsbólkurin er av tí uppfatan, at ungdómurin í dag velur ikki eitt lívsstarv, men eitt útbúgvingarstøði, ið gevur teimum breiðar arbeiðsmøguleikar, og krevur samstundis at hava møguleikan til víðari útbúgving. Sum ein næmingur málbar seg:</p>
<p><em type="italic">Um eg havi eitt bachelorprógv, kann eg sum 40 ára gamal fáa mær eitt masterprógv í eini grein, eg havi hug til tá </em>. </p>
<p>Somu niðurstøðu kemur <em type="italic">Útbúgving og gransking, partur 1 </em>frá Vinnuhúsinum til á síðu 20: </p>
<p><em type="italic">Sostatt er neyðugt, at allar útbúgvingar geva møguleikar til at fara á aðrar skúlar ella í aðrar vinnur, um tey ynskja at skifta karrieru. Skilabest er tí, at allar høgar útbúgvingar eru antin bachelor ella master útbúgvingar </em>, sí fylgiskjal G. </p>
<p>Bachelorútvúgvingar í Vinnuháskúlanum</p>
<p>Síða 4 av 10</p>
<p>Vinnuháskúlin juni 2006</p>
<p>Seinasta hálvár fóru fýra næmingar á 3. hálvári úr Vinnuháskúlanum til Danmarkar at halda fram við lestrinum, tí har fingu teir bachelorprógv.</p>
<p><em type="bold">Tilgongdin til skúlan </em></p>
<p>Alt størri partur av ungdóminum fær miðnámsútbúgving. Í 1975 fingu 74 næmingar studentsprógv, í 1988 fingu 307 næmingar miðnámsprógv, og í 2002 fingu 373 næmingar miðnámsprógv, sí fylgiskjal H og I. Visjón 2015 miðar eftir, at øll ung fáa eina miðnáms- ella yrkisútbúgving.</p>
<p>Vinnuháskúlin fær ikki nógvar av næmingunum við miðnámsútbúgving. Fólk, sum frammanundan hava eina miðnámsútbúgving, vilja treyðugt taka eina 3 ára útbúgving, sum ikki gevur bachelorprógv. Tí metir arbeiðsbólkurin, at við at enda við bachelorprógvi verða nógv fleiri við miðnámsútbúgving at velja okkara útbúgvingar. Hetta grunda vit á, at tey fáa eina útbúgving, sum gevur góðar altjóða vinnumøguleikar og samstundis gevur møguleikar til víðari útbúgving, antin innan sama øki, ella tey kunna velja okkurt annað. Fólk velja útbúgvingar frá, sum eru blindvegir. Hesa niðurstøðu kemur <em type="italic">Útbúgving og gransking, part-ur 1 </em>frá Vinnuhúsinum eisini til á síðu 28: </p>
<p><em type="italic">Mælt verður til, at allar hægri útbúgvingar í Føroyum verða skipaðar sum bachelor og master útbúgvingar, og at møguligar blindgøtur verða lúkaðar úr skipanini </em>, sí fylgiskjal J. </p>
<p>Meginparturin av teimum, sum nú lesa í Vinnuháskúlanum, hava verkligar royndir, men ikki miðnámsprógv. Við at hava eitt málrættað fyrireikingarskeið til tey, sum ikki hava miðnámsprógv, verður lesturin bert longdur við einum ½ ári, og arbeiðsbólkurin metir ikki, at tilgongdin av næmingum við verkligum royndum fer at minka stórvegis av hesi orsøk. Heldur fara øktu møguleikarnir at geva økta tilgongd.</p>
<p>Samanumtikið verður mett, at tilgongdin til Vinnuháskúlan fer at vaksa, um útbúgvingarnar verða bachelorútbúgvingar.</p>
<p><em type="bold">Møguleikarnir við fráfaringarroynd fólkaskúlans </em></p>
<p>Bachelorútbúgvingar byggja á miðnám, og tí verða bókligu upptøkutreytirnar til Vinnuháskúlan broyttar við eini bachelorútbúgving. Møguleikin hjá handverkarum at lesa til maskinmeistara og hjá sjómonnum at lesa til skipsførara má ikki versna. Tí mælir arbeiðsbólkurin til, at lesandi, sum ikki hava miðnámsstøði frammanundan, fáa hetta støði við einum ½ ára fyrireikingarskeiði í Vinnuháskúlanum.</p>
<p>Eisini <em type="italic">Útbúgving og gransking, partur 1 </em>frá Vinnuhúsinum mælir á síðu 28 til hesa loysn: </p>
<p><em type="italic">Mælt verður til, at allir føroyskir borgarar eldri enn 35 ár, sum ikki hava hægri útbúgving enn fólka- og miðnámsskúla, fáa bjóðað almennan stuðul til at fara á miðnámsskúla ella á hægri skúla. </em></p>
<p>Bachelorútvúgvingar í Vinnuháskúlanum</p>
<p>Síða 5 av 10</p>
<p>Vinnuháskúlin juni 2006</p>
<p><em type="italic">Miðnámsútbúgvingin fyri hesar næmingar kann gerast smidligari og meira beinrakin soleiðis, at tey kunnu koma skjótari ígjøgnum miðnámið </em>, sí fylgiskjal J. </p>
<p>Fyrireikingarskeiðið skal vera í Vinnuháskúlanum, tí at miðnámsskúlar hava ikki útbúgvingar, ið eru so beinraknar og stuttar, og tí at Vinnuháskúlin framhaldandi vil loyva handverkarum og sjómonnum at verða upptiknir beinleiðis í skúlan. Eisini tekur Vinnuháskúlin upp næmingar tvær ferðir árliga, tað gera miðnámsskúlar ikki. Verkligu upptøkutreytirnar vera óbroyttar, tó verður útbúgvingarbók kravd.</p>
<p><em type="bold">Møguleikarnir við miðnámsprógvi </em></p>
<p>Umframt miðnámsprógv skal tann lesandi uppfylla tær verkligu upptøkutreytirnar. Fyri at lesa til skipsførara, skal tann lesandi hava siglt í 12 mánaðir ella hava siglt í 6 mánaðir og verið 6 mánaðir á sjóvinnuskúla. Fyri at lesa til maskinmeistara, skal tann lesandi hava verkliga partin í SIT. Um hetta verður gjørt á ein smidligan hátt í samstarvi millum Vinnuháskúlan og teknisku skúlarnar, kann tað gerast upp á einar 9 mánaðir.</p>
<p>Praktikk 3 ára lestur til bachelor 2 ára lestur til master (Lærarar)</p>
<p>Mál, stødd-, alis-, evnafrøði</p>
<p>Handverkari ella sjómaður</p>
<p>Miðnámsprógv við máli, stødd-, alis-, evnafrøði 3 ára lestur til PhD</p>
<p><em type="bold">Mynd 2: </em>Útbúgvingarnar í Vinnuháskúlanum lagaðar eftir Bolognadeklaratiónini </p>
<p>Bachelorútvúgvingar í Vinnuháskúlanum</p>
<p>Síða 6 av 10</p>
<p>Vinnuháskúlin juni 2006</p>
<p><em type="bold">Nakrir fyrimunir </em></p>
<p>Bachelorútbúgvingin byggir omaná miðnámsstøði. Í mun til verandi lesnað er størsta broytingin, at tey lesandi hava betri kunnleika til mál, stødd-, alis- og evnafrøði, tá tey verða tikin upp. Høvuðslærugreinarnar kunnu tí lærast skjótari og effektivari. Tann lesandi lærir at ogna sær vitan sjálvur, hetta kemur honum til góðar bæði undir lestrinum og í arbeiðslívinum. Tann lesandi ger eina bacheloruppgávu. Hetta er eitt sjálvstøðugt kanningararbeiði, sum svarar til millum ⅓ og ½ ársverk. Tann lesandi lærir nógv av hesum sjálvstøðuga arbeiði, og føroyska samfelagið fær gagn av kanningararbeiðinum. Bacheloruppgávurnar fara í stóran mun at snúgva seg um føroyska vinnulívið.</p>
<p>Við eini bachelorútbúgving kemur Vinnuháskúlin at fáa meiri samband bæði við føroysku vinnuna og við føroyska granskingarumhvørvið. <em type="italic">Hetta er besti kjansur hjá føroyskum gransking-arumhvørvi at tekkjast vinnuni og øvugt </em>, sum eitt av heimildarfólkum okkara málbar seg. </p>
<p>Í <em type="italic">Útbúgving og gransking. Partur 2 – Gransking </em>frá Vinnuhúsinum stendur á síðu 35: </p>
<p><em type="italic">Mælt verður til, at satsningsøkini í granskingarumhvørvinum skulu vera havfrøði, sjótøkni, marin biotøkni og matvøra, </em>sí fylgiskjal K <em type="italic">. </em></p>
<p>Havfrøði og sjótøkni eru uppløgd granskingarevni hjá Vinnuháskúlanum.</p>
<p><em type="bold">Vinnuháskúlin eigur eisini at bjóða bachelorútbúgvingar </em></p>
<p>Í øllum norðurlondum, EU og í Føroyum er ynski um betur útbúgvið fólk. Hetta skapar størri flytbari millum lond, bæði í útbúgvingarhøpi og arbeiðshøpi.</p>
<p>Altjóðagerðin er komin til Føroyar, og krøvini til tann einstaka eru hægri og hægri. Vinnuháskúlin eigur at kunnu bjóða lesandi útbúgvingar á minst sama støði sum londini rundan um okkum.</p>
<p>Arbeiðsbólkurin er av tí uppfatan, at tað eru nógv fleiri fyrimunir enn vansar við eini vinnuútbúgving á bachelorstøði. Arbeiðsbólkurin metir tað sum eina sjálvfylgju, at fólk við okkara útbúgvingum skulu hava somu møguleikar sum onnur, tá tey søkja starv hjá útlendskum reiðaríum ella størv aðrastaðni í heiminum.</p>
<p>Krøvini til framtíðar útbúgvingar eru, at tær geva møguleika at víðariútbúgva seg, og her skulu føroyingar við skipsførara- ella maskinmeistaraútbúgving hava somu møguleikar at víðariútbúgva seg heima eins og í útlondum sum aðrir javnstillaðir heimsborgarar.</p>
<p>Í <em type="italic">Útbúgving og gransking, partur 1 </em>frá Vinnuhúsinum stendur á síðu 28: </p>
<p><em type="italic">Mælt verður til, at maritimu útbúgvingarnar verða skipaðar sum bachelor- og kanditatútbúgvingar, har leiðsluførleiki verður knýttur afturat undirvísingini, soleiðis at hesir næmingar eftir lokið prógv kunnu brúkast breitt í samfelagnum, </em>sí fylgiskjal J <em type="italic">. </em></p>
<p>Bachelorútvúgvingar í Vinnuháskúlanum</p>
<p>Síða 7 av 10</p>
<p>Vinnuháskúlin juni 2006</p>
<p>Løgmaður sigur á ólavsøku í 2005, at í 2015 skal minst helvtin av okkara ungdómi hava hægri útbúgving, sí fylgiskjal D. At gera útbúgvingarnar á Vinnuháskúlanum til hægri útbúgvingar er ein natúrligur gongd móti hesum máli.</p>
<p>Arbeiðsbólkurin hevur tosað við lærarar skúlans um at fara at veita bachelorprógv, og taka lærararnir sum heild undir við hesum.</p>
<p>Eins og Sjúkrarøktarfrøðiskúli Føroya og skjótt Føroya Læraraskúli skal Vinnuháskúlin hava eitt tættari samstarv við Fróðskaparsetur Føroya. Helst verða allir stovnarnir deildir í einum lærdum háskúla. Fólk frá hesum stovnunum, m.a. rektarin á setrinum, eru positiv um hesa gongd.</p>
<p>Fyri teir ymsu bólkarnar, sum verða upptiknir í Vinnuháskúlan, kunnu upptøkutreytirnar, lestrartíðin og arbeiðsmøguleikarnir lýsast soleiðis:</p>
<p><em type="bold">Skipara- og maskinistútbúgvingarnar </em></p>
<p>Arbeiðsbólkurin metir ikki, at tað er neyðugt at krevja miðnámsstøði fyri at gerast skipari ella maskinistur. Sostatt má skiparaútbúgvingin verða tikin burtur úr skipsføraraútbúgvingini aftur, eins og maskinisturin stutt síðani varð tikin burtur úr maskinmeistaraútbúgvingini.</p>
<p>Tær styttru útbúgvingarnar eru m.a. ætlaðar yvirmonnum á føroyska fiskiveiðiflotanum.</p>
<p>Sjómaður</p>
<p>Miðnám</p>
<p>Hand- verkari</p>
<p>SIT 2 og praktikk</p>
<p>Sjóvinnu- skúli og sigling</p>
<p>Mál, stødd-, alis-, og evnafrøði</p>
<p>Verkstaðarskúli ella praktikk ½ til 1 ár</p>
<p>Skipsførara- útbúgving</p>
<p>Samlestur Maskinmeistara- útbúgving 3 ár</p>
<p>Bacheloruppgáva</p>
<p>Kravd sigling á brúgv til at fáa vinnubræv</p>
<p>Kandidatútbúgving</p>
<p>Kravd sigling í maskinu til at fáa vinnubræv</p>
<p><em type="bold">Mynd 3: </em>Upptøkutreytir, lestur og arbeiðsmøguleikar </p>
<p>Bachelorútvúgvingar í Vinnuháskúlanum</p>
<p>Síða 8 av 10</p>
<p>Vinnuháskúlin juni 2006</p>
<p>Ein minni vansi er, at skiparar og maskinistar ikki fáa fulla tíð góðskrivaða, um teir skulu lesa til skipsførara ella maskinmeistara.</p>
<p>Harafturímóti kunnu maskinmeistarar og skipsførarar við bachelorprógvi taka masterprógv í eitt nú skipsverkfrøði eftir tveimum árum. Í dag skulu teir byrja av nýggjum á upptøkuskeiði og brúka 5½ ár til eina tílíka útbúgving.</p>
<p>Tí er fyrimunurin størri enn vansin við hesi umlegging.</p>
<p><em type="bold">Eftirútbúgving av lærarum </em></p>
<p>Fyri at undirvísa bachelorlesandi krevst master- ella kandidatprógv, hereftir nevnt masterprógv. Hóast til ber at taka inn lesandi til bachelorútbúgving, uttan at allir lærarar hava hetta prógv, er neyðugt at fara undir eina miðvísa eftirútbúgving av lærarunum. Serliga tá bachelorverkætlanirnar koma fyri, eiga fleiri lærarar at hava masterprógv.</p>
<p>Í dag eru bert 3 lærarar í skúlanum, sum hava kravda prógvið. Tí verður mælt til at byrja við teimum, sum hava bachelorprógv, so at rímiliga nógvir lærarar skjótt fáa masterprógv. Lærarar, sum hava læraraútbúgving ella nátturuvísindaliga støðisútbúgving, eiga eisini at fara undir at fáa sær masterprógv.</p>
<p>Brúk verður fyri lærarum við maskinmeistara- ella skipsføraraprógvi á skipara- og maskinistútbúgvingunum. Og fleiri av lærarunum hava nátt ein aldur, har áhugin fyri eftirútbúgving ikki er so stórur; tí er ikki neyðugt at eftirútbúgva allar lærararnar.</p>
<p>Við bachelorprógvi tekur tað helst 1 ella 2 ár at fáa masterprógv, við læraraprógvi ella støðisútbúgving helst 2 ella 3 ár. Seks lærarar við bachelorprógvi og fimm við læraraprógvi ella støðisútbúgving eiga at fara undir eftirútbúgving.</p>
<p>Sostatt er tørvur á einum 20 til 25 ársverkum í eftirútbúgving. At eftirútbúgva lærararnar við fullari løn kemur at kosta einar 8 milliónir. Útreiðslan er yvir fleiri ár, tí ikki ber til at taka ov nógvar lærarar út úr undirvísingini samstundis. Mælt verður til at avseta eina góða millión árliga til eftirútbúgving í nøkur ár.</p>
<p><em type="bold">Kostnaðarmetingar </em></p>
<p>At skipsførara- og maskinmeistaraútbúgvingarnar verða sjálvstøðugar útbúgvingar á bachelorstøði viðførir, at samlestur økist munandi. Broytingarnar viðføra, at skiparaútbúgvingin verður tikin úr skipsføraraútbúgvingini og løgd í egið spor. Tí verða 3 flokkar afturat á navigatiónsútbúgvingunum. Fyrireikingarskeiðið telur eisini ein flokk á 30 tímar um vikuna.</p>
<p>Maskinmeistara- og skipsføraraútbúgvingarnar hava í dag oman fyri 30 tímar um vikuna, hetta verður lækkað niður í 21 tímar um vikuna. Seinasta hálvár í bachelorlestrinum verður gjørd ein bacheloruppgáva, og eftir ætlanini verður undirvísingin hetta hálvárið einans 9</p>
<p>Bachelorútvúgvingar í Vinnuháskúlanum</p>
<p>Síða 9 av 10</p>
<p>Vinnuháskúlin juni 2006 tímar um vikuna. Afturat hesum koma tímar í vegleiðing til bacheloruppgávuna. Eftir samrøðu við lærarar á Náttúruvísindadeildini verður vegleiðingartíðin mett til 30-50 arbeiðstímar til hvønn lesandi.</p>
<p>At broyta útbúgvingina til eina bachelorútbúgving viðførir, at førleikin hjá lærarum skúlans skal økjast. Neyðugt verður, at lærarar, sum skulu undirvísa hesum parti av skúlanum, hava masterprógv.</p>
<p>Tað er kostnaðarmikið at eftirútbúgva ein lærara frá bachelorstøði til masterstøði. Tað eru einir 11 lærarar sum skulu eftirútbúgvast. Við háttinum, sum Sjúkrarøktarfrøðiskúli Føroya brúkti, skal góð millión setast av árliga til eftirútbúgving, um tørvurin skal vera nøktaður áðrenn 2015.</p>
<p>Undan okkum eru fleiri danskir skúlar, sum hava eftirútbúgvið teirra verandi lærarar, eitt nú navigatións- og maskinmeistaraskúlin í Svendborg, SIMAC. Flestu maskinmeistaraskúlarnir í Danmark gera tað sama. SIMAC hevur eina eftirútbúgvingarætlan fram til 2012.</p>
<p>Krav er um gransking á einum stovni, sum hevur bachelorútbúgvingar. Arbeiðsbólkurin metir, at kostnaðurin av hesum svarar til 30% av lønarútreiðslunum til bachelorútbúgvingarnar. Tað er torført at seta krónur á, tí starvsviðurskiftini broytast. Arbeiðsbólkurin skilir, at tað er vanligt, at lærarar á líknandi lærustovnum arbeiða frá 8 til 16. Lærarar arbeiða tá sum lektarar og verða tí settir eftir nýggjum sáttmála. Eisini skilir arbeiðsbólkurin, at tað er vanligt, at partar av gransking verða fíggjaðir av ymiskum grunnum.</p>
<p>Bæði flokstal, undirvísingartímatal og lønarskipan verða broytt, og tí er ringt at gera eina neyva kostnaðarmeting. Tó ber til at gera eina varisliga meting av hvørjar broytingar verða.</p>
<p>Mett verður, at skiparaútbúgvingin verður 3 hálvár við 30 tímum um vikuna ella 21 tímar færri enn nú. Harafturímótið verður ein fyrireikingarflokkur afturat, sum telur 30 til 32 tímar um vikuna, so hesar báðar broytingarnar geva samanlagt einar 10 tímar fleiri um vikuna enn nú ella áleið ½ ársverk.</p>
<p>Skipsførara- og maskinmeistaraútbúgvingarnar hava í dag 9 flokkar við 30 tímum um vikuna. Við rætting og samlestri eru áleið 310 tímar um vikuna ella góð 14 ársverk við 21,6 tímum um vikuna.</p>
<p>Við bachelorútbúgvingini vera 10 flokkar við 21 undirvísingartímum um vikuna og 2 flokkar við 9 undirvísingartímum um vikuna, til samans 228 undirvísingartímar um vikuna.</p>
<p>Um lærarar á bachelorútbúgvingunum fáa somu setanarviðurskifti sum á Fróðskaparsetrinum, arbeiða teir 40 tímar um vikuna. Teir brúka í miðal 2,6 tímar til ein undirvísingartíma, tá er rætting íroknað. Teir 228 undirvísingartímarnir krevja sostatt 592 arbeiðstímar um vikuna. Hvør lesandi fær í mesta lagi 50 vegleiðingartímar til bachelorverkætlanina. Ilt er at meta um</p>
<p>Bachelorútvúgvingar í Vinnuháskúlanum</p>
<p>Síða 10 av 10</p>
<p>Vinnuháskúlin juni 2006 hesa útreiðslu, summar verkætlanir verða gjørdar av fleiri lesandi í felag, og ikki allar krevja so nógva vegleiðing. Varisliga verða her settir 30 arbeiðstímar av um vikuna.</p>
<p>Gransking er vanliga áleið 1/3 av arbeiðstíðini. Sostatt vera áleið 930 arbeiðstímar um vikuna til undirvísing og gransking. Hetta er gott 23 ársverk, gott 9 fleiri enn í dag.</p>
<p>Umleggingin kemur sostatt at kosta knapt 10 ársverk.</p>
<p>Við bachelorútbúgvingum eru møguleikarnir fyri samlestri stórir, men hetta er ikki tikið við í metingarnar. Tí verður kostnaðurin nakað lægri.</p>
<p><em type="bold">Tíðarætlan </em></p>
<p>Arbeiðsbólkurin heldur, at farast skal undir fyrireikandi arbeiði beinanvegin. Lógarverk og eftirútbúgving av lærarum kann byrja beinanvegin. Miðað eigur at verða eftir, at fyrstu næmingarnir verða tiknir inn á sumri 2008.</p>
<p><em type="bold">Niðurstøða </em></p>
<p>Maritimu útbúgvingarnar hava alla tíðina, síðani tær komu fyri eini øld síðani, ment seg við samfelagsgongdini. Gongdin í dag í Føroyum og øllum Europa er, at allar hægri útbúgvingar verða skipaðar eftir Bolognaavtaluni. Í grannalondunum eru hægri maritimar útbúgvingar á bachelorstøði, og í Føroyum eru og verða fleiri bachelorútbúgvingar. Føroysk sjófólk eiga at fáa sama møguleika sum aðrir føroyingar og sum sjófólk í grannalondunum. Hesa niðurstøðu koma Vinnuhúsið og føroyskir politikarar eisini til í viðgerðini av <em type="italic">Visjón 2015 </em>. </p>
<p>Bæði fólk við miðnámsprógvi og tey við verkligum royndum skulu hava góðar møguleikar til at fáa ávikavist verkligt og ástøðiligt upptøkuskeið, so tey kunnu fáa eina maritima bachelorútbúgving í Vinnuháskúlanum.</p>
<p>Sjófólk, sum ikki ætla sær eina bachelorútbúgving, skulu framvegis hava góðan møguleika at fáa eina styttri maritima útbúgving, sum gevur rættindi til størsta partin av føroyska flotanum.</p>
<p>Vinnuháskúlin eigur skjótast til ber - t.d. eftir leisti frá Sjúkrarøktarfrøðiskúlanum - at fara í gongd við at eftirútbúgva lærarar, so at nóg nógvir um fá ár hava førleika at undirvísa á bachelorútbúgvingum. Mælt verður til, at upptøka til bachelorútbúgvingar verður fyrstu ferð á sumri 2008.</p>
<p>Hans Johannes á Brúgv Petur Hans Dahl Heðin Abrahamsen</p>
<p>Jón Magnussen Benadikt Joensen</p>
</body></document>
