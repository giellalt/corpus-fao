<document xml:lang="fao" id="no_id"><header><title/><genre code="admin"/><author><unknown/></author><wordcount>841</wordcount><conversion_status type="standard"/><availability><license type="standard"/></availability><multilingual/><origFileName>røða-á-vinnudegnum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p xml:lang="nob"><em type="bold">FØ R O Y A  LA N D S S T Ý R I </em></p>
<p><em type="bold">Røða løgmans á Vinnudegnum 2019 </em></p>
<p>Góðan dagin øll somul, góðan dagin góða vinna!</p>
<p>Saman við fólkinum eru tit motorurin í okkara samfelag!</p>
<p>Tí skal vinnan hava støðugar og tryggar karmar.</p>
<p>Tí mugu vit áhaldandi betra um møguleikarnar hjá vinnuni</p>
<p>at vaksa og mennast.</p>
<p>Og  tí  er  neyðugt  at  bøta  um  marknaðaratgongdina  hjá</p>
<p>vinnuni út í heim.</p>
<p>Hetta er vinnupolitiska kósin hjá nýggja landsstýrinum.</p>
<p xml:lang="smj">Ja.</p>
<p>Kanska stór og ambitiøs mál.</p>
<p>Men  eisini  neyðug  mál  fyri  at  hava  eitt  kappingarført</p>
<p>samfelag. Tí saman við raska fólkinum, ið her býr, vilja vit</p>
<p>hava eitt samfelag í serflokki.</p>
<p>Vit  vilja  gera  okkara  til,  at  vit  fáa  eina  enn  sterkari  og</p>
<p>kappingarførari vinnu í Føroyum.</p>
<p xml:lang="vep">---</p>
<p>Hetta er aðru ferð, at eg seti Vinnudagin. Seinastu ferð var</p>
<p>í 2006. Tað er í roynd og veru – næstan óveruligt – hvussu</p>
<p>nógv er broytt, síðani eg seinast stóð her á pallinum.</p>
<p>Vinnan hevur ment seg markant. Við risa fetum.  Seinasta</p>
<p>sólskinssøgan er bara nakrar dagar gomul. Tá gjørdist</p>
<p>greitt, at ein av okkara alirisum hevur keypt eina stóra</p>
<p>útlendska fyritøku fyri milliardir.</p>
<p>Hetta er enn eitt dømi um, at við góðum vinnukørmum ber</p>
<p xml:lang="nno">alt til.</p>
<p>Altjóða samstarv og handil er ein fyritreyt hjá okkum at</p>
<p>vaksa og mennast. Og úti í heimi rekur eisini við. Góðir</p>
<p>prísir á heimsmarknaðinum, metlág renta og lágur</p>
<p>oljuprísur.</p>
<p>Her heima gongur væl. Eftirspurningurin eftir tykkara</p>
<p>vørum og tænastum er stórur, og í flestu vinnugreinum og</p>
<p>vinnufyritøkum gongur væl.</p>
<p>Tað er hugaligt og gevur rúm fyri nýggjum verkætlanum og</p>
<p>vøkstri.</p>
<p>Eg  haldi  eisini,  tað  er  spennandi  at  síggja  mongu</p>
<p>hugskotini,  sum  okkara  íverksetarar  bjóða  seg  fram  við  í</p>
<p>løtuni.</p>
<p xml:lang="vep">---</p>
<p>Gongdin í samfelagnum er viðgangandi, og tað leggur trýst</p>
<p>bæði á vinnuna og samfelagið.</p>
<p>Eg haldi, at vit hava tríggjar høvuðsavbjóðingar í løtuni:</p>
<p type="listitem"> Grøna umskiftið</p>
<p type="listitem"> Tørvurin á arbeiðsmegi.</p>
<p type="listitem"> Og ógreiða býtið millum tað privata og tað almenna.</p>
<p>Skulu vit eydnast at gera Føroyar grønari og reinari, so er</p>
<p>heilt avgerandi, at vinnan gongur á odda. Tekur ábyrgd. Og</p>
<p>tað veit eg, at tit vilja gera.</p>
<p>Eg ivist ikki eina løtu í, at um vit skulu eydnast við grøna</p>
<p>umskiftinum,  so  krevst  ein  framskygd  vinna.  Ein  vinna,</p>
<p>sum bæði hevur viljan og førleikarnar til at vísa veg.</p>
<p>Nógvar vinnur kenna longu tørvin at kunna marknaðarføra</p>
<p>seg sum burðardyggar og umhvørvisvinarligar vinnur. Og hesin tørvurin verður bara størri frameftir, serliga fyri</p>
<p>okkum, sum fyri tað mesta selja og útflyta matvørur.</p>
<p>Men skal eg hava peikifingurin á lofti, so er tað tíverri so,</p>
<p>at  nógv  av  ruskinum  kring  landið  er  gamalt  ídnaðarrusk.</p>
<p>Hetta mugu vit gera betri.</p>
<p>Hyggja vit síðani eftir tørvinum á arbeiðsmegi, so er í dag</p>
<p>arbeiði til at kalla allar hendur. Tað er sjálvandi gott, men</p>
<p>tað gevur eisini fleiri fyritøkum høvuðbrýggj.</p>
<p>Tann størsti vandin er lønarglíðing, og henda vandan tekur</p>
<p>landsstýrið í størsta álvara:</p>
<p type="listitem"> Tað  skal  gerast  lættari  og  skjótari  at  fáa  fatur  á</p>
<p>útlendskari arbeiðsmegi.</p>
<p type="listitem"> Tað er neyðugt at tillaga almenna eftirspurningin.</p>
<p type="listitem"> Og so skulu vit eisini gerast betri til at útbúgva fólk til</p>
<p>tørvin hjá vinnuni.</p>
<p>Tann seinasta avbjóðingin, eg vil nema við, er ógreiða býtið</p>
<p>millum tað almenna og privata.</p>
<p>Á fleiri økjum er neyðugt at rudda upp fyri at tryggja eina</p>
<p>javnbjóðis kapping.</p>
<p>Eisini  mugu  vit  tora  at  viðgera  ognarlutin  hjá  landinum  í</p>
<p>fleiri vinnufyritøkum.</p>
<p>Og  vit  í  landsstýrinum  ætla,  at  privata  vinnan  skal  fáa</p>
<p>møguleikan at  bjóða seg fram at veita  almennar tænastur,</p>
<p>har  tað  kann  gerast  við  fyrimuni  fyri  borgaran.  Eg  skal</p>
<p>kortini her gera vart við, at tað almenna framhaldandi fer at</p>
<p xml:lang="isl">veita allar kjarnuvælferðartænastur.</p>
<p xml:lang="vep">---</p>
<p>Skal eg leggja hondina á hjarta, so haldi eg, at vit í Føroyum</p>
<p>mugu gerast betri til at tosa saman og samstarva. Vinnan.</p>
<p xml:lang="isl">Politikarar. Fakfeløgini og aðrir viðkomandi áhugabólkar.</p>
<p>Skulu vit fáa meira burtur úr, má samskiftið og samstarvið</p>
<p>millum partarnar styrkjast.</p>
<p>Tí komi eg í dag við einari ítøkiligari áheitan til tykkum:</p>
<p>Latið  okkum  tosa  meira  saman.  Latið  okkum  styrkja</p>
<p>samstarvið.</p>
<p>Okkara ætlan er at skipa eitt vinnuligt vakstrarforum.</p>
<p>Í  vakstrarforuminum  sameina  vit  vinnuligu  og  politisku</p>
<p>sjónarmiðini,  so  vit  fáa  eitt  konstruktivt  orðaskifti  um</p>
<p>nýhugsan, grønan vøkstur og vælferð í samfelagnum.</p>
<p>Farið verður alt fyri eitt undir at skipa vakstrarforumið. Og</p>
<p>heilt skjótt verða boð send til vinnuna um at taka lut og geva</p>
<p>sítt týðandi íkast.</p>
<p xml:lang="vep">---</p>
<p>Vit  mugu  allatíð  flyta  okkum  ímóti  einum  Føroyum,  har</p>
<p>fyritøkurnar fáa so góðar umstøður sum gjørligt.  Soleiðis</p>
<p>gera  vit  tað  avbjóðandi, spennandi  og  stuttligt  at  liva  og</p>
<p>virka í Føroyum.</p>
<p>Eg havi álit á vinnuni.</p>
<p>Eg havi álit á fólkinum.</p>
<p>Og álit á, at vit saman røkka einum samfelagi í serflokki.</p>
<p>Eg  vil  nýta  høvi  til  at  takka  Arbeiðsgevarafelagnum  og</p>
<p>Vinnuhúsinum fyri sítt íkast seinastu  mongu árini.  Tað  er</p>
<p>týdningarmikið, at vit geva okkum stundir at hittast til at<em type="italic"> </em>fáa </p>
<p>fakligt íkast, hoyra um royndir hjá øðrum og skapa netverk.</p>
<p>Her  at  enda  vil  eg  ynskja  tykkum  øllum  ein  gevandi</p>
<p>seinnapart og eina góða veitslu í kvøld.</p>
<p>Vinnudagurin 2019 er hervið settur.</p>
<p>Takk fyri!</p>
<p>Bárður á Steig Nielsen, løgmaður</p>
</body></document>