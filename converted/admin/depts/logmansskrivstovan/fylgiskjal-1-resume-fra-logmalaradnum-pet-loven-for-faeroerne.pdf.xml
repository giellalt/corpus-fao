<document xml:lang="fao" id="no_id"><header><title/><genre code="admin"/><author><unknown/></author><wordcount>717</wordcount><conversion_status type="standard"/><availability><license type="standard"/></availability><multilingual/><origFileName>fylgiskjal-1-resumé-frá-løgmálaráðnum-pet-loven-for-færøerne.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="nob">Slotsholmsgade 10 1216 København K.</p>
<p xml:lang="est">T +45 7226 8400 F +45 3393 3510www.justitsministeriet.dk jm@jm.dk</p>
<p xml:lang="est"><em type="bold">R E S U M É </em></p>
<p xml:lang="dan"><em type="bold">Udkast til kongelig anordning om ikrafttræden for Færøerne af lov </em><em type="bold">om Politiets Efterretningstjeneste (PET) </em></p>
<p xml:lang="dan">Politiets Efterretningstjeneste (PET) er med hensyn til efterforskning af formodede strafbare forhold på Færøerne, herunder brugen af tvangsindgreb som f.eks. aflytning og ransagning, i dag som udgangspunkt underlagt de samme regler og den samme domstolskontrol som det øvrige politi.</p>
<p xml:lang="dan">Desuden findes der ikke særlig lovgivning om PETs opgaver, idet disse hovedsagelig er reguleret af instrukser til tjenesten. PET er i øvrigt undtaget fra den almindelige persondataretlige lovregulering, og PETs behandling af personoplysninger er således reguleret af almindelige forvaltningsretlige regler og retsgrundsætninger samt retningslinjer fastsat af Justitsministeriet og tjenesten selv.</p>
<p xml:lang="nob">Den 1. januar 2014 trådte lov nr. 604 af 12. juni 2013 om Politiets Efterretningstjeneste (PET) i kraft i Danmark.</p>
<p xml:lang="dan">Der er tale om en ny og tidssvarende regulering af PETs opgaver og behandling af personoplysninger, ligesom kontrollen med PET er blevet styrket, bl.a. gennem oprettelse af et nyt uafhængigt tilsynsorgan vedrørende PETs behandling af personoplysninger. Det bemærkes, at reguleringen af PETs opgaver i PET-loven i altovervejende grad svarer til de opgaver, som tjenesten allerede varetog.</p>
<p xml:lang="dan">PET-loven skal sikre, at PET ikke uden relevant og sagligt grundlag herfor indhenter, registrerer eller på anden måde behandler oplysninger om bor-</p>
<p xml:lang="nob">Dato: Kontor:</p>
<p xml:lang="nno">Nordatlantenheden</p>
<p xml:lang="deu">Sagsbeh: Adam Elias Fischermann Sagsnr.:2017-10-0008</p>
<p xml:lang="dan">Dok.:8422092gerne, herunder deres deltagelse i politisk virksomhed, og loven skal herved sikre retssikkerheden for de personer, der er genstand for PETs undersøgelser mv. Herudover skal loven sikre, at der er den i et demokratisk samfund fornødne åbenhed om og kontrol med tjenestens virksomhed og de vilkår, som den arbejder under, bl.a. det almindelige proportionalitetsprincip.</p>
<p xml:lang="dan">Loven skal ses i sammenhæng med lov om politiets virksomhed, der er sendt til Færøernes Landsstyre til udtalelse samtidig med udkast til kongelig anordning om ikrafttræden for Færøerne af lov om Politiets Efterretningstjeneste, og som tilsvarende tilsigter at skabe klare lovregler for politiets virksomhed og herunder fastlægge de grundlæggende principper for politiets magtanvendelse som led i den almindelige ordenshåndhævelse.</p>
<p xml:lang="dan">Justitsministeriet har på den baggrund – som led i ministeriets løbende arbejde med at opdatere lovgivningen for Færøerne på ministeriets område – udarbejdet udkast til anordning om ikrafttræden for Færøerne af PET-loven.</p>
<p xml:lang="dan">Der lægges i udkastet op til, at loven med senere ændringer sættes i kraft for Færøerne med de ændringer, som de færøske forhold tilsiger.</p>
<p xml:lang="dan">Idet skatteområdet og den offentlige forsorg er færøske særanliggender, foreslås det at § 15, 2. pkt., i PET-loven, om at vederlag, der ydes af midler undergivet den særlige revisionsprocedure for PET, ikke medregnes i den skattepligtige indkomst eller i grundlaget for beregning af sociale ydelser mv., ikke sættes i kraft for Færøerne. Justitsministeriet skal i stedet opfordre Færøernes Landsstyre til at fastsætte regler herom i lagtingslovgivningen, således at der sikres en sammenhæng mellem, hvilke indtægter der medregnes i den skattepligtige indkomst eller i grundlaget for beregning af sociale ydelser mv., og hvilke indtægter man har pligt til at oplyse de relevante myndigheder om.</p>
<p xml:lang="dan">Samtidig er der i § 15, 1. pkt., lagt op til, at oplysningspligter i både rigslovgivningen og lagtingslovgivningen mv. ikke gælder for vederlag, der ydes af midler undergivet den særlige revisionsprocedure for PET.</p>
<p xml:lang="dan">Det er i anordningens § 10, stk. 2 og 3, præciseret, at videregivelse af oplysninger til andre forvaltningsmyndigheder omfatter alle forvaltningsmyndigheder her i riget, uanset, om der er tale om en rigsmyndighed eller en myndighed under Færøernes Landsstyre eller Grønlands Landsstyre. Endvidere foreslås det, at § 2, §§ 16-17 og § 22 ikke sættes i kraft for Færøerne. Det skyldes, at det allerede følger af PET-loven, at PET og Tilsynet 3med Efterretningstjenesterne skal afgive en årlig redegørelse om deres virksomhed til justitsministeren. Det forudsættes, at tjenestens og tilsynets virksomhed på Færøerne vil indgå i denne redegørelse.</p>
<p xml:lang="dan">Desuden er der ikke nødvendigt, at der i anordningen fastsættes bestemmelser om, hvorledes Tilsynet med Efterretningstjenesterne er organiseret, idet dette allerede følger af PET-loven. Som en konsekvens heraf henvises der i §§ 13 og 18 til kapitel 9 i PET-loven.</p>
<p xml:lang="dan">Endelig bemærkes det, anordningen henviser til persondataloven, som sat i kraft for Færøerne ved anordning nr. 754 af 19. juni 2017, idet databeskyttelsesforordningen ikke gælder for Færøerne.</p>
<p xml:lang="dan">PETs opgaver på Færøerne efter anordningens ikrafttræden vil som nævnt i altovervejende grad svare til de opgaver, PET allerede varetager.</p>
</body></document>
