<document xml:lang="fao" id="no_id"><header><title/><genre code="admin"/><author><unknown/></author><wordcount>28182</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2016.06 Menningarætlan fyri Sjúkrahúsverkið.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Heilsu- og innlendismálaráðið</p>
<p>Menningarætlan fyri sjúkrahúsverkið</p>
<p>Handað hin 28. juni 2016 2</p>
<p>Formæli Heilsuverkið veitir ein part av tænastum til borgarar í okkara samfelagið, sum eru grundleggjandi fyri trivnað og menning í samfelagnum. Tí fer heilsuverkið her hjá okkum, eins og í flestu okkara grannalondum, at verða viðgjørt leypandi samfelagsliga og politiskt og er tað eitt heilsutekin í sjálvum sær.</p>
<p>Heilsuverkið fevnir víða, men grundleggjandi súlurnar eru primera heilsutænastan: kommunulæknar, heilsufrøðingar v.m. og sekundera heilsutænastan: tey trý sjúkrahúsini og uttanlandsviðgerðir v.m.</p>
<p>Demografisku broytingar saman við tøkniligari menning, spesalisering av fakfólki og øktum krøvum frá borgarum, sum eru vorðin meira tilvitað um møguleikar fyri viðgerðum, setur høg krøv til heilsuverkið.</p>
<p>At økja um tilfeingið í mun til starvsfólk og at játta fleiri pengar loysir ikki einsamalt avbjóðingarnar viðvíkjandi eftirspurninginum eftir tænastum frá heilsiverkinum</p>
<p>Tørvur er eisini á at raðfesta tilfeingið, hyggja at útbúgving av starvsfólki, eins og tørvur er á at hyggja at bygnarligu skipanunum. Hetta hevur politiska skipanin ásannað, og sett sær sum mál at gera nakað við.</p>
<p>Henda Menningarætlan fyri sjúkrahúsverkið er fyrsti partur av eini samlari ætlan at menna heilsuverkið til framtíðar avbjóðingar.</p>
<p>Sjúkrahúsverkið er ein sera fíggjarliga- og vitanarliga tung organisatión. Hetta ger at tað er tørvur á at leggja ætlanir til rættis um framtíðina soleiðis, at sjúkrhúsverkið er ført fyri at handla við neyðugum tilfeingi, serfrøðingum, tólbúnaði, fysiskum kørmum vm. <em type="bold"></em></p>
<p>Føroyska sjúkrahúsverkið er á mangan hátt frammalaga vitanarliga og tøkniliga, við nógvum dugnaligum starvsfólkum. Vit vóna at sjúkrahúsverkið eisini framyvir fer at hava hetta vørumerki.</p>
<p>Tað krevur, at vit innan stutta tíð taka stig til at tryggja, at alt sjúkrahúsverkið mennir seg tíðarhóskandi. Sjúkrahúsverkið er í verandi líki ikki framtíðartryggja, og broytingar eru alneyðugar um støðið skal varðveitast og tillagast framtíðina. <em type="bold"></em></p>
<p>Tað er okkara vón, at tilmælini í hesi menningarætlanini stuðla undir einum politiskum kjaki og at avgerðir verða tiknar okkara sjúkrahúsverkið - starvsfólki í hesum - og ikki minst okkara borgarum og framtíðar sjúklingum at frama.</p>
<p>At enda fara vit at takka serfrøðingabólkinum og verkætlanarbólkinum fyri íkast og framleiðslu av hesum verki.</p>
<p><em type="bold">Turid Arge, forkvinna í stýrisbólkinum og Henrik. L Hansen, landslækni </em>3 </p>
<p>Innihaldsyvirlit Formæli ................................................................................................................................................... 2 1 Samandráttur og tilmælir ..................................................................................................................... 5 1.1 Tilmælir og kostnaður ................................................................................................................... 6 1.2 Arbeiðssetningur ........................................................................................................................... 8 1.2.1 Arbeiðsháttur ......................................................................................................................... 9 2 Avbjóðingar fyri føroyska sjúkrahúsverkið ......................................................................................... 11 2.1 Demografiska gongdin ................................................................................................................ 11 2.1.1 Tørvsmeting um fígging og starvsfólk, einans bygt á framskrivingar ................................... 15 2.2 Trot á heilsustarvsfólki ................................................................................................................ 16 2.3 Medisinska menningin ................................................................................................................ 18 2.4 Samandráttur av avbjóðingum fyri føroyska sjúkrahúsverkið .................................................... 18 3 Lýsing av virkseminum á teimum trimum sjúkrahúsunum í dag ....................................................... 19 3.1 Virksemistøl – belegningur á sjúkrahúsunum ............................................................................. 21 3.2 Virksemið innan skurðviðgerðir í 2015 ....................................................................................... 23 3.3 Uttanlandstænastan ................................................................................................................... 24 4 Hvørjar viðgerðir og tænastur skal føroyska sjúkrahúsverkið bjóða – hvørji heilsustarvsfólk er tørvur á og hvussu fáa vit útvega og fasthildið tey? ............................................................................. 26 4.1 Stremba eftir at fáa so nógvar viðgerðir heim til Føroya sum til ber ...................................... 26 4.1.1 Menning av føroyska sjúkrahúsverkinum krevur skikkaði heilsustarvsfólk ......................... 27 4.1.2 Ein samanbering av fulltíðarstørvum ................................................................................... 29 4.1.3 Samanumtøka av sergreinum og serlæknamanning ........................................................... 30 4.2 Útvega, fasthalda og menna heilsustarvsfólk ............................................................................. 31 4.2.1 Felags strategi fyri útvegan, varðveitan og menning av starvsfólkum ................................ 32 4.2.2 KBU-skeið og innleiðslustørv (introstørv) ............................................................................ 33 4.2.3 Heilsuútbúgvingar í Føroyum ............................................................................................... 35 4.2.4 Uppgávuflyting og delegering .............................................................................................. 37 4.2.5 Samstarvsavtalur við sjúkrahús uttanlands um starvsfólkaumbýti ..................................... 37 4.2.6 Lønarviðurskifti og pensjónsviðurskifti ................................................................................ 38 5 Uppgávubýti í føroyska sjúkrahúsverkinum ....................................................................................... 39 5.1. Akuttilbúgvingin í føroyska sjúkrahúsverkinum ..................................................................... 40 5.1.1 Tilmæli um akuttmóttøkur á teimum trimum sjúkrahúsunum ........................................... 41 5.1.2 Menning av prehospitalu tilbúgvingini ................................................................................ 42 5.2 Kirurgi samskipast tvørtur um tey trý sjúkrahúsini ..................................................................... 43 4 5.3 Intern medisinska økið samskipað tvørtur um sjúkrahúsini ....................................................... 44 5.4 Hvussu skulu viðgerðirnar samskipast millum sjúkrahúsini? ...................................................... 45 5.5 Uppgávubýtið millum sjúkrahúsini ............................................................................................. 47 5.6 Perspektivering – virksemi á sjúkrahúsunum í framtíðini ........................................................... 49 6 Leiðsla og samskipan av føroyska sjúkrahúsverkinum ....................................................................... 50 6.1 Tey trý sjúkrahúsini sum sjálvstýrandi eindir .............................................................................. 50 6.1.2 Loysnir í mun til leiðslu og samskipan .................................................................................. 51 6.1.3 Ein felags sjúkrahúsleiðsla.................................................................................................... 52 6.2 Tvørgangandi klinisk samstarvstoymi ......................................................................................... 54 6.3 Heilsustarvfólk eiga at kunnu flytast – tá tað gevur meining ..................................................... 55 6.4 Felags visitatiónsskipan og yvirlit yvir bíðilistar .......................................................................... 55 6.5 Ov vánalig virksemishagtøl – ein vantandi kumpass til skynsama og væl virkandi stýring ........ 56 6.6 Politiskar og strategiskar avgerðir eru neyðugar ........................................................................ 57 6.7 Telemedisinskar loysnir í Føroyum ............................................................................................. 58 7 Sjúkrahúsútreiðslur í Føroyum samanbornar við onnur lond ............................................................ 61 7.1 Heilsu- og sjúkrahúsútreiðslur í OECD og Norðurlondum........................................................... 61 7.1.1 Føroyar samanborið við Norðurlond ................................................................................... 63 7.2 Raðfesting í sjúkrahúsverkinum .................................................................................................. 65 7.2.1 Sjúkrahúsheilivágur og medisinsk-tøknilig útgerð ............................................................... 66 7.3 Ein meting av tí fíggjarliga tørvinum ........................................................................................... 68 7.3.1 Útreiðslustøðið samanborið við Norðurlondini og OECD .................................................... 68 7.3.2 Tørvur á fleiri serlæknum ..................................................................................................... 69 7.3.3 Demografisku broytingarnar ................................................................................................ 69 7.3.4 Medisinska menningin ......................................................................................................... 69 7.3.5 Niðurstøðan fíggjarligar metingar ........................................................................................ 69</p>
<p xml:lang="dan">Fylgiskjal A – Serlæknamanning juni 2016 ............................................................................................ 71</p>
<p>Fylgiskjal B – Lægeprognose 2015-2040 ............................................................................................... 73 5 1 Samandráttur og tilmælir Vit hava eitt gott alment sjúkrahúsverk í Føroyum. Sjúkrahússkipanin er fyri øll, líkamikið hvørji vit eru, hvar vit búgva og hvussu nógv vit tjena. Vit hava nógv vælútbúgvin og dugnalig heilsustarvsfólk, sum hvønn dag gera sítt besta – og eitt sindur afturat – fyri at tryggja íbúgvunum í Føroyum neyðugu heilsutænastuna.</p>
<p>Men tað føroyska sjúkrahúsverkið hevur eisini avbjóðingar. Samfelagið er broytt. Vit verða eldri, og tey eldru gerast nógv fleiri. Samstundis er ein øgilig tøknilig framgongd og nýggir viðgerðarhættir síggja alla tíðina dagsins ljós. Og tað kostar. Nakrar sjúkur eru minni hóttandi, meðan aðrar vaksa. Samstundis økjast ynskini um bestu viðgerðina frá sjúklingum, sum seta krøv um fleiri og betur tænastur.</p>
<p>Tann størsta avbjóðingin her og nú er tó átrokandi tørvurin á fleiri serlæknum. Spildurnýggj uppgerð vísir, at 15 serlæknastørv eru ósett, og bara innan fyri síðsta árið hava fýra serlæknar sagt seg úr starvi. Sergreinarnar verða í alt størri mun mannaðar av konsulentum og viðgerðum uttanlands. Tað er ein neyðug loysn uppá eina átrokandi avbjóðing, men tað er ikki ein loysn, sum heldur í framtíðini fyri føroyska sjúkrahúsverkið. Greining í hesari frágreiðing vísir harumframt, at ásettu størvini áttu at verið nógv fleiri í tali.</p>
<p>Setningurin í hesari Menningarætlan er, sum heitið ber boð um: at menna føroyska sjúkrahúsverkið. Í hesari frágreiðing verður víst á, at málið hjá føroyska sjúkrahúsverkinum skal vera at flest allar kanningar og viðgerðir skulu fara fram í Føroyum. Av fakligum ávum er nøkur sjálvsøgd undantøk.</p>
<p>Til tess krevst ein miðvís ætlan fyri at útvega fleiri skikkað heilsustarvsfólk á øllum stigum og tvørturum fakmørk, samstundis sum vit førleikamenna tey, sum longu eru í verkinum.</p>
<p>Altjóða royndir vísa, at besta loysnin til at útvega og fasthalda heilsustarvsfólk í útjaðaraøkjum sum Føroyar, er at satsa upp á fólk, sum eru vaksin upp í landinum. Vit mugu bera so í bandi, at tey hava møguleikan at fáa góðar kliniskar og útbúgvingarligar royndir her heima, annaðhvørt sum grundútbúgving ella, tá ið tey eru í ferð við at spesialisera seg útbúgvingarliga.</p>
<p>Trýstið uttaneftir við alt størri spesialisering og stórari tøkniligari og medisinskari menning krevur, at sjúkrahúsini í Føroyum í nógv størri mun virka sum ein samanhangandi virkislig eind, sum samstarvar í øllum lutum fyri at veita føroyska sjúklinginum bestu tænastuna. Til tess er neyðugt við broytingum í bygnaði og í leiðslu.</p>
<p>Í hesi frágreiðing verður mælt til at skipa verður ein felags leiðsla fyri øll trý sjúkrahúsini. Ein av aðaluppgávunum hjá tvørgangandi leiðsluni verður at fremja eitt greitt uppgávubýti millum tey trý sjúkrahúsini í einum samstarvandi sjúkrahúsverki, har sjúkrahúsini hvør sær hava týðandi samskipaðar leiklutir.</p>
<p>Eitt greitt uppgávubýti millum sjúkrahúsini er neyðugt fyri at tryggja dygdina í viðgerðunum. Tá tilfeingið er í troti kann uppgávubýtið eisini viðvirka til, at tann samlaða orkan verður betur gagnnýtt. Verkætlanarbólkurin gevur í frágreiðingini sítt boð uppá hvussu uppgávubýtið kann gerast. Millum annað verður mælt til, at allar akuttar viðgerðir og torgreiddar viðgerðir frameftir skulu gerast á Landssjúkrahúsinum, meðan eftirviðgerð kann fara fram á teimum smærru sjúkrahúsunum. Eisini eiga Suðuroyar sjúkrahús og Klaksvíkar sjúkrahús í framtíðini at gera alt fleiri planlagdar dagskurðviðgerðir (samadagskirurgi).</p>
<p>Frágreiðingin staðfestir at fíggjarliga orkan í samlaða føroyska heilsuverkinum er ikki á hædd við grannalondini Danmark, Noreg og Svøríki, sum brúka munandi meira pening skift á hvønn íbúgva. 6</p>
<p>Hinvegin eru Føroyar fult á hædd við og væl omanfyri hesi lond, tá hugt verður eftir sjúkrahúsútreiðslum burturav. Hetta sigur eisini nakað um tann leiklut sjúkrahúsverkið hevur í mun til heilsuna hjá føroyska sjúklinginum.</p>
<p>Henda frágreiðing er býtt sundur í sjey partar. Tríggir teir fyrstu eru innleiðandi og lýsandi. 4. partur viðger spurningin um, hvørjar viðgerðir eiga at vera í Føroyum, hvussu nógv heilsustarvsfólk krevjast fyri at kunna veita hesar viðgerðir og hvussu vit fáa hesi starvsfólk til vega. Í fimta parti viðgera verkætlanarbólkurin uppgávubýtið ímillum tey trý sjúkrahúsini og ger tilmæli um eitt møguligt býti við støði í einari lýsing av rákinum innan læknafrøði. Skal eitt uppgávubýti eydnast til fulnar krevst tað eitt samstarvandi og samskipað sjúkrahúsverk. Í sætta parti eru uppskot til ein nýggjan leiðslubygnað, sum stuðlar undir málinum um eitt samskipað sjúkrahúsverk í Føroyum. At enda viðger sjeyndi partur fíggjarliga tørvin nú og framyvir hjá føroyska sjúkrahúsverkinum. 1.1 Tilmælir og kostnaður Tilmælini í álitinum verða endurgivin í talvuni niðanfyri. Eisini er ein fíggjarlig meting gjørd av tilmælunum. Fleiri av fíggjarligu metingunum byggja á leysligar metingar, og skulu tí takast við størsta fyrivarni. Tað er torført, og í summum førum ógjørligt, at gera nágreiniligar kostnaðarmetingar av hvørjum einstøkum tilmæli, áðrenn eitt neyvari greiningararbeiði er gjørt.</p>
<p><em type="bold">Útvega, varðveita og menna heilsustarvsfólk </em></p>
<p><em type="bold">Tørvslýsing av serlæknamanning </em></p>
<p>Mælt verður til, at leiðslan á sjúkrahúsunum saman við neyðugari serlæknafrøði ger eina neyva lýsing av hvørjar sergreinar skulu vera í Føroyum, eina tíðarætlan fyri hesum og hvussu hesar sergreinar eiga at verða mannaðar.</p>
<p><em type="bold">Gera miðvísa rekrutteringsætlan </em></p>
<p>Mælt verður til sjúkrahúsini fara undir eina miðvísa ætlan at fáa til vega fleiri serlæknar til føst størv í føroyska sjúkrahúsverkinum. Ein serlækni í sjálvum sær er tó ikki nóg mikið til at røkja eina sergrein. Onnur heilsustarvsfólk skulu eisini setast í starv.</p>
<p><em type="bold">Seta serlæknar í føst størv </em></p>
<p>Mælt verður til, at peningurin, sum í dag verður nýttur til konsulentar og uttanlandsviðgerð eigur í størri mun at verða nýttur til at útvega serlæknar í føstum starvi. Harumframt verður mælt politisku skipanini til, at umframt játtanina á 5 mió. kr., sum er sett av í 2017, eisini játtar 5 mió. kr. afturat um árið í 2018, 2019 og 2020 til at manna upp við serlæknum og øðrum heilsustarvsfólkum. 20 mió. kr. yvir fýra ár</p>
<p><em type="bold">Stovnsetan av felags starvsfólkadeild </em></p>
<p>Mælt verður til at seta á stovn eina felags tilfeingissterka starvsfólkadeild, sum raðfestir arbeiðið við at útvega, førleikamenna og varðveita serlæknar og annað heilsustarvsfólk til tey trý sjúkrahúsini. 500.000 kr.</p>
<p><em type="bold">Framíhjárætt at taka KBU-skeið í Føroyum </em></p>
<p>Mælt verður til, at Heilsu- og innlendismálaráðið tekur málið upp við donsku myndugleikarnar, fyri at fáa KBU-skipanina broytta, soleiðis at føroyingar fáa framíhjárætt at taka teirra KBU-skeið í Føroyum innan fyri núverandi skipan. Um tað ikki er ein møguleiki, ráða vit til, at ein føroysk KBU-skipan, á sama hátt sum í Grønlandi, verður sett í verk í Føroyum. <em type="bold">2-3 introstørv fleiri </em></p>
<p>Mælt verður til, at 2-3 fleiri introstørv verða sett á stovn á Landssjúkrahúsinum, og at Landssjúkrahúsið ger avtalur við donsk sjúkrahús, har føroyingar hava introstørv, so hesi partvíst eisini kunnu vera á Landssjúkrahúsinum. 1,2–1,8 mió. kr.</p>
<p><em type="bold">Stovnsetan av læknaútbúgving á Fróðskaparsetri Føroya </em></p>
<p>Mælt verður til, at sett verður á stovn læknaútbúgving á Fróðskaparsetri Føroya til 10 lesandi á bachelor-stigi í samstarvi við fróðskaparsetur uttanlands, t.d. Aalborg Universitet. Mælt verður til, at lestrarleiðari verður settur í eitt ár at fyrireika lesturin. 12 mió. kr. tað fyrsta árið</p>
<p><em type="bold">Uppgávuflyting </em></p>
<p>Mælt verður til eina miðvísa gjøgnumgongd av einstøku sergreinunum/viðgerðarøkjunum á sjúkrahúsunum og kanna møguleikarnar fyri at flyta uppgávur á viðkomandi økjum. 350.000 kr.</p>
<p><em type="bold">Starvsfólkaumbýti </em></p>
<p>Mælt verður til, at avtalur verða gjørdar við sjúkrahús uttanlands um starvsfólkaumbýti, samstundis sum at tað verður sett sum krav, at læknar, 7 sum verða settir í starv í Føroyum, eitt ávíst tíðarskeið um árið, t.d. ein mánað, skulu arbeiða á einum størri sjúkrahúsið uttanlands.</p>
<p><em type="bold">Viðgerðir, uppgávubýti og raðfesting í føroyska sjúkrahúsverkinum </em></p>
<p><em type="bold">Øll akuttviðgerð skal fremjast á </em></p>
<p><em type="bold">Landssjúkrahúsinum </em></p>
<p>Verkætlanarbólkurin mælir tí til, at tá ið talan er um torgreiddar medisinskar og kirurgiskar sjúkur ella løstir, skal øll akuttviðgerð fremjast á Landssjúkrahúsinum, soleiðis at akuttir ella løstaðir sjúklingar verða møttir av einum breiðum hópi av serlæknum og heilsufakligum førleikum umframt serútgerð. Tá ið akuttviðgerðin er liðug kunnu sjúkligar verða fluttir til Klaksvíkar sjúkrahús og Suðuroyar sjúkrahús til framhaldandi viðgerð av útvaldum sjúkum.</p>
<p><em type="bold">Dagføring av akutt tilbúgvingini á </em></p>
<p><em type="bold">Klaksvíkar sjúkrahúsið </em></p>
<p>Eftir at Eysturoyartunnilin er liðugur í 2019 eigur akuttilbúgvingin á Klaksvíkar sjúkrahúsi at verða dagførd. Framhaldandi verður eitt tilboð í nærumhvørvinum í Norðoyggjum og Eysturoy, men at hetta verður avmarkað til eina skaðastova, sum er opin 24 tímar um samdøgrið.</p>
<p><em type="bold">Akutt tilbúgving á </em></p>
<p><em type="bold">Suðuroyar sjúkrahúsið </em></p>
<p>Mælt verður til, at Suðuroyar sjúkrahús, við síni serstøðu sum útjaðarasjúkrahús eisini framyvir skal hava eina akuttmóttøku, sum kann viðgera akuttar sjúkur og ymiskar løstir. Álvarsliga sjúk og illa løstaði verða flutt á Landssjúkrahúsið eftir innleiðandi viðgerð, júst sum í dag.</p>
<p><em type="bold">Prehospital journalskipan </em></p>
<p>Mælt verður til, at ein prehospital journalskipan, sum kann knýtast í verandi THS-skipan, fæst til vega til sjúkraflutningstænastuna í Føroyum. 2,9 mió. kr.</p>
<p><em type="bold">Akuttskurðviðgerðir á Landssjúkrahúsinum </em></p>
<p>Allar akuttskurðviðgerðir skulu sum útgangsstøði gerast á</p>
<p>Landssjúkrahúsinum. Tað, sum enn eigur at vera sentraliserað á intern medisinska økinum, eru tær viðgerðir, sum krevja serútgerð og serútbúgvið starvsfólk. Høvuðsuppgávan hjá hinum báðum sjúkrahúsunum er at gera sjúklingarnar klárar at flyta og tryggja flutning aftaná møguliga innleiðandi viðgerð.</p>
<p><em type="bold">Akuttmóttøka á Suðuroyar sjúkrahúsið og skaðastova á Klaksvíkar sjúkrahúsið </em></p>
<p>Akuttmóttøkan í Suðuroy skal varðveitast tí frástøðan er ein avbjóðing. Eftir at Eysturoyartunnilin er liðugur í 2019, eigur akuttilbúgvingin á Klaksvíkar sjúkrahúsi at verða dagførd, soleiðis at tað framhaldandi verður tryggjað eitt tilboð í nærumhvørvinum í Norðoyggjum og Eysturoy, men at hetta verður avmarkað til eina skaðastovu, sum er opin 24 tímar um samdøgrið. Skaðastovan skal hava eina forvakt, sum er mannað við lækna og sjúkrarøktarfrøðingum, har sjúklingar við smærri og einfaldum løstum kunnu viðgerast.</p>
<p><em type="bold">Planlagdar skurðviðgerðir (<span type="quote">“samadagskirurgi”</span>) </em></p>
<p>Klaksvíkar og Suðuroyar sjúkrahús eiga framyvir at gera ein munandi størri part av teimum einføldu planløgdu skurðviðgerðunum, sokallaðar <span type="quote">“samadagskirurgi”</span>, har sjúklingurin verður útskrivaður sama dag. Størri og truplari planlagdar skurðviðgerðir hoyra reint fakliga einans heima á einum stað við veruligari viðrakningardeild og við møguleika fyri intensivari viðgerð av komplikatiónum. Tí eiga smærru sjúkrahúsini fyrst og fremst at gera einfaldar skurðviðgerðir, sum fyrst og fremst eru ambulantar.</p>
<p><em type="bold">Endurvenjingin skal uppstigast </em></p>
<p>Endurvenjingarøkið hevur leingi verið raðfest ov lágt í føroyska sjúkrahúsverkinum, og tað er stórt trot á skipaðum tilboðum til stórar sjúklingabólkar, sum t.d. hjartasjúklingar og giktasjúklingar. Mælt verður til at endurvenjingin verður uppstigað við at seta fleiri fysioterapeutar og ergoterapeutar í starv.</p>
<p>Um 4 mió. kr.</p>
<p><em type="bold">Stovnsetan av sálarfrøðiligari eind á Landssjúkrahúsinum </em></p>
<p>Harumframt er tað komið fram í serfrøðingabólkurin, at tað er tørvur á at seta eina sálarfrøðiliga eind á stovn á Landssjúkrahúsinum, sum kann veita heilsu-, kreppu- og neurosálarfrøði. Eindin skal vera tvørgangandi og skal veita tænastur til bæði somatiskar og psykiatriskar sjúklingar umframt til sjúkrahúsini í Klaksvík og í Suðuroy eftir tørvi. Eindin eigur at verða staðsett innan tað somatiska økið – t.d. á Medisinska Depli. 850.000 kr. at byrja við</p>
<p><em type="bold">Leiðsla og samskipan av føroyska sjúkrahúsverkinum: </em></p>
<p><em type="bold">Ein felags leiðsla fyri øll trý sjúkrahúsini </em></p>
<p>Mælt verður til, at ein felags leiðsla fyri alt sjúkrahúsverkið verður sett har tað er ein stjóri sum hevur yvirskipaða ábyrgd fyri øllum virkseminum í sjúkrahúsverkinum. Stjórin eigur at hava varastjórar afturat sær, sum stuðla undir tey økir sum stjórin ikki hevur so stórt innlit í, og sum tryggja, at øll trý 8 sjúkrahúsini hava eina dagliga leiðslu. Í hesum sambandi verður mælt til, at fólk frá sjúkrahúsunum og serfrøðingar, sum hava royndir at samskipa virksemi á sjúkrahúsum uttanlands, t.d. í Íslandi ella Norðurnorra, saman við Heilsu- og innlendismálaráðnum gera eitt tilmæli um hvussu ítøkiliga ein felags leiðsla kann verða sett saman. Arbeiðið eigur at verða gjørt í heyst soleiðis at ein felags leiðsla kann virka frá 1. januar 2017.</p>
<p xml:lang="dan"><em type="bold">Tvørgangandi klinisk samstarvstoymi </em></p>
<p>Mælt verður til, at felags sjúkrahúsleiðslan fær til uppgávu at stovna formlig tvørgangandi klinisk samstarvstoymi tvørtur um tey trý sjúkrahúsini við tí endamáli fáa tvørgangandi kliniska samstarvið at virka.</p>
<p><em type="bold">Felags visitatiónsskipan </em></p>
<p>Mælt verður til, at ein felags vistiatiónsskipan verður sett í verk og at hetta verður ein av fyrstu uppgávunum sum ein felags sjúkrahúsleiðsla skal loysa. 200.000 kr.</p>
<p><em type="bold">Almennir bíðilistar </em></p>
<p>Mælt verður til, at sjúkrahúsverkið skal boða frá bíðilistum sum verða almannakunngjørdir t.d. fjórða hvønn mánað á einum heilsuportali. Upplýsingarnar skulu vera <span type="quote" xml:lang="dan">“online”</span>, so upplýsingarnar um bíðitíðir altíð eru tøkar. 200.000 kr.</p>
<p><em type="bold">Lýsa telemedisinskar møguleikar í Føroyum </em></p>
<p>Mælt verður til, at ein nevnd við umboðum úr teimum trimum sjúkrahúsunum verður sett til at gera eitt greiningararbeiðið, sum við støði í verandi royndum og vitan í Norðanlondum lýsa møguleikar fyri at taka telemedisin í nýtslu í Føroyum, sum kann styrkja samskipanina og sjúklingaviðgerðina millum avvarðandi eindir í Føroyum og millum føroyska sjúkrahúsverkið og sjúkrahúsverk uttanlands.</p>
<p><em type="bold">Raðfesting í sjúkrahúsverkinum: </em></p>
<p><em type="bold">Samstarv við danska heilivágsráðið </em></p>
<p>Mælt verður til, at føroyska heilivágsráðið byrjar eitt samstarv við danska heilivágsráðið, sum er undir stovnseting soleiðis, at sami heilivágur verður brúktur í standardviðgerð í báðum londum frá 2017.</p>
<p><em type="bold">Stovnsetan av heilsutøkniligum ráðið </em></p>
<p>Mælt verður til, at eitt heilsutøkniligt ráð verður sett á stovn í Føroyum, sum ger tilmæli til landsstýrismannin um nýtslu av medisinsk-tøkniligari útgerð. Ráðið eigur at taka støði í metingunum, sum verða gjørdar av <span type="quote" xml:lang="dan">“Nasjonalt system for innføring av nye metoder i spesialisthelsetjenesten”</span> í Noregi. 1.2 Arbeiðssetningur Verkætlanarbólkurin, sum varð settur av landsstýriskvinnuni í heilsu- og innlendismálum í februar 2016, hevur fingið hendan arbeiðssetning:</p>
<p>Endamálið við arbeiðinum er at orða eina ætlan í trimum høvuðspørtum við ítøkiligum tilmælum til politisku skipanina at taka støðu til. Høvuðspartarnir eru hesir:  At gera tilmæli um hvørjar grundleggjandi viðgerðir/tænastur skulu vera í føroyska sjúkrahúsverkinum. Í hesum sambandi skal eisini gerast tilmæli um hvørjar viðgerðir/tænastur skulu verða á hvørjum sjúkrahúsi, og hvussu hesar skulu samskipast millum sjúkrahúsini.  At gera eina ætlan fyri, hvussu læknar og onnur heilsustarvsfólk kunnu útvegast og mennast til føroyska sjúkrahúsverkið.  At gera meting av fíggjarliga tørvinum fyri alt sjúkrahúsverkið, sum gevur neyðugt rásarúm til at veita heilsutænastur á fremsta støði, og neyðugu starvsorkuna til tess. Eisini skal bólkurin koma við boði uppá, hvørji amboð kunnu nýtast til at handfara økta fíggjartørvin, sum verður í sjúkrahúsverkinum í framtíðini.</p>
<p>Í sjúkrahúslógini er staðfest, at sjúkrahúsverkið fevnir um trý sjúkrahús, sum eru Landssjúkrahúsið, Klaksvíkar sjúkrahús og Suðuroyar sjúkrahús. Í arbeiðssetninginum sæst, at ongar politiskar ætlanir eru at broyta ta fortreytina, og ynskið er, at sjúkrahúsviðgerð framhaldandi skal veitast á hesum trimum sjúkrahúsunum. Hetta er ein fortreyt fyri menningarætlanini. 9 1.2.1 Arbeiðsháttur Arbeiðsbólkurin er settur saman av einum verkætlanarbólki, einum stýribólki, einum serfrøðingabólki og einum politiskum fylgibólki. Niðanfyri er lýst, hvussu samansetingin og leikluturin hjá ymisku bólkunum og arbeiðsgongdin hevur verið.</p>
<p>Uppgávan hjá <em type="italic">stýrisbólkinum </em>er m.a. at góðkenna endamál og karmar fyri verkætlanina og samskipan. Harafturat skal stýribólkurin góðkenna sjálva menningarætlanina, áðrenn hon verður latin landsstýriskvinnuni. Stýribólkurin er mannaður av:  Turid Arge, deildastjóri, forkvinna  Henrik L. Hansen, landslækni </p>
<p>Uppgávan hjá <em type="italic">verkætlanarbólkinum </em>er, umframt øll praktisk viðurskifti, at tryggja neyðuga framburðin í verkætlanini, og at hava ábyrgdina av at útvega og gera tilfar og skriva sjálva menningarætlanina. Verkætlanarbólkurin er mannaður av:  Sveinn Magnússon, serlækni i intern medisini og skrivstovustjóri í Velfærdsministeriet á </p>
<p>Islandi (formaður)  Geir Sverri Braut, professari og serlækni í samfelagsmedisini. Hevur verið varastjóri á Statens</p>
<p>Helsetilsyn og arbeiðir í dag á Stavanger Universitetssjúkrahúsi (serráðgevi)  Jan Simonsen, deildarstjóri í Heilsu- og innlendismálaráðnum (samskipari)  Fróði Jacobsen, stjórnarsamskipari í Heilsu- og innlendismálaráðnum  Irena Nolsø, fulltrúi í Heilsu- og innlendismálaráðnum</p>
<p>Uppgávan hjá <em type="italic">serfrøðingabólkinum </em>er m.a. lýsa, hvørjir høvuðstrupulleikar eru í sjúkrahúsverkinum og møguligar avleiðingar av teimum. Harafturat hevur uppgávan hjá serfrøðingarbólkinum verið at komið við sínum íkasti til loysnir sambært arbeiðssetninginum. Serfrøðingabólkurin er mannaður av:  Augusta Mikkelsen, umboð fyri Fysioterapifelagið  Turið Jacobsen, umboð fyri Ergoterapeutfelagið  Dánjal Petur Højgaard, umboð fyri Kommunulæknafelagið  Fróði Joensen, umboð fyri Serlæknafelagið  Suni Poulsen, umboð fyri Felagið føroyskir sálarfrøðingar  Heri Olsen, umboð fyri Radiograffelagið  Gyða í Gongini, umboð fyri Kost- og føðifelagið  Jákup Andreas Thomsen og seinni Dávid Michelsen, umboð fyri Felagið fyri Yngri Læknar  Jeanna í Lágabø, umboð fyri Sjúklingaráðið  Lillie Eliassen, umboð fyri Ljósmøðrafelagið  Majbritt Mohr, umboð fyri Samfelags- og Heilsuatstøðingar  Marita Simonsen, umboð fyri Bioanalytikarafelagið  Óluva í Gongd, umboð fyri Felagið Føroyskir Sjúkrarøktarfrøðingar  Pál Weihe, umboð fyri Læknafelagið  Svend Åge Seloy, umboð fyri Starvsmannafelagið (sjúkraflutnings- og skrivstovustarvsfólk)  Asta Joensen, deildarleiðari og umboð fyri Landssjúkrahúsið  Birita Samuelsen, bioanalytikari og umboð fyri Landssjúkrahúsið  Bjarni á Steig, deildarleiðari og umboð fyri Landssjúkrahúsið  Elin Jensen, deildarleiðari og umboð fyri Landssjúkrahúsið  Eyðfinn Olsen, deildarleiðari og umboð fyri Landssjúkrahúsið  Gunnbjørg Guttesen, sjúkrarøktarfrøðingur og umboð fyri Suðuroyar Sjúkrahús  Hans Petur Nielsen, yvirlækni og umboð fyri Suðuroyar Sjúkrahús 10  Hjalgrím Andreasen, paramedicinari og umboð fyri Suðuroyar Sjúkrahús  Helena K. Sundskarð, leiðari og umboð fyri Klaksvíkar Sjúkrahús  Heri Ellingsgaard, sjúkrahússtjóri og umboð fyri Klaksvíkar Sjúkrahús  Johnny í Grótinum, sjúkrahússtjóri og umboð fyri Landssjúkrahúsið  Magnus á Stongum, lækni og umboð fyri Klaksvíkar Sjúkrahús  Naina Túgvustein, varaleiðari og umboð fyri Landssjúkrahúsið  Noomi Holm, anæstesi sjúkrarøktarfrøðingur og umboð fyri Suðuroyar Sjúkrahús  Ronnié Midjord, sjúkrahússtjóri og umboð fyri Suðuroyar Sjúkrahús  Súsanna Olsen, varaleiðari og umboð fyri Klaksvíkar Sjúkrahús  Synnøva Hansen, leiðari og umboð fyri Klaksvíkar Sjúkrahús  Tormóður Stórá, deildarleiðari og umboð fyri Landssjúkrahúsið </p>
<p>Uppgávan hjá <em type="italic">politiska fylgibólkinum </em>er at fylgja arbeiðinum frá <span type="quote">“síðulinjuni”</span> og koma við teirra íkasti til menningarætlanina. Politiski fylgibólkurin er mannaður av:  Djóni Nolsøe Joensen, Javnaðarflokkurin  Elsebeth Mercedis Gunnleygsdóttir, Fólkaflokkurin  Karsten Hansen, Miðflokkurin  Jógvan Skorheim, Nýggja Sjálvstýri  Kaj Leo Holm Johannesen, Sambandsflokkurin  Katrin Kallsberg, Tjóðveldi  Poul Clementsen, Framsókn  Óluva Klettskarð, Tjóðveldi  Sonja Jógvansdóttir, Uttanflokka </p>
<p>Arbeiðið hevur verið skipað við fýra arbeiðsdøgum, sonevndum verkstovum, har serfrøðingabólkurin saman við verkætlanarbólkinum hava viðgjørt ymsu lutirnar í arbeiðssetninginum. Á verkstovunum hevur serfrøðingabólkurin hevur givið sítt íkast til menningarætlanina. Harumframt hava fundir støðugt verið millum verkætlanarbólkin og stýribólkin. Fundir hava eisini verið ímillum politiska fylgibólkin og verkætlanarbólkin, har landsstýriskvinnan eisini hevur verið við saman við forkvinnuni í stýribólkinum. 11 2 Avbjóðingar fyri føroyska sjúkrahúsverkið Føroyska sjúkrahúsverkið stendur yvir fyri nógvum stórum avbjóðingum, bæði nú og ikki minst framyvir. Á sama hátt sum aðrastaðni, fara stórar broytingar at henda føroyska samfelagnum komandi árini. Gongdin í fólkatalinum, aldursbýti, broytingar í sjúkumyndini og væntanirnar frá fólki um góðsku og støði fara at hava stóran týdning, tá framtíðar sjúkrahús leggja ætlanir.</p>
<p>Okkum tørvar tó ikki at hyggja at framtíðini, fyri at finna avbjóðingar í sjúkrahúsverkinum í Føroyum. Sjúkrahúsverkið er ein kapital- og kompetansuintensivur geiri og tað er ikki løtuverk at fremja broytingar í slíkari skipan. Tað tekur tíð at stovna, broyta og menna sjúkrahústænastur, og tí er neyðugt at leggja ætlanir og at fara til verka longu nú við at gera burðardyggarloysnir, sum ikki bert loysa trupulleikan í dag, men loysnir, sum eisini halda í longdini. Í hesum brotinum vísa vit á høvuðsavbjóðingarnar, sum sjúkrahúsverkið hevur nú og framyvir. 2.1 Demografiska gongdin</p>
<p><em type="italic">Mynd: 2.1 - Kelda: Hagstova Føroya </em></p>
<p>Í føroyska samfelagnum er ein neilig gongd, bæði viðvíkjandi fólkatali og aldursbýti fram móti ár 2054, sambært framrokningunum hjá Hagstovu Føroya. Fólkatalið er fallandi og broytingar henda í aldursbýtinum. Parturin av fólki yvir 60 ár veksur nógv og er hetta sama rák, sum eisini er í okkara grannalondum. Í Føroyum økist hetta rákið av, at nógv av teimum ungu flyta uttanlands at útbúgva seg. Tað vil siga, at ein stórur partur av fólkunum frá um 20 ára aldur til ímillum 30 og 40 mangla í Føroyum.</p>
<p>Meirilutin av teimum, sum fara uttanlands at útbúgva seg, koma aftur til Føroyar, men tað eru kortini fleiri, sum ongantíð flyta heimaftur, og meirilutin av teimum eru kvinnur. Hetta er ein orsøk til, at fólkatalið millum 18-69 ár fellur lutfallsliga nógv við tíðini.</p>
<p>Hinvegin er føðitíttleikin høgur í Føroyum samanborið við miðaltalið í Evropa. Føðitíttleikin var í fjør 2,5 børn í miðal fyri hvørja kvinnu í burðarførum aldri og harvið væl hægri enn flest onnur lond í Evropa, sum liggja á umleið 1,7–1,8 børn. Miðal livialdurin verður eisini hægri og nýfødd dreingjabørn kunnu nú vænta at liva 80 ár í miðal, meðan genturnar í miðal kunnu vænta at liva um 85 ár. 01000002000003000004000005000006000002015-20242025-20342035-20442045-205480+ ár70-79 ár18-69 ár0-17 ár12</p>
<p>Mynd 2.2 niðanfyri vísir, at fólkatalið í teimum yngru aldursbólkunum minkar hesa tíðina, meðan fólkatalið í teimum eldru aldursbólkunum veksur. Hetta hevur stóran týdning fyri sjúkrahúsverkið, tí tørvurin á sjúkrahústænastum veksur við aldrinum.</p>
<p>Demografiska gongdin í Føroyum síðstu 30 árini:</p>
<p><em type="italic">Mynd: 2.2 - Kelda: Hagstova Føroya </em></p>
<p>Myndin vísir aldursbýtið í Føroyum síðstu 30 árini. Fólkatalið í aldursbólkunum upp til 40 ár er minkað, meðan fólkatalið í aldursbólkunum frá 40 ár og uppeftir er vaksið frá 1985 til 2015. Til dømis vóru umleið 7.000 fólk í Føroyum 60 ár og eldri í 1985, í 2015 var talið 11.000 fólk. Framrokningar vísa, at henda gongdin heldur fram.</p>
<p>Sæð í heilsubúskaparligum ljósi førir henda gongdin øktan tørv á viðgerð við sær, og tískil eisini eina øking í samlaðum útreiðslum. Í 2015 vóru umleið helvtin av teimum innløgdu sjúklingar yvir 60 ár, meðan parturin av fólki í Føroyum yvir 60 ár var 23 %.</p>
<p>Myndirnar 2.3 og 2.4 vísa gongdina í aldursbýtinum í prosent í tíðarskeiðinum frá 1985 til 2015. Útrokningarnar eru frá danska Fíggjarmálaráðnum, og vísa aldursbýtta einstaklinga almenna nýtslu í 2012 til heilsu umframt røktarheim, sum er nøkulunda sambærligt við føroysku heilsuútreiðslurnar. 0100020003000400050006000700080009000</p>
<p>Aldursbýti 1985 til 2015 198519952005201513</p>
<p><em type="italic">Mynd 2.3 - Kelda: Hagstova Føroya </em></p>
<p><em type="italic">Mynd 2.4 - Kelda: Finansministeriet 2012 / Ólavur Christiansen </em></p>
<p>Danskar útrokningar vísa, at miðal heilsuútreiðslurnar fyri ein persón, sum er 65 ár, eru dupult so høgar sum heilsuútreiðslurnar fyri ein persón, sum er 50 ár. Heilsuútreiðslurnar fyri ein 80 ára gamlan eru dupult so høgar, sum heilsuútreiðslurnar fyri ein 65 ára gamlan. Tí ber til at koma til ta niðurstøðu, at lutfallsliga nógv gomul fólk er ein fíggjarlig avbjóðing fyri sjúkrahúsverkið, sum telur umleið 80 % av samlaðu heilsuútreiðslunum í Føroyum.</p>
<p xml:lang="dan"><em type="italic">Folkatalsforsøgn </em></p>
<p>Hagstova Føroya hevur gjørt fólkafrøðiligar forsøgnir fram til 2054, sum vísa, at fólkatalið í Føroyum fer at minka tey næstu áratígguni. <em type="bold">2015 2025 2035 2045 2054 </em></p>
<p><em type="bold">Íbúgvar </em>49.287 49.750 49.311 48.058 46.405 </p>
<p><em type="italic">Talva: 2.1 - Kelda: Hagstova Føroya </em>0%10%20%30%40%50%60%70%2015-20242025-20342035-20442045-2054 </p>
<p>Lutfall - aldursbýtt 0-17 ár18-69 ár70-79 ár80+ ár020406080100120140160111 21 31 41 51 61 71 81 91</p>
<p>Sundhed1.000 kr. 1.000 kr.</p>
<p>Heilsuútreiðslur skift á aldur 14</p>
<p><em type="italic">Mynd: 2.5 - Kelda: Hagstova Føroya </em></p>
<p>Hesar forsøgnir vísa, at gongdin við vaksandi lutfallinum av eldri fólki heldur fram. Sambært forsøgnini eru tað bara tveir teir elstu aldursbólkarnir, sum vaksa alt tíðarskeiðið. Fyri sjúkrahúsverkið viðføra hesar fólkafrøðiligu broytingarnar, at tørvurin á sjúkrahústænastum økist.</p>
<p>Vanliga hava eldri fólk størri tørv á sjúkrahústænastum, sum myndin niðanfyri eisini vísir. Myndin er eitt yvirlit yvir talið á seingjardøgum býtt á aldur, á føroysku sjúkrahúsunum frá 2013-2015.</p>
<p><em type="italic">Mynd: 2.6 - Kelda: THS 2016 </em>010002000300040005000600070008000 </p>
<p>Aldursbýti 2015 - 2054 2015202520352045205402000400060008000100001200014000</p>
<p xml:lang="dan">Sum af 2015</p>
<p xml:lang="dan">Sum af 2014</p>
<p xml:lang="dan">Sum af 20132015 2014 2013 15</p>
<p>Talvan niðanfyri vísir aldursbýttar innleggingar í %.</p>
<p><em type="bold">Aldursbýttar innleggingar í % </em></p>
<p><em type="bold">Aldur 2015 </em>0-9 9% 10-19 5% 20-29 9% 30-39 9% 40-49 8% 50-59 9% 60-69 15% 70-79 17% 80-89 14% 90-99 4% 100-109 0,005% <em type="bold">100% </em></p>
<p><em type="italic">Talva: 2.2 - </em></p>
<p><em type="italic">Kelda: THS 2016 </em></p>
<p>Umleið helvtin av innleggingunum eru sjúklingar eldri enn 60 ár (umleið 23 % av íbúgvunum í Føroyum eru eldri enn 60 ár). Umleið 18 % av innleggingunum eru sjúklingar eldri enn 80 ár (undir 5 % av íbúgvunum í Føroyum eru eldri enn 80 ár). 2.1.1 Tørvsmeting um fígging og starvsfólk, einans bygt á framskrivingar Demografiska gongdin og tann harvið væntaði økti eftirspurningurin eftir viðgerð, hava eina fíggjarliga avleiðing. Tá fíggjarliga orkan hjá sjúkrahúsverkinum altíð er avmarkað í mun til eftirspurningin er tað sera umráðandi at nýta tilfeingið so skilagott og munadygt sum møguligt.</p>
<p>Ein meting av fíggjarliga tørvinum hjá sjúkrahúsverkinum í Føroyum, grundað á fólkatalsframrokningar fram til 2054, vísa, at samlaðu útreiðslurnar økjast fram til 2040. Síðani minka samlaðu útreiðslurnar aftur fram til 2054 orsakað av einari væntaðari lækking í samlaða fólkatalinum í Føroyum. Fólkatalsframrokningarnar vísa eisini eina lutfalsliga minking av arbeiðsførum fólkum, samanborið við restina av fólkinum. Tað førir so við sær aðra avbjóðing, at færri skulu gjalda fyri vælferðina og tí eisini sjúkrahústænastur v.m.</p>
<p>Framrokningarnar vísa, at fólkatalið verður í hæddini í 2025 við beint undir 50.000 íbúgvum. Síðani lækkar samlaða fólkatalið í Føroyum. Hetta er við fyrivarni, tí her er talan um stokastiskar framrokningar, sum einans byggja á íbúgvaragongdir í Føroyum tey síðstu 30 árini. Í hesum tíðarskeiðinum var ein til dømis ein sjáldsama stór fráflyting í nøkur ár í nítiárunum, sum er við til at ávirka framrokningarnar neiliga. Til dømis var vøksturin í fólkatalinum hægri í 2015 til 2016 enn væntað í fólkatalsframrokningini. Serliga er tað jaligt, sæð úr einum samfelagsfíggjarligum sjónarhorni, at yngri parturin er vaksin næstan líka nógv, sum tann eldri parturin.</p>
<p>Men uttan mun til hvussu rættar framrokningarnar eru, er ábendingin í gongdini í aldursbýtinum greið. Livialdurin hjá bæði monnum og kvinnum hækkar, og lutfallið av íbúgvum í arbeiðsførum aldri minkar. Hesar broytingar økja um trýstið á almennu útreiðslurnar, samstundis sum gongdin hevur neiligar avleiðingar á inntøkusíðina. Tað vil siga, at færri skulu gjalda fyri ein størri tørv á heilsutænastum í framtíðini. Um ongin broyting verður, er tilfeingið avmarkað, og tískil er stórur tørvur á at avmarka útreiðsluvøksturin. 16</p>
<p>Mynd 2.7 niðanfyri vísir eina meting av útreiðslunum til heilsuverkið (heilsa minus røktarheimsútreiðslur) fram til 2054, bygd á nýggjastu fólkatalsframrokningina hjá Hagstovu Føroya.</p>
<p><em type="italic">Mynd: 2.7 </em></p>
<p>Henda metingin vísir, at útreiðslurnar til heilsutænastur økjast við umleið 150 mió. kr. fram ímóti 2040. Hetta svarar til umleið 120 mió. kr. til sjúkrahústænastur, um vit rokna við, at 80 % av útreiðslunum til heilsuverkið fara til sjúkrahústænastur, sí eisini Kapittul 7. Hesin tørvur byggir bara á fólkafrøðiligar broytingar, ikki broytingar í sjúkrahústænastum.</p>
<p>Samstundis verður tørvur á fleiri heilsustarvsfólkum frameftir. Framtíðar tørvurin í starvsfólkatilfeingi í sjúkrahúsverkinum í Føroyum økist væntandi við 20 % fram til 2040. Metingin vísir, at tørvur er á umleið 16 fleiri læknaársverkum, 68 fleiri sjúkrarøktarfrøðingaársverkum og 94 fleiri ársverkum í øðrum fakbólkum á sjúkrahúsunum.</p>
<p>Metingin byggir á, at starvsfólkaútreiðslur eru umleið 80 % av samlaðu rakstrarútreiðslunum á sjúkrahúsunum, og at viðgerðir í útlondum er umleið 12 % av samlaðu sjúkrahúsútreiðslunum. Tað vil siga, at út frá økingini í sjúkrahúsútreiðslum á 120 mió. kr. fram til 2040, er talan um eina samlaði øking í starvsfólkaútreiðslum á 85 mió. kr., sum er umleið 20 % av útreiðslunum í dag. 2.2 Trot á heilsustarvsfólki Fleiri eldri fólk økja tí um tørvin á heilsutænastum sum heild – ein gongd sum føroyska sjúkrahúsverkið longu nú upplivir. Økti tørvurin á tænastum merkir, at tørvur er á fleiri heilsustarvsfólkum. At føroyska sjúkrahúsverkið longu nú manglar fleiri serlæknar, ger avbjóðingina størri og tørvin á loysnum – bæði stutttíðar- og langtíðarloysnum – enn størri.</p>
<p>Avbjóðingin við troti á heilsustarvsfólki er als ikki ein serføroyskur trupulleiki. Nógv ES lond boða frá trupulleikum bæði við at halda fast við og útvega sær starvsfólk. Trupulleikin at útvega og fastahalda starvsfólk verður alsamt meiri átrokandi so hvørt sum krøvini til heilsurøkt økjast, meðan heilsustarvsfólkini fækka, tí fleiri starvsfólk náa eftirlønaraldur. Soleiðis er framtíðar burðardygdin í heilsuverkunum í Evropu í vanda, og tískil eisini møguleikin til viðgerð.</p>
<p>Tað er ongin ivi um, at læknatrotið er stórt í Føroyum. Og tað hevur ávirkan á góðskuna á veitingunum, sum sjúklingar hava atgongd til. Samstundis økist ábyrgdin og arbeiðstrýstið hjá 700.000 750.000 800.000 850.000 900.000 950.000 1.000.000 1.050.000 1.100.000 1.150.000 1.200.000201520202025203020352040204520502054</p>
<p>Útreiðslur til heilsutænastur 17 einstøku serlæknunum. Tað ger tað aftur truplari at útvega nýggjar serlæknar, og ein ónd ringrás er skapt.</p>
<p>Løgtingið hevur tikið hesa avbjóðing í álvara og hevur í játtanarkørmunum fyri 2017 sett av 5 mió. kr. til at seta serlæknar í starv. Tað er tó ikki bert ein spurningur um at játta pening til læknastørv, tað er eisini ein stór avbjóðing at útvega læknar. Í løtuni er tað serliga trupult at fáa fólk til ortopædkirurgi og røntgenøkið.</p>
<p>Harafturat eru nógvir av serlæknunum komnir væl til aldurs, og trupulleikarnir versna helst, tá ið teir fara frá vegna aldur. Trotið á serlæknum merkir, at teir fáu hava stóra ábyrgd, hava nógvar vaktir, og noyðast at taka sær av øðrum læknaligum sergreinum enn teirra egnu.</p>
<p>Myndin niðanfyri vísir talið av ársverkum í 2015 fyri serlæknar býtt í aldur og býtt ímillum læknar í føstum starvi og konsulentar.</p>
<p><em type="italic">Mynd: 2.8 </em></p>
<p>Á nøkrum serøkjum, sum áttu at verið mannað við læknum í føstum starvi í Føroyum, er manningin konsuletar. Tað er ikki skilabest fyri samfelagið, tí tað er ofta ein dýr loysn í mun til føst størv. Meira um hetta í kapittul 4.</p>
<p>Fyri sjúkrarøktarfrøðingarnar, sum er tann størsti fakbólkurin á sjúkrahúsunum, er avbjóðingin í løtuni tann, at trot er á serútbúnum sjúkrarøktarfrøðingum á ávísum økjum. Útyvir tað er yvirskipað ikki beinleiðis trot á sjúkrarøktarfrøðingum, men demografisku broytingarnar gera, at útlit eru til, at tørvurin á sjúkrarøktarfrøðingum økist komandi árini.</p>
<p>Trotið á heilsustarvsfólki snýr seg tí ikki bara um serlæknatrot, men í stóran mun eisini um aðrar starvsfólkabólkar sum sjúkrarøktarfrøðingar, heilsurøktarar o.s.fr. Framrokningar úr okkara norðurlendsku grannalondum vísa, at fram til 2030 er tørvur á sløkum 30 % fleiri ársverkum og 40 % fram til 20401. Harumframt er kappingin um arbeiðsmegina hørð úr útlondunum og um fá ár fara stórir árgangir av hesari arbeiðsmegi frá fyri aldur. Kortini er munurin, at føroyska sjúkrahúsverkið, orsakað av sínari stødd, er enn meiri viðbrekið, bæði tá talan er um tilgongd og frágongd av starvsfólki og tá ið tað snýr seg um at laga seg eftir broyttum viðurskiftum. 1 Melding til Stortinget ”Nasjonal helse- og sykehusplan (2016-2019) 3,62,520,216,111,31,81,51,515,212,19,31,02,11,05,14,12,00,97 0 Å R O G</p>
<p xml:lang="dan">Æ L D R E</p>
<p xml:lang="dan">F R A 6 8 T I L 6 9 Å R</p>
<p xml:lang="dan">F R A 6 0 T I L 6 7 Å R</p>
<p xml:lang="dan">F R A 5 0 T I L 5 9 Å R</p>
<p xml:lang="dan">U N D E R 4 9</p>
<p xml:lang="dan">Å R</p>
<p xml:lang="dan">A L D E R I K K E</p>
<p xml:lang="dan">A N G I V E T</p>
<p><em type="bold">SERLÆKNAR- TAL ÁRSVERK 2015 </em>2015 ialt </p>
<p xml:lang="dan">Fastansatte</p>
<p>Konsulenter18 2.3 Medisinska menningin Medisinsk gransking og nýskapan geva nýggjar viðgerðarmøguleikar, heilivág og medisinska útgerð í stórum tali og í rúkandi ferð. Fleiri og fleiri sjúkur kunnu viðgerast og ofta tryggari og munabetri enn fyrr. Batarnir eru komnir nógvum sjúklingum til góðar og hava givið fólkinum størri trygd.</p>
<p>Eitt álvarsligt hjáárinið við hesu góðu gongdini er, at heilsuútreiðslurnar økjast støðugt. Í øllum vesturheiminum vaksa heilsuútreiðslurnar skjótari, enn restin av búskapinum. Vit brúka ein støðugt størri part av okkara ríkidømi upp á heilsu, og einki land hevur funnið eitt veruliga munadygt aftursvar til natúrligu uppdriftina í útreiðslunum. Til dømis eru útreiðslurnar til sjúkrahúsheilivág øktar við umleið 25 % tey síðstu fimm árini, sí kapittul 7. Av hesum er bara umleið ein triðingur frá øktum útreiðslum til verandi medisin. Størsta økingin kemst av, at nýtt medisin kemur fram. Hetta er gott fyri nógvar sjúklingar, sum ikki áður hava kunnað fingið hjálp.</p>
<p>Samstundis er gongdin tann, at vit fáa einfaldari og meir flytføra útgerð. Nógvar kanningar og viðgerðir kunnu í dag fremjast tættari við sjúklingin – á lítlum sjúkrahúsum og lokalum heilsumiðstøðum, ella heima við hús – har sjúklingur er ein virkin viðleikari. Menningin í sjálvavgreiðslutøkni og E-heilsu vil hava við sær, at sjúklingar sjálvir kunnu taka sær av egnari heilsu og viðgerð, nógv betri enn í dag. Sjúklingurin verður ein virkin drívmegi í fyribyrging, diagnostikk, kanning, viðgerð og endurmenning.</p>
<p>Tá ið rætta viðgerðin kann geva okkum fleiri góð ár at liva, so rokna fólk við, at sjúkrahúsverkið kann geva okkum hana – sjálvt um vit eru vorðin gomul. Tað økir um eftirspurningin. Eftirspurningurin eftir sjúkrahúsviðgerð fylgir ikki bara demografisku gongdini og viðgerðarslagi. Allar royndir uttanlands vísa, at væntanir og ynski frá fólki vaksa samstundis sum almenna vælferðin økist.</p>
<p>Samsvarið ímillum vælferðargongdina í samfelagnum og eftirspurningin hjá íbúgvunum eftir heilsuveitingum er væl skjalprógvað2. Vit eru heilt einfalt betri før fyri at ganga upp í eina góða heilsu, tess ríkari semfelagið er. 2.4 Samandráttur av avbjóðingum fyri føroyska sjúkrahúsverkið Samanumtikið kann staðfestast at demokrafiska gongdin og tann medisinska menningin fer at økja um eftirspuringin eftir sjúkrahústænastum frameftir. Lýsingin omanfyri vísir, at útreiðslurnar fara at vaksa við 120 mió. fram í móti 2040 bert við støði í fólkaframskrivingini. Haraftrat hevur medisinska menningin væntandi eisini meirútreiðslur við sær. Meira um fíggjarligu avleiðingarnar í sætta parti. 2 Sambært Melding til Stortinget <span type="quote" xml:lang="dan">”Nasjonal helse- og sykhusplan (2016-2019)”</span> 19 3 Lýsing av virkseminum á teimum trimum sjúkrahúsunum í dag Hetta brotið lýsir yvirskipað virksemið á teimum trimum sjúkrahúsunum í dag. Lýsingin gevur eina mynd av hvørjar deildir, viðgerðir og hvørjar sergreinar eru á hvørjum sjúkrahúsi og hvussu stór játtanin er. Seinni í hesum parti eru tøl fyri innleggingar, sonevnd belegningstøl og yvirlit yvir skurðvirksemið í 2015 á teimum trimum sjúkrahúsunum.</p>
<p><em type="bold">Deildinr, viðgerðir og sergreinar </em></p>
<p><em type="bold">Landssjúkrahúsið </em></p>
<p><em type="bold">Klaksvíkar sjúkrahús </em></p>
<p><em type="bold">Suðuroyar sjúkrahús </em></p>
<p><em type="bold">Viðmerkingar </em></p>
<p><em type="bold">Akutta tilbúgvingin </em></p>
<p>Kirurgi - almenn -</p>
<p>Parenkymkirurgi</p>
<p>Kirurgiska bakvaktin á KS tekur sær av allari kirurgi helvtina av árinum.</p>
<p>Ortopædkirurgi</p>
<p>Kirurgiska bakvaktin á KS tekur sær av allari kirurgi helvtina av árinum.</p>
<p xml:lang="dan">Gynækologi/obstretik</p>
<p xml:lang="dan">Anæstesiologi</p>
<p xml:lang="dan">X (X) (X)</p>
<p>Bert fast settir anæstesilæknar á LS. Á</p>
<p>KS og</p>
<p>SS eru anæstesisjúkrarøktarfrøðingar á vakt.</p>
<p xml:lang="dan">Medisinsk - intern</p>
<p xml:lang="dan">X (X) (X)</p>
<p>Medisinskur lækni er settur á KS (umleið 40 vikur um árið) og ein á SS. Vakt avloysir, tá læknin ikki er til arbeiðis.</p>
<p>Pædiatri (barnalækni)</p>
<p xml:lang="dan">Psykiatrisk tilbúgving</p>
<p>Intensiv seingjadeild</p>
<p xml:lang="dan">X (X) (X)</p>
<p>Anæstesilæknarnir á LS hava ábyrgdina á intensivøkinum. KS hevur tvey seingjapláss á medisinsku deild. SS hevur eitt intensivt seingjarpláss</p>
<p>Sjúkraflutningur</p>
<p>Á LS er sjúkraflutningstænastan mannað alt døgnið. Á KS og SS er manning i dagtímunum og síðani tilkallivakt</p>
<p xml:lang="dan">Røntgen</p>
<p xml:lang="dan">X (X) (X)</p>
<p>Røntgenlækni er på LS, meðan radiografar og røntgensjúkrarøktarfrøðingar hava 20 ábyrgdina fyri røntgenvaktini á KS og SS</p>
<p>CT</p>
<p>MR</p>
<p>Rannsóknarstova</p>
<p><em type="bold">Medisinskar deildir: </em></p>
<p>Medisinsk seingjardeild</p>
<p xml:lang="dan">X (X)</p>
<p>Á KS og SS er felags seingjardeild fyri medisin og kirurgi</p>
<p xml:lang="dan">Medisinskt ambulatorii</p>
<p xml:lang="dan">X (X) (X)</p>
<p><em type="bold">Kirurgiskar deildir: </em></p>
<p xml:lang="dan">Kirurgisk seingjardeild X</p>
<p>Á KS og SS er felags seingjardeild fyri medisin og kirurgi</p>
<p>Eygna</p>
<p>Oyra-, nøs- og háls</p>
<p>Tannlækni</p>
<p>Føðideild</p>
<p xml:lang="dan">X (X)</p>
<p>Kirurgisk ambulatorii</p>
<p><em type="bold">Psykiatriskar deildir: </em></p>
<p>Psykiatrisk seingjardeild</p>
<p>Økispsykiatri</p>
<p xml:lang="dan"><em type="bold">Endurvenjing: </em></p>
<p xml:lang="dan">Fysioterapi/ergoterapi X</p>
<p><em type="bold">Annað: </em></p>
<p>Kliniskir dietistar</p>
<p xml:lang="dan">Klinisk farmaci</p>
<p>Tænastan er á LS, men verður keypt frá Apoteksverkinum</p>
<p><em type="italic">Talva: 3.1 </em></p>
<p>Øll trý sjúkrahúsini hava eina ávísa akutta tilbúgving eins og tey øll hava kirurgisk og medisinsk seingjarpláss. Rannsóknarstovukanningar og konventionellar røntgenkanningar verða framdar á øllum sjúkrahúsunum og somuleiðis fysio- og ergoterapi. Á teimum økjum, har tey minnu sjúkrahúsini ikki hava umstøður ella fakligar førleikar at bjóða tænastur, hevur Landssjúkrahúsið høvuðsábyrgdina av øllum landinum. Her er til dømis talan um flestu medisinsku sjúkurnar, størri 21 skurðviðgerðir, serligar kanningar, t.d. MR- og CT skanningar v.m. Játtanin hjá teimum trimum sjúkrahúsunum sæst niðanfyri. Gev gætur at virksemið uttanlands er lagt undir kontuna Landssjúkrahúsið í 2015. 1.000 DKK <em type="bold">2014 2015 </em></p>
<p><em type="bold">J2016 </em></p>
<p><em type="bold">Landssjúkrahúsið </em>402.540 578.862 594.362 </p>
<p><em type="bold">Virksemi uttanlands </em>137.186 0 0 </p>
<p><em type="bold">Klaksvíkar sjúkrahús </em>64.790 65.489 67.482 </p>
<p><em type="bold">Suðuroyar sjúkrahús </em>54.115 56.486 57.575 3.1 Virksemistøl – belegningur á sjúkrahúsunum Í hesum broti verða tey týdningarmestu tølini fyri virksemið í sjúkrahúsverkinum lýst. Støði verður tikið í yvirlit yvir sjúklingatal – eisini nevnt belegningur - á seingjadeildunum á teimum trimum sjúkrahúsunum í tíðarskeiðinum 2013 til 2015. Upplýsingarnir eru fingnir tilvega úr heilsuhagtalskipanini og eftirkannað og góðkendir av fyritøkuni Cosmic. Fyri Landssjúkrahúsið eru tølini skift niður á deild á ávikavist Medisinska depilin og Skurðdepilin. Í Klaksvík og í Suðuroy eru felags seingjardeildi fyri medisin og skurð. </p>
<p><em type="italic">Medisinski depilin á Landssjúkrahúsinum </em></p>
<p>Belegningur í prosentum er roknaður út frá hvussu nógvar innleggingar eru á deildini sæð í mun til normerað seingjarpláss. Viðmerkjast skal, at á B5 er frískur fylgjari innlagdur saman við øllum børnunum og eru tey við í hesum tølunum. Eisini eru tey sum eru í orlov tald við.</p>
<p><em type="bold">Belegningur í % 2013 2014 2015 </em></p>
<p>B5 barnadeild 169% 206% 191%</p>
<p>B6 111% 115% 117%</p>
<p>B7 105% 95% 111%</p>
<p>B8 94% 103% 101%</p>
<p>Í alt við B5 120% 130% 130%</p>
<p>Í alt uttan B5 103% 105% 110%</p>
<p><em type="italic">Talva: 3.2 – Kelda: THS </em></p>
<p>Niðanfyri tabell lýsir tal av innleggingum og útskrivingum á ávísari deild pr. ár. Eisini lýsir hon tal av seingjardøgum pr. ár.</p>
<p><em type="bold">LS 2013 2014 2015 </em></p>
<p><em type="bold">Deild Inn </em></p>
<p><em type="bold">Út </em></p>
<p><em type="bold">Seingjadagar </em></p>
<p><em type="bold">Inn </em></p>
<p><em type="bold">Út </em></p>
<p><em type="bold">Seingjadagar inn út </em></p>
<p><em type="bold">Seingjadagar </em></p>
<p><em type="bold">B5 </em>2250 2250 4322 2258 2569 5265 2512 2512 4846 </p>
<p><em type="bold">B6 </em>1006 1001 5669 1064 1063 5408 1135 1132 6260 </p>
<p><em type="bold">B7 </em>204 204 3845 182 177 2957 220 224 4045 </p>
<p><em type="bold">B8 </em>1128 1144 4102 1166 1166 4525 1188 1188 4429 </p>
<p><em type="italic">Talva: 3.3 – Kelda: THS </em></p>
<p><em type="italic">Skurðdepilin á Landssjúkrahúsinum </em></p>
<p>Belegningurin í prosentum er roknaður út frá hvussu nógvar innleggingar eru á deildini sæð í mun til normerað seingjarpláss. Á A2 vil ein partur vera frískur fylgjari, t.e. pápar sum kunnu vera innlagdir við. 22</p>
<p><em type="bold">Belegningur í % 2013 2014 2015 </em></p>
<p xml:lang="dan">A2 føðideild 108% 112% 103%</p>
<p xml:lang="dan">A3 (5 døgn) 50% 52% 61%</p>
<p xml:lang="dan">G4 86% 84% 93%</p>
<p>Í alt við A2 81% 83% 86%</p>
<p>Í alt uttan A2 68% 68% 77%</p>
<p><em type="italic">Talva: 3.4 – Kelda: THS </em></p>
<p>Talvan niðanfyri lýsir tal av innleggingum og útskrivingum á ávísari deild pr. ár. Eisini lýsir hon talið av seingjardøgum pr. ár.</p>
<p><em type="bold">LS 2013 2014 2015 </em></p>
<p xml:lang="dan"><em type="bold">Deild </em></p>
<p><em type="bold">Inn </em></p>
<p><em type="bold">Út </em></p>
<p><em type="bold">Seingjadagar </em></p>
<p><em type="bold">Inn </em></p>
<p><em type="bold">Út </em></p>
<p><em type="bold">Seingjadagar inn út </em></p>
<p><em type="bold">Seingjadagar </em></p>
<p xml:lang="dan"><em type="bold">A2 </em>1469 1466 6283 1514 1514 6550 1531 1542 6044 </p>
<p xml:lang="dan"><em type="bold">A3 </em>462 424 1137 502 484 1358 573 550 1495 </p>
<p xml:lang="dan"><em type="bold">G4 </em>1500 1548 6908 1603 1615 6731 1620 1637 7493 </p>
<p><em type="italic">Talva: 3.5 – Kelda: THS </em></p>
<p><em type="italic">Klaksvíkar Sjúkrahús </em></p>
<p>Belegningur í prosentum er roknaður út frá hvussu nógvar innleggingar eru á deildini sæð í mun til normerað seingjarpláss. Viðmerkjast skal, at frískur fylgjari og tey sum eru í farloyvi eru tald við. Deild M lat aftur í mars 2015 og Seingjardeildin lat upp í februar/mars 2015.</p>
<p><em type="bold">Belegningur í % 2013 2014 2015 </em></p>
<p><em type="bold">Deild M </em>50% 63% 85% </p>
<p><em type="bold">Seingjadeildin </em>0 0 73% </p>
<p><em type="bold">Í alt </em>50 63% 79% </p>
<p><em type="italic">Talva: 3.6 – Kelda: THS </em></p>
<p>Talvan niðanfyri lýsir tal av innleggingum og útskrivingum á ávísari deild pr. ár. Eisini lýsir hon tal av seingjardøgum pr. ár.</p>
<p><em type="bold">KS 2013 2014 2015 </em></p>
<p xml:lang="dan"><em type="bold">Deild </em></p>
<p><em type="bold">Inn </em></p>
<p><em type="bold">Út </em></p>
<p><em type="bold">Seingjadagar </em></p>
<p><em type="bold">Inn </em></p>
<p><em type="bold">Út </em></p>
<p><em type="bold">Seingjadagar inn út </em></p>
<p><em type="bold">Seingjadagar </em></p>
<p><em type="bold">Deild M </em>614 517 2354 672 668 3177 172 180 1004 </p>
<p><em type="bold">Seingjardeildin </em>1091 1082 4984 </p>
<p><em type="italic">Talva: 3.7 – Kelda: THS </em></p>
<p><em type="italic">Suðuroyar Sjúkrahús </em></p>
<p>Belegningur í prosentum er roknaður út frá hvussu nógvar innleggingar eru á deildini sæð í mun til normerað seingjarpláss. Viðmerkjast skal, at frískur fylgjari og tey sum eru í orlov tald við.</p>
<p><em type="bold">Belegningur í % 2013 2014 2015 </em></p>
<p><em type="bold">Seingjadeildin B </em>55% 66% 62% </p>
<p><em type="bold">Í alt </em>55% 66% 62% </p>
<p><em type="italic">Talva: 3.8 – Kelda: THS </em>23 </p>
<p>Talvan niðanfyri lýsir talið av innleggingum og útskrivingum, á ávísari deild pr. ár. Eisini lýsir hon talið av seingjardøgum pr. ár.</p>
<p><em type="bold">SSH 2013 2014 2015 </em></p>
<p xml:lang="dan"><em type="bold">Deild </em></p>
<p><em type="bold">Inn </em></p>
<p><em type="bold">Út </em></p>
<p><em type="bold">Seingjadagar </em></p>
<p><em type="bold">Inn </em></p>
<p><em type="bold">Út </em></p>
<p><em type="bold">Seingjadagar inn út </em></p>
<p><em type="bold">Seingjadagar </em></p>
<p><em type="bold">Seingjadeild B </em>1015 1010 5214 1106 1103 6269 1012 1018 5846 </p>
<p><em type="italic">Talva: 3.9 – Kelda: THS </em>3.2 Virksemið innan skurðviðgerðir í 2015 Tað hevur víst seg at verða torført at fáa til vega upplýsingar um viðgerðir á sjúkrahúsunum úr talgildu heilsuskipanini. Tað er ein stór og sera tíðarkrevjandi uppgáva fyri ymisku deildirnar at telja alt saman við hond og tí varð avgerð tikin um, at vit í hesum arbeiði í minsta lagi ynsktu at fáa virksemisupplýsingar um skurðøkið. Tí eru bara greinaðar upplýsingar um skurðvirksemi á sjúkrahúsunum. Sjúkrahúsini hava í hesum sambandi hvør sær gjørt eitt stórt arbeiði við at telja skurðvirksemi í 2015 saman við hond. </p>
<p>Talið á skurðviðgerðum býtt á sonevndar <span type="quote">“operatións klassifikatiónskodum”</span> síggjast í myndini niðanfyri. Gev gætur at, at yvirlitið fyri Landssjúkrahúsið ikki vísir eina fullfíggjaða mynd av virkseminum í teimum førum, har fleiri enn ein skurðviðgerð er í einari seansu. Tað vil siga, at har meir enn ein <span type="quote">“operatións klassifikatiónskoda”</span> verður gjørd í einari seansu, verður bara tann fyrsta skrásett. Í nógvum førum er tvær seansur, í onkrum føri eru fleiri. Í tølunum fyri skurðvirksemið á Klaksvíkar og Suðuroyar sjúkrahúsi eru allar skurðviðgerðir taldar við. Niðanfyri er yvirlit yvir skurðvirksemið í 2015 á Landssjúkrahúsinum.</p>
<p>Mynd: 3.1 - Kelda: Landssjúkrahúsið</p>
<p>Tal á skurðviðgerðum á Klaksvíkar sjúkrahúsi í 2015 býtt á <span type="quote">“operatións klassifikatiónskodur”</span> sæst í myndini niðanfyri. 49 2 1 293 74 246 161 728 40 91 4 1498 6 02004006008001000120014001600</p>
<p xml:lang="dan">KA: Operationer på nervesystemet</p>
<p xml:lang="dan">KC: Operationer på øje og øjenomgivelser</p>
<p xml:lang="dan">KE: Operationer på læber, tander, kæber, mund og svælg</p>
<p xml:lang="dan">KJ: Operationer på fordøjelsesorganer og milt</p>
<p xml:lang="dan">KK: Operationer på urinveje, mandlige kønsorganer og…</p>
<p xml:lang="dan">KL: Operationer på kvindelige kønsorganer</p>
<p xml:lang="dan">KM: Obstetriske operationer</p>
<p xml:lang="dan">KN: Operationer på bevægeapparatet</p>
<p xml:lang="dan">KP: Operationer på perifere kar og lymfesytem</p>
<p xml:lang="dan">KQ: Operationer på hud og underhud</p>
<p>KT: Mindre kirurgiske precedurer</p>
<p xml:lang="dan">KU: Endoskopier gennem naturlige og kunstige…</p>
<p xml:lang="dan">KZ: Tillægsdoder til specifikation af operationer</p>
<p>Skurðviðgerðir á Landssjúkrahúsinum í 2015 24</p>
<p><em type="italic">Mynd: 3.2 - Kelda: Klaksvíkar sjúkrahús </em></p>
<p>Talið á skurðviðgerðum á Suðuroyar sjúkrahúsi í 2015 býtt á <span type="quote">“operatións klassifikatiónskodur”</span> sæst í myndini niðanfyri.</p>
<p><em type="italic">Mynd: 3.3 - Kelda: Suðuroyar sjúkrahús </em>3.3 Uttanlandstænastan Føroyska sjúkrahúsverkið sendir sjúklingar uttanlands, sum ikki kunnu fáa viðgerð í Føroyum. Fyrra myndin niðanfyri vísir talið av viðgerðum uttanlands frá 2013 til 2015, seinna vísir gistingar á sjúklingahotellinum í Keypmannahavn frá 2013 til 2015. </p>
<p><em type="bold">Uttanlandsviðgerðir 2013 2014 2015 </em></p>
<p>Viðgerðir uttanlands 2.284 2.204 2.387</p>
<p>Ávístir fylgjarar 1.473 1.350 1.410</p>
<p><em type="italic">Talva: 3.10 – Kelda: Uttanlandstænastan </em>21 51 83 1 2 404 63 71 7 199 1 1 050100150200250300350400450 </p>
<p xml:lang="dan">KA: Operationer på nervesystemet</p>
<p xml:lang="dan">KJ: Operationer på fordøjelsesorganer og milt</p>
<p xml:lang="dan">KL: Operationer på kvindelige kønsorganer</p>
<p xml:lang="dan">KM: Obstetriske operationer</p>
<p xml:lang="dan">KN: Operationer på bevægeapparatet</p>
<p xml:lang="dan">KP: Operationer på perifere kar og lymfesystem</p>
<p xml:lang="dan">KQ: Operationer på hud og underhud</p>
<p xml:lang="dan">KT: Mindre kirurgiske procedurer</p>
<p xml:lang="dan">KU: Endoskopier gennem naturlige og kunstige…</p>
<p xml:lang="dan">KY: Udtagninger af væv til transplantation</p>
<p xml:lang="dan">KZ: Y-V plastik</p>
<p xml:lang="dan">Antal operationer på Klaksvíkar sjúkrahús i 2015 13 7 1 1 20 28 27 5 3 11 14 40 3 165 020406080100120140160180</p>
<p xml:lang="dan">KA: Operationer på nervesystemet</p>
<p xml:lang="dan">KC: Operationer på øje og øjenomgivelser</p>
<p xml:lang="dan">KD: Operationer på øre, næse og strubehoved</p>
<p xml:lang="dan">KG: Operationer på åndedrætsorganer, brystkasse,…</p>
<p xml:lang="dan">KH: Operationer på bryst</p>
<p xml:lang="dan">KJ: Operationer på fordøjelsesorganer og milt</p>
<p xml:lang="dan">KK: Operationer på urinveje, mandlige kønsorganer og…</p>
<p xml:lang="dan">KL: Operationer på kvindelige kønsorganer</p>
<p xml:lang="dan">KM: Obstetriske operationer</p>
<p xml:lang="dan">KN: Operationer på bevægeapparatet</p>
<p xml:lang="dan">KP: Operationer på perifere kar og lymfesystem</p>
<p xml:lang="dan">KQ: Operationer på hud og underhud</p>
<p xml:lang="dan">KT: Mindre kirurgiske procedurer</p>
<p xml:lang="dan">KU: Endoskopier gennem naturlige og kunstige…</p>
<p>Skurðviðgerðir á Suðuroyar sjúkrahúsi í 2015 25</p>
<p><em type="bold">Sjúklingahotellið 2013 2014 2015 </em></p>
<p>Gistingar 27.197 30.060 29.221</p>
<p><em type="italic">Talva: 3.11 – Kelda: Uttanlandstænastan </em></p>
<p>Mynd 3.4 vísir tal av sjúklingum ávístir til viðgerð uttanlands skift á diagnosubólkar.</p>
<p><em type="italic">Mynd: 3.4 – Kelda: THS </em>4 267 7 49 5 82 47 18 240 19 38 14 135 133 6 6 64 61 63 116 4 050100150200250300 </p>
<p xml:lang="dan">DA00-DB99 Infektiøse incl. parasitære sygdomme</p>
<p xml:lang="dan">DC00-DD48 Svulster</p>
<p xml:lang="dan">DD50-DD89 Sygdomme i blod og bloddannende organer…</p>
<p xml:lang="dan">DE00-DE90 Endokrine og ernæringsbetingede…</p>
<p xml:lang="dan">DF00-DF99 Psykiske lidelser og adfærdsmæssige…</p>
<p xml:lang="dan">DG00-DG99 Sygdomme i nervesystemet</p>
<p xml:lang="dan">DH00-DH59 Sygdomme i øje og øjenomgivelser</p>
<p xml:lang="dan">DH60-DH95 Sygdomme i øre og processus mastoideus</p>
<p xml:lang="dan">DI00-DI99 Sygdomme i kredsløbsorganer</p>
<p xml:lang="dan">DJ00-DJ99 Sygdomme i åndedrætsorganer</p>
<p xml:lang="dan">DK00-DK93 Sygdomme i fordøjelsesorganer</p>
<p xml:lang="dan">DL00-DL99 Sygdomme i hud og underhud</p>
<p xml:lang="dan">DM00-DM99 Sygdomme i knogler, muskler og bindevæv</p>
<p xml:lang="dan">DN00-DN99 Sygdomme i urin- og kønsorganer</p>
<p xml:lang="dan">DO00-DO99 Svangerskab, fødsel og barsel</p>
<p xml:lang="dan">DP00-DP96 Visse sygdomme, der opstår i perinatalperiode</p>
<p xml:lang="dan">DQ00-DQ99 Medfødte misdannelser og…</p>
<p xml:lang="dan">DR00-DR99 Symptomer og abnorme fund ikke…</p>
<p xml:lang="dan">DS00-DT98 Læsioner, forgiftninger og visse andre følger…</p>
<p xml:lang="dan">DZ00-DZ99 Faktorer af betydning for sundhedstilstand…</p>
<p xml:lang="dan">Dzz-Dzz Andet</p>
<p>Tal av sjúklingum ávístir til viðgerð uttanlands í 2015 26 4 Hvørjar viðgerðir og tænastur skal føroyska sjúkrahúsverkið bjóða – hvørji heilsustarvsfólk er tørvur á og hvussu fáa vit útvega og fasthildið tey? Ein av aðalspurningunum í hesum arbeiðinum er at gera tilmæli um hvørjar grundleggjandi viðgerðir og tænastur skulu vera í føroyska sjúkrahúsverkinum og hvar hesar viðgerðir eiga at vera veittar. Í høvuðsheitum kunnu vit skilja sundur tað, ið eigur at verða veitt her heima í Føroyum og tað, sum av ymsum ávum ikki ber til at veita á føroysku sjúkrahúsunum. Orsøkirnar til, at ávísar viðgerðir ikki kunnu gerast í Føroyum eru serliga at viðgerðin er ov fakliga torfør í mun til ta serfrøði sum finst. Tað merkir, at tað er týðandi samband millum ta serfrøði, sum er til taks – serliga serlæknar, men eisini tey, ið eru rundanum serlæknan – og møguleikan at bjóða viðgerðir í Føroyum á nøktandi støði.</p>
<p>Í hesum kapitli fara vit fyrst at viðgera spurningin um hvørjar viðgerðir eiga at vera gjørdar í Føroyum, tað vil siga hvørjar sergreinar vit eiga at kunna bjóða við fakligari dygd og trygd í føroyska sjúkrahúsverkinum við røttu førleikunum. Spurningurin hevur verið viðgjørdur í serfrøðingabólkinum og byggja niðurstøðurnar í hesari frágreiðing á orðaskiftið og niðurstøðurnar hjá serfrøðingabólkinum.</p>
<p>Sum nevnt er tó neyðugt við røttu serfrøðini fyri at bjóða viðgerðir. Tað merkir, at óloysiligt samband er ímillum ta sergrein sjúkrahúsverkið bjóðar og teir serlæknar, ið eru tøkir. Uttan serlækna og onnur serkøn heilsustarvsfólk ber ikki til at veita viðgerðina. Tí vilja vit eisini í hesum parti viðgera spurningin um tørvin á serlæknum. 4.1 Stremba eftir at fáa so nógvar viðgerðir heim til Føroya sum til ber Samanumtikið eigur tað føroyska sjúkrahúsverkið at stremba eftir, at so nógvar viðgerðir á so nógvum serlæknaøkjum sum gjørligt verða bjóðaðar í Føroyum. Tað er tó nøkur sera høgt spesialiseraði økir, sum tað ikki verður mett ráðiligt at bjóða í Føroyum í nærmastu framtíð. Innan skurð er eru tað skurðviðgerðir í heilanum (neurokirurgi), thoraxkirurgi og hjartakirurgi. Eisini verður mett, at føroysku sjúkrahúsini eiga ikki at gera skurðviðgerðir í Føroyum, tá talan er um illkynjaðar sjúkur, sonevndar malignar sjúkur – undantikið viðgerðir fyri krabbamein í langanum (colon), sum ber til at gera í Føroyum.</p>
<p>Aftrat hesum eru eisini serliga spesialiseraðar ryggskurðviðgerðir, ið neyvan eiga at verða gjørdar í Føroyum. Tað er nógvir ryggsjúklingar í Føroyum, sum hava tørv á skurðviðgerð og mett verður, at ein stórur partur av hesum kunnu bjóðast í Føroyum við røttu læknaligu førleikunum. Smærri skurðsergreinar, so sum handkirurgi, akslakirurgi og plastkirurgi, eiga møguliga at samskipast við hjálp frá konsulentskipanum ella í samstarvi við onnur viðgerðarstøð. Eitt nú eigur bróstskurðviðgerðir at verða skipað í tøttum samstarvi við viðgerðarstøð uttanlands.</p>
<p>Viðvíkjandi medisinsku sergreinunum metir serfrøðingabólkurin, at størsti parturin kann gerast í Føroyum. Yvirskipað eigur sjúkrahúsverkið at miða ímóti at hava læknar í føstum starvi til ymisku sergreinarnar. Ein partur av serfrøðingabólkinum nevndi tó dermatologi (húðsjúkur) sum eitt øki, sum er betur skikkað til samstarv við einari konsulent skipan ella í telemedisinskum samtarvi við annað sjúkrahús uttanlands. Tað sama er galdandi innan krabbameinsøkið, sum fleiri meta vera hóskandi sum konsulentskipan, har vit samstarva tætt við eitt annað viðgerðarstað. Orsøkin er, at subspesialiseringin er sera stór á hesum økjunum.</p>
<p>Á røntgenøkinum eiga vit at arbeiða fyri at fáa gjørt fleiri kanningar í Føroyum, sum í dag verða sendar uttanlands. Serfrøðingabólkurin metir eisini, at ein størri partur av tí spesialiseraðu endurvenjingini, sum í dag verður gjørd uttanlands, eigur at kunna og kann gerast í føroyska sjúkrahúsverkinum. 27</p>
<p>Sum nevnt krevja viðgerðirnar serkøn starvsfólk. Føroyska sjúkrahúsverkið bjóðar í dag eina langa røð av viðgerðum og er álitið hjá flest øllum føroyingum, sum stríðast við sjúku. Tó eru ikki allar viðgerðir til taks í Føroyum og samanlagt verður áleið ein 1/6 av fíggjarligu orkuni í føroyska sjúkrahúsverkinum nýtt til at bjóða sjúklingum kanningar og viðgerðir uttanlands. Mett verður, at ein ikki ótýðandi partur av hesum viðgerðum kundu verið í Føroyum, um serfrøðin var tøk.</p>
<p>Í hesum høpi er talið av serlæknum avgerandi. Tað er tó ikki ikki bert samlaða talið av serlæknum, sum hevur týdning. Eins týdningarmikið er, at býtið av serlæknum innan ymsu sergreinaøkini er rætt. 4.1.1 Menning av føroyska sjúkrahúsverkinum krevur skikkaði heilsustarvsfólk Ein av heilt stóru avbjóðingunum í føroyska sjúkrahúsverkinum er vantandi serlæknar. Sum vit hava víst á aðrastaðni, so eru avbjóðingarnar nógvar og samansettar. Fleiri sergreinar eru sum frá líður so illa mannaðar við serlæknum í føstum starvi, at trýstið verður ov stórt og byrðan hjá tí einstaka serlæknanum so tung, at tað førir við sær, at teir velja at siga seg úr starvi, og tað ger so tað, at trýstið á teir, sum eru eftir, verður enn størri. Hetta er ein ónd ringrás.</p>
<p>Bæði Læknafelag Føroya og Serlæknafelagið hava lagt greiningar fram, sum vísa, at læknatrotið er sera høgt í Føroyum samanborið við okkara grannalond. Greiningin hjá Læknafelagnum síðsta heyst staðfesti, at tað mangla fleiri enn 50 læknar í Føroyum samanborið við onnur Norðanlond. Í greiningini hjá Læknafelagnum verður tosað um læknar generelt, t.v.s. yvirlæknar, praktiserandi læknar, hjálparlæknar, deildarlæknar o.s.fr.</p>
<p>Serlæknafelagið hevur lagt fram yvirlit yvir talið á serlæknum í føstum starvi í føroyska sjúkrahúsverkinum. Síðsta dagførda útgávan er heilt nýggj, hon er frá juni í 2016 (sí fylgiskjal A).</p>
<p>Yvirlitið hjá Serlæknafelagnum vísir býtið millum serlæknar, sum starvast í føroyska sjúkrahúsverkinum, við útgangsstøði í frágreiðingini hjá Sundhedsstyrelsen <span type="quote" xml:lang="dan">”Lægeprognose – udbuddet af læger 2012-2015”</span>. Niðurstøðan er, at pr. juni 2016 arbeiða 32 serlæknar á føroysku sjúkrahúsunum og av teimum eru 12 yvir 60 ár og 20 eru undir 60 ár. Tað eru 15 normeraði størv, sum ikki eru sett. Haraftrat metir Serlæknafelagið við støði í serlæknatalinum í Danmark at tað haraftrat áttu at verið fleiri enn 30 føst serlæknastørv aftrat í Føroyum.</p>
<p>At samanbera útboðið av serlæknum ávíst ár í Danmark við tørvin á serlæknum í føroyska sjúkrahúsverkinum gevur eina góða ábending um tørvin á serlæknum innan ymsu sergreinarnar. Tað er tó ikki heilt einfalt, og skal av grundum, sum verða viðgjørdar niðanfyri, takast við størsta fyrivarni.</p>
<p>Fyri tað fyrsta er talan um útboðið av serlæknum á arbeiðsmarknaðinum, íroknað tey, sum eru í farloyvi ella eru arbeiðstøk. Uppgerðin í Lægeprognosen tekur heldur ikki hædd fyri um serlæknin arbeiðir hálva ella fulla tíð. Harumframt er talan um útboðið av øllum serlæknum tvørtur um ymisk størv. Høvuðsparturin av læknunum, sum eru við í arbeiðsliðnum, arbeiða annaðhvørt í sjúkrahúsverkið, sum kommunulæknar ella sum privatstarvandi serlæknar. Men umleið tíggjundi hvør starvast í øðrum vinnugreinum3.</p>
<p>Ein annað atlit sum togar hinvegin er, at vit í Føroyum hava tung vaktarløg á trimum - í donskum samanhangi – smáum sjúkrahúsum, sum krevja eyka serlæknamanning. 3 Sí s. 32 í Lægeprognose 2015-2040 – udbuddet af læger og speciallæger 28</p>
<p>Kortini meta vit, at yvirlitið hjá Serlæknafelagnum er eitt gott útgangsstøðið fyri at gera eina meting av hvussu nógvir serlæknar eiga at starvast á føroysku sjúkrahúsunum, um vit skulu røkka málunum, at flest allar kanningar og viðgerðir – við fáum undantøkum - skulu fara fram í Føroyum. Somuleiðis gevur talið av donskum læknum innan hvørja sergrein eina stak góða ábending og kann virka sum eitt slag av <span type="quote" xml:lang="dan">“benchmarking”</span> fyri, hvussu stórt tal av serlæknum áttu at starvast í føroyska sjúkrahúsverkinum lutfalsliga. Tølini úr Lægeprognosen eru løgd við sum fylgiskjal til hesa frágreiðing, sí fylgiskjal B.</p>
<p>Í talvuni niðanfyri eru ymsu serlæknagreinarnar settar upp eftir sama leisti sum í Lægeprognosen – udbuddet af læger 2015-2040. Sergreinarnar thoraxkirurgi, karkirurgi og neurokirurgi eru ikki við í yvirlitinum samsvarandi tí tilmæli, sum víst var á omanfyri. Í teigunum høgrumegin sergreinina verður víst á hvussu nógv mannaðu ymsu sergreinarnar í 2015 í ársverkum4. Fyrst í settum størvum og síðani konsulentar5. Síðsti teigurin er metingar hjá verkætlanarbólkinum av hvussu stór ætlaða manningin átti at verið við støði í tilfarinum frá Serlæknafelagnum og Lægeprognosen frá Sundhedsstyrelsen6.</p>
<p><em type="bold">Sergrein </em></p>
<p><em type="bold">Sett størv (ársverk) </em></p>
<p><em type="bold">Konsulentar (ársverk) </em></p>
<p><em type="bold">Tilsamans (ársverk) </em></p>
<p><em type="bold">Normerað, størv7 </em></p>
<p><em type="bold">Ætlað manning </em></p>
<p xml:lang="dan"><em type="bold">Intern med. – uttan sergrein </em>0,3 0,3 2 1 </p>
<p><em type="bold">Endokrinologi - hormonsjúkur </em>0 0 2 </p>
<p><em type="bold">Kardiologi – hjartasjúkur </em>4,1 0,2 4,3 3 3 </p>
<p><em type="bold">Lungamedisin </em>0 1 1 </p>
<p><em type="bold">Gastroenterologi - magasjúkur </em>1,9 1,9 1 2 </p>
<p><em type="bold">Nefrologi – nýrasjúkur </em>1,0 1,0 1 1 </p>
<p><em type="bold">Rheumatologi – giktasjúkur </em>0,9 0,2 1,1 1 (2)8 2 </p>
<p><em type="bold">Neurologi - nervasjúkur </em>1,1 1,1 2 3 </p>
<p><em type="bold">Onkologi - krabbameinssjúkur </em>0,3 0,3 0 1 </p>
<p><em type="bold">Pædiatri – barnasjúkur </em>3,0 0,2 3,2 3 3-4 </p>
<p><em type="bold">Dermatologi – húðsjúkur </em>0,8 0,8 0 1-2 </p>
<p><em type="bold">Geriatri – eldrasjúkur </em>0 1 1 </p>
<p><em type="bold">Patologi </em>1,0 0,2 1,2 1 1-2 </p>
<p><em type="bold">Hæmatologi - blóðsjúkur </em>1,0 1,0 1 1 </p>
<p xml:lang="dan"><em type="bold">Infektiónsmedisin </em>1,0 1,0 1 1 </p>
<p xml:lang="dan"><em type="bold">Kirurgi (almen kirurgi, kirurgi, gastroentereologi) </em>3,3 1,0 4,3 3 5-6 </p>
<p><em type="bold">Ortopedisk kirurgi </em>2,2 1,8 4,0 4 6 </p>
<p><em type="bold">Gynækologi/Obstetrik (kvinnusjúkur) </em>3,3 0,7 4,0 3 4-5 </p>
<p><em type="bold">Anæstesiologi – narkosulækni </em>4,0 1,1 5,1 5 8 </p>
<p><em type="bold">Radiologi – røntgenlækni </em>3,39 1,3 4,5 3 4-5 4 Serlæknarnir, sum hava avtalu við Heilsutrygd, eru við í yvirlitinum. 5 Talið av serlæknaársverkum í Føroyum byggir á upplýsingar trektar úr løndata-warehouse hjá Gjaldstovuni og frá uppgerðum hjá konsulentum. 6 Roknað eftir lutfallinum í fólkatalinum Føroyar og Danmark. Sum útgangsstøði eru donsku tølini býtt við 116. 7 Sambært yvirlitinum hjá Serlæknafelagnum frá juni 2016 8 Frá 2015 hevur normeringin verið tveir giktalæknar 9 Í juni 2016 var eingin radiologur í føstum starvi 29 </p>
<p><em type="bold">Oto-rhino-laryngologi – oyra-, næsa-, hálssjúkur </em>2,1 0,2 2,3 2 3 </p>
<p><em type="bold">Ofthalmologi – eygnalækni </em>3,9 0,8 4,7 3 3 </p>
<p><em type="bold">Plastikkirurgi </em>0,8 0,8 0 1 </p>
<p><em type="bold">Urologi </em>1,0 1,6 2,6 1 1-2 </p>
<p><em type="bold">Psykiatri inkl. barna- og ungdómspsykiatri </em>1,4 1,7 3,1 4 9 </p>
<p xml:lang="dan"><em type="bold">Klinisk kemi, immunologi, mikrobiologi, fysiologi og nuklearmedisin </em>0,2 0,2 0 2 </p>
<p><em type="bold">Arbeiðsmedisin </em>1,0 1,0 1 1 </p>
<p><em type="bold">Ógreinað </em>1,0 1,0 </p>
<p><em type="bold">Tilsamans </em>39,5 15,2 54,7 71-78 </p>
<p><em type="italic">Talva 4.1 </em></p>
<p>Sambært yvirlitinum kann staðfestast, at sjúkrahúsini og Heilsutrygd10 høvdu tilsamans 39,5 serlæknar í settum starvi í 2015 roknað í ársverkum. Haraftrat vóru tilsamans gott 15 ársverk konsulentar (talið av konsulentum var 115). Síðan hetta yvirlitið eru fleiri serlæknar, sum hava sagt seg úr starvi, t.d. er eingin røntgenlækni (radiologur) í føstum starvi í juni 2016.</p>
<p>Tað eru eisini aðrar orsøkir til at talið á fulltíðarstørvum er heldur hægri enn uppgerðin frá Serlæknafelagnum. Serlæknafelagið telur persónar, sum arbeiða sum serlæknar við ymiskum sergreinum. Á fleiri økjum arbeiðir ein serlækni meir enn eitt heilt fulltíðarstarv. Í nøkrum førum tvey, og tað er neyvan ikki haldgott í longdini.</p>
<p>Við støði í útboðnum av serlæknum í Danmark meta vit, at okkum tørvar millum 71 og 78 serlæknar, um allar tær nevndu viðgerðirnar skulu fara fram í Føroyum. Havandi í huga, at um 10 prosent av læknunum í Danmark ikki starvast sum serlæknar er rætta talið helst nærri 71 enn 78.</p>
<p>Samanumtikið er tørvurin á fleiri serlæknum stórur. Omanfyri er ein roynd at áseta áleið hvussu nógvir serlæknar áttu at verið í føroyska sjúkrahúsverkinum, um flest allar viðgerðir – við nøkrum undantøkum – fóru fram í Føroyum. Ein slík uppgerð skal takast við stórum fyrivarni, men gevur eina góða ábending um tær sergreinar sum krevjast og hvussu nógvir serlæknar skulu til fyri at manna hesar.</p>
<p><em type="bold">Tørvslýsing av serlæknamanning. </em>Mælt verður til, at leiðslan á sjúkrahúsunum saman við neyðugari serlæknafrøði við støði í uppgerðirni omanfyri ger eina neyva lýsing av hvørjar sergreinar skulu vera í Føroyum, eina tíðarætlan fyri hesum og hvussu hesar sergreinar eiga at verða mannaðar. 4.1.2 Ein samanbering av fulltíðarstørvum Ein annar háttur at gera sambarligar greiningar av hesum slagnum er at samanbera fulltíðarstørv. Í frágreiðingini hjá Læknafelagnum frá heysti í 2015 byggir ein partur av greiningunum eisini á eina samanbering av læknum í fulltíðarstørvum í heila tikið. Við at brúka fulltíðarstørv kunnu vit 10 Harav vóru 1,75 ársverk goldin umvegis Heilsutrygd 30 samanbera tey somu tølini fyri bæði londini. Sum nevnt eru fleiri konsulentar í serlæknastørvum í føroyska sjúkrahúsverkinum. </p>
<p>Á eSundhed.dk eru talvur yvir <span type="quote" xml:lang="dan">“Beskæftigede på offentlige sygehuse 2001-2015”</span>. Har síggjast yvirlit yvir serlæknar – deildarlæknar og yvirlæknar – á almennu sjúkrahúsunum. Á somu heimasíðu, er eitt yvirlit yvir praktiserandi serlæknarnar, sum hava avtalu við donsku heilsutrygdina. Yvirlitið vísir, at í 2015 vóru í alt 8.999 serlæknar í fulltíðarstarvi (deildarlæknar: 1.823, yvirlæknar v.m.: 6.279 og praktiserandi serlæknar: 897)11. Flutt til føroysk viðurskifti, svarar tað til 78 serlæknar í fulltíðarstarvi í føroyska sjúkrahúsverkinum, sum passar rættiliga væl við metta talið av serlæknum omanfyri (millum 71-78).</p>
<p>Tað er tó umráðandi at minnast til, at ein lutfalsliga stórur partur av viðgerðini av føroyskum sjúklingum fer fram uttanlands, serliga á donskum sjúkrahúsum. Tað merkir, at føroyski borgarin fær veitingina og føroyski skattgjaldarin rindar fyri serlæknar uttanlands. Hvussu fegin vit enn ynskja, at allar viðgerðir verða gjørdar í Føroyum í framtíðini, er tað neyvan møguligt. Tí verður eisini neyðugt framyvir at keypa tænastur uttanlands.</p>
<p>Í dag rindar føroyska sjúkrahúsverkið yvir 100 mió. kr. samanlagt fyri viðgerðir uttanlands, umframt ferðir og sjúklingahotell. Tað er ómetaliga trupult at meta neyvt um, hvussu nógvar serlæknar í fulltíðarstarvi hetta svarar til um árið, men samanborið við hinar útreiðslurnar í sjúkrahúsverkinum, svara viðgerðirnar uttanlands til umleið ein sættapart av samlaðu sjúkrahúsútreiðslunum. Tað svarar kanska til einar 10-15 serlæknar, sum føroyska sjúkrahúsverkið rindar fyri uttanlands. 4.1.3 Samanumtøka av sergreinum og serlæknamanning Við støði í tí, sum stendur omanfyri, koma vit til ta niðurstøðu, at skulu vit røkka málunum um, at flest allar kanningar og viðgerðir skulu fara fram á sjúkrahúsi í Føroyum er stórur tørvur á serlæknum. Við støði í donskum tølum fyri útboðið av serlæknum og egnum metingum skulu vit í Føroyum hava fleiri enn 70 serlæknar í starvi á føroysku sjúkrahúsunum, um vit skulu røkka málinum um at bjóða flest allar kanningar og viðgerðir í Føroyum – við teimum undantøkum, sum eru nevnd í hesum kapitli.</p>
<p>Gjørt upp í fulltíðarstørv rindaði føroyska sjúkrahúsverkið og Heilsutrygd í 2015 fyri í alt 39,5 læknar í føstum starvi, 15 konsulentum12 umframt 10 til 15 serlæknar gjøgnum uttanlandsviðgerðina. Tað merkir, at føroyska sjúkrahúsverkið rindar fyri út við 30 serlæknar í alt, sum ikki eru í føstum starvi í Føroyum. 11http://esundhed.dk/sundhedsaktivitet/arbejdsmarked/offentligesygehuse/_layouts/15/xlviewer.aspx?id=/su ndhedsaktivitet/arbejdsmarked/offentligesygehuse/Documents/Fuldtid_Hoved_Aar.xlsx 12 Tøl frá Gjaldstovuni vísa, at eitt fulltíðarkonsulentstarv kostar millum 15 og 20 prosent meira ein fastsettur serlækni 31</p>
<p><em type="bold">Rekrutteringsætlan. </em>Vit mæla til at farið verður undir eina miðvísa ætlan at fáa til vega fleiri serlæknar til føst størv í føroyska sjúkrahúsverkinum. Føroyska sjúkrahúsverkið er ikki burðardygt uttan fleiri serlæknar í føstum starvi. Ein serlækni í sjálvum sær er tó ikki nóg mikið til at røkja eina sergrein. Onnur heilsustarvsfólk skulu eisini setast í starv. </p>
<p><em type="bold">Seta serlæknar í føst størv. </em>Mælt verður til, at peningurin, sum í dag verður nýttur til konsulentar og uttanlandsviðgerð eigur í størri mun at verða nýttur til at útvega serlæknar í føstum starvi. Hetta er tó ikki nóg mikið. Harumframt verður mælt politisku skipanini til, at umframt játtanina á 5 mió. kr., sum er sett av í 2017, eisini verður játtað 5 mió. kr. afturat um árið í 2018, 2019 og 2020 til at manna upp við serlæknum og øðrum heilsustarvsfólkum. 4.2 Útvega, fasthalda og menna heilsustarvsfólk Føroyska sjúkrahúsverkið stendur fyri stórum avbjóðingum komandi árini at útvega og varðveita nøktandi arbeiðsmegi. Sum nevnt hava vit longu í dag eitt ørkymlandi trot millum størstu fakbólkarnar í sjúkrahúsverkinum – serstakliga serlæknar – og skulu vit flyta okkum longur fram á leið á heilsuøkinum, er avgerandi, at vit hava røttu heilsustarvsfólkini og í røttum tali. Samstundis vísa allar framrokningar av demografisku gongdini at tørvurin á heilsuveitingum verður nógv størri frameftir. </p>
<p>Tað er ikki ov nógv at siga, at starvsfólkatrotið er ein hóttan móti okkara heilsu og vælferð. Um vit ikki av álvara taka okkum av trupulleikunum nú, fer heilsuverkið ikki at megna at nøkta framtíðar krøvini um dygdargóða viðgerð. Vit hava tí bráðtørv á handling, nýhugsan og vilja til menning, so vit framyvir verða før fyri at útbúgva, útvega og varðveita nøktandi, væl skikkaða arbeiðsmegi.</p>
<p>Skal hetta eydnast má føroyska sjúkrahúsverkið framvegis verða eitt dragandi arbeiðspláss. Tað eru nógvir ymiskir faktorar, ið spæla inn hjá tí einstaka og í hesum partinum fara vit at umrøða ymsik átøk, sum hava til felags, at tey kunnu vera við til at geva heilsustarvsfólkum enn fleiri orsøkir at velja føroysku sjúkrahúsini sum arbeiðspláss sítt. Bæði fyri tey, ið frammanundan starvast har og tey, ið umhugsa at taka við starvi á sjúkrahúsunum.</p>
<p>Altjóða gransking og royndir vísa, at tað serliga eru trý viðurskifti, sum eru serliga avgerandi fyri at fáa til vega og fasthalda heilsustarvsfólkum í útjaðaraøkjum sum t.d. Ísland, Skotland og Norðurnoreg. 1) Tað fremsta er, at at satsa upp á fólk, sum eru vaksin upp í økinum, og 2) at fólkini hava fingið jaligar kliniskar og útbúgvingarligar royndir í økinum, sum ein part av útbúgvingini og, 3) ein málrættað útbúgving í útjaðaraøkinum aftaná kandidatútbúgving13.</p>
<p>Tí má útgangsstøði fyri útvegan fyrst og fremst at satsa upp á væl skikkaðar føroyingar og at í minsta lagið ein partur av útbúgvingini verður boðin heima í Føroyum. Lærutíðin til til dømis serlækna er 13 Roger Strasser, m.fl.: Education for rural practice in rural practice s. 10 32 sera drúgv og møguleikin fyri, at læknalesandi festa røtur uttanlands er ógvuliga stórur. Verkætlanarbólkurin hevur tað greiða útgangsstøði, at tess longur føroysk lesandi eru í Føroyum undir útbúgving, tess størri er møguleikin fyri, at tey koma aftur at arbeiða í føroyska heilsuverkinum, tá ið tey eru liðug at læra.</p>
<p>Bestu dømini eru tey føroysku lesandi innan sjúkrarøktarfrøði og heilsurøkt, sum so at siga øll starvast í Føroyum eftir loknan lestur, tí skipað útbúgving er í Føroyum. Øðrvísi er við serlæknum og læknum, ið ikki kunnu taka útbúgvingin heima í Føroyum, men sum vit fara at vísa á í hesum partinum, so er gjørligt at vaksa um ta tíð, ein serlækni undir útbúgving er í Føroyum. Tað meta vit fer at økja um sannlíkindini fyri, at fleiri velja at koma heim í føroyska sjúkrahúsverkið at arbeiða seinni.</p>
<p>Útbúgving er tó ikki alt. Onnur viðurskifti eru eisini týðandi fyri at eitt arbeiðspláss virkar dragandi. Frægasti ambassadørurin fyri sjúkrahúsverkið er helst hann, sum longu starvast á sjúkrahúsunum. Hetta er kanska serliga týðandi, tá viðurskiftini eru smá sum í Føroyum. Trívast fólk ikki, er trupult at draga onnur til. Er umdømið vánaligt er trupult at útvega nýggj starvsfólk og at varðveita tey, sum eru. Tí er eisini neyðugt at tilvitað hjúkla um tey, sum longu starvast í verkinum, við miðvísum arbeiði við menning av tí einstaka og trivnað í heila tikið. Í mun til umdømi hevur tað eisini týdning, at tey, ið starvast eru við til at byggja upp eina jaliga mynd av sjúkrahúsverkinum.</p>
<p>Í hesum brotinum greiða vit nærri frá avbjóðingunum, sum vit hava við útvegan og førleikamenning, og hvørji átøk, vit eiga at gera, fyri at kunna eftirlíka framtíðar krøvum um viðgerðir við høgari góðsku. Fyrst og fremst verður hugt eftir ítøkiligum átøkum, sum fremja møguleikarnar fyri at útvega og varðveita heilsustarvsfólk. Samstundis er tað fyri okkum greitt, at føroyska sjúkrahúsverkið manglar at gera skipaðar langtíðarætlanir viðvíkjandi útvegan og førleikamenning og at tað arbeiðið helst krevur eina sentrala” forankring”. Hetta er eitt arbeiði, sum sjúkrahúsverkið eigur at gera saman við ítøkiligu átøkunum, sum greitt verður frá seinni. 4.2.1 Felags strategi fyri útvegan, varðveitan og menning av starvsfólkum Á teimum ymsu verkstovunum saman við Serfrøðingabólkinum er gjørt greitt, at sjúkrahúsini arbeiða hvør sær, tá tað snýr seg um útvegan og førleikamenning í sjúkrahúsverkinum. Einstakir kunningarfundir verða hildnir fyri læknalesandi á Landssjúkrahúsinum, tá ið fleiri av teimum lesandi eru heima í frítíðunum. Harumframt verður søkt eftir læknum og øðrum heilsustarvsfólki eftir tørvi. Tað verður gjørt alsamt minni uppsøkjandi arbeiðið. Tað uppsøkjandi arbeiðið, sum verður gjørt, er ikki strategiskt og yvirskipað, men stak kent og eftir tørvi hjá einstaka sjúkrahúsinum.</p>
<p>Royndirnar eru ymiskar. Summar deildir á Landssjúkrahúsinum hava eydnast sera væl við at fáa til vega starvsfólk, meðan tað gongur stak illa á øðrum deildum. Soleiðis kann tað eisini verða munur á hvussu sjúkrahúsini, sum heilt, eydnast við at fáa til vega læknar á ymsum stigum. Í roynd og veru fer í løtuni fram kapping ímillum sjúkrahúsini um skikkað starvsfólk. Ivasamt er, um tað er gagnligt í einum sjúkrahúsverkið, sum hevur eitt upptøkuøki uppá minni enn 50.000 fólk.</p>
<p>Meginparturin av Serfrøðingabólkinum metir, at tað hevði verið gagnligt at samskipa tað uppleitandi arbeiðið betur, og at sjúkrahúsini í felag eiga at hava støðugt samskifti við læknalesandi uttanlands. Í felag kundu tey farið til stóru útbúgvingarstøðini í t.d. Danmark og í Póllandi fyri at vitja tey lesandi, hoyra um teirra ætlanir og kunna tey um føroyska sjúkrahúsverkið, og hvat tey kunnu bjóða viðvíkjandi intostørvum og framtíðar størvum.</p>
<p>Sjúkrahúsverkið eigur harumframt at gera meira við at leita føroyingar upp, sum eru í gongd við eina høvuðsútbúgving og eggja teimum at koma heimaftur til Føroyar. Innan serlæknar er samlaða talið 33 hóast alt lítið. Samstundis eigur sjúkrahúsverkið at hjálpa føroyingum, sum eru í gongd við eina høvuðsútbúgving og gera samstarvsavtalur við sjúkrahús uttanlands, soleiðis at ein partur av útbúgvingini kann vera í Føroyum.</p>
<p>Serfrøðingabólkurin hevur eisini víst á, at tað er neyðugt, tá arbeitt verður við at útvega starvsfólk, at vera meiri proaktivur, tá ið tað kemur til sosial viðurskifti, tá fólk skulu flyta til Føroyar. Sjúkrahúsverkið skal soleiðis ikki bara bjóða arbeiði og løn, men eisini hjálpa við praktiskum viðurskiftum, so sum at finna bústað, barnaansing og kanska kanna møguleikarnar hjá makum at fáa starv v.m.</p>
<p>Samanumtikið verður mett, at arbeiðið við at útvega, fasthalda og førleikamenna heilsustarvsfólk ber í ov stóran mun brá av tilvild. Eingin yvirskipað ætlan er fyri arbeiðinum, sum tí verður ad-hoc kent. Ei heldur liggja veruligar greiningar av starvsfólkatørvi innan ymsu økini til grund fyri arbeiðinum, sum tí er uttan kós. Tørvur er á at orðað eina greiða visjón og at ein felags ætlan verður løgd fyri økið. Í hesum samanhangi er tørvur á at gera greiningar og framrokningar um framtíðar starvsfólkatørvin, sum kann nýtast sum eitt amboð til eina strategiska útveganar- og førleikaráðlegging á sjúkrahúsunum. Fyri at kunna røkja omanfyrinevndu uppgávur er neyðugt at hava eina tilfeingissterka starvsfólkadeild, sum skal virka tvørtur um sjúkrahúsini. Starvsfólkadeildin skal vera tvørgangandi og virka fyri alt sjúkrahúsverkið og vísa til eina sjúkrahúsleiðslu.</p>
<p><em type="bold">Stovnsetan av felags starvsfólkadeild. </em>Mælt verður til at seta á stovn eina felags tilfeingissterka starvsfólkadeild, sum raðfestir arbeiðið við at útvega, førleikamenna og varðveita serlæknar og onnur heilsustarvsfólk til tey trý sjúkrahúsini. Og at deildin eisini arbeiðir við einari langtíðarætlan fyri økini. </p>
<p>Niðanfyri verður greitt frá nøkrum ítøkiligum átøkum, sum ein felags starvsfólkadeild eigur at raðfesta beinanvegin. 4.2.2 KBU-skeið og innleiðslustørv (introstørv) Sum áður nevnt vísa altjóða royndir, at tess longur – í okkara føri – føroyingar eru í Føroyum undir útbúgving, tess størri er møguleikin fyri, at tey koma aftur at arbeiða í føroyska heilsuverkinum, tá ið tey eru liðug við útbúgvingina.</p>
<p>Ein ítøkilig avbjóðing, sum hevur stungið seg upp seinnu árini, er, at føroyskir kandidatar, sum eru útbúnir í læknafrøði í Danmark, hava trupult við at fáa tikið sonevnda KBU-skeiðið (klinisk basisuddannelse/grundútbúgving)14 í Føroyum, hóast tey hava ynski um tað. Skipanin er soleiðis háttað, at tú eftir loknan lestur ger ein raðfestan lista yvir støð, ið tú ynskir at taka KBU-skeiði og síðani verður avgjørt við lutakasti, hvør sleppur á tað raðfesta sjúkrahúsið. Heilt ítøkiliga merkir tað, at tey, ið taka eitt lágt tal í lutakastinum hava møguleika at velja fyrst. Tey ið taka eitt høgt tal, kunnu ikki vænta at fáa sína raðfesting, um fleiri lesandi hava somu raðfesting.</p>
<p>Tá Føroyar er vorðið eitt vælumtókt útbúgvingarstað, eru tað eisini fleiri danir, sum ynskja at taka KBU-skeiðið í Føroyum. Í lutakastinum verða umsóknir frá dønum og føroyingum javnsettar. 14 Kliniska grundútbúgvingin (KBU) er fyrsti útbúgvingarliður í læknaligu framhaldsútbúgvingini. Í KBU nýtur tann lesandi sína vitan frá fróðskaparsetrinum/universitetinum til at vera lækni. 34</p>
<p>Avleiðingin er, at fleiri føroyingar ikki fáa møguleika at velja Føroyar, og tí taka teirra KBU-skeið í Danmark. Til dømis kann nevnast, at í januar 2016 vóru 12 <span type="quote">”KBU-læknar”</span> í Føroyum, og av teimum vóru tríggir føroyingar. Síðani 2010 hava tað verið 50 <span type="quote">”KBU-læknar”</span> í Føroyum og 16 av teimum vóru føroyingar. Verkætlanarbólkurin hevur fingið at vita, at bara í ár eru í minsta lagið fýra føroyingar sum hava lokið læknalestur í Danmark, sum ikki sluppu til Føroyar, hóast tey ynsktu tað.</p>
<p>Tað er ynskiligt, at broyta hesa skipan, soleiðis at føroyingar undir útbúgving fáa ein framíhjárætt til at taka KBU-skeið í Føroyum. Tað eru í roynd og veru tveir tættir í at velja. Annaðhvørt at arbeiða fyri, at føroyingar fáa ein framíhjárætt í verandi skipan ella at vit skipa okkara egnu KBU-skeið í Føroyum. Um tað vísir seg ikki at vera møguligt at broyta verandi skipan, eigur ein føroysk KBUskipan at verða sett í verk, eins og í Grønlandi, sum hava skipað egin KBU-skeið, har umsøkjarar við grønlendskari bakgrund hava framíhjárætt.</p>
<p>Tað tykist ikki vera nøkur formlig ella lóggávulig viðurskifti, sum forða fyri einari tílíkari skipan. Í einari føroyskari skipan er tað møguligt at gera tað, at tú skilir føroyskt, til eina kvalifikatión. Harafturímóti kann tað ikki, sambært føroyskari lóg, vera ein kvalifikatión í sjálvum sær at vera føroyingur. Ein annar fyrimunur við slíkari skipan er, at eisini føroysk læknalesandi úr øðrum londum enn Danmark, fingu møguleikan at tikið KBU-skeið í Føroyum.</p>
<p>Ein føroysk KBU-skipan má sjálvsagt verða góðkend av danska Sundhedsstyrelsen, um hon skal vera galdandi fyri tey, sum seinni søkja um framhaldslestur til serlækna í Danmark. Føroyar koma at bera útreiðslurnar av slíkari skipan, eisini tí umsitingarliga partinum. Tí skal avgerðin verða væl grundað og sera væl fyrireikað, áðrenn hon verður sett í verk.</p>
<p>Onkur hevur borið fram tann ótta, at tað kann vera trupult at fáa nóg nógvar umsóknir til at fáa mannað størvini, um grundleggjandi broytingar verða gjørdar í skipanini. Metingin er, at fleiri av teimum, sum nú søkja størvini, kunnu hugsast at vera ivingarsom um farið verður úr tí donsku KBUskipanini. Roknast skal tí við, at stór orka skal leggjast í at gera eina skipan, sum líkur øll krøv og sum hevur álit millum tey læknalesandi og onnur. Um tað skuldi hent, at tað onkuntíð eru fleiri umsóknir, enn størv, er møguligt at gera nýggj størv. Samanumtikið er hetta helst tann loysnin, sum best kann tryggja, at allir føroyingar, sum ynskja tað, kunnu fáa eitt KBU-skeið í Føroyum.</p>
<p><em type="bold">Framíhjárætt at taka KBU-skeið í Føroyum. </em>Vit mæla til, at Heilsu- og innlendismálaráðið tekur málið upp við donsku myndugleikarnar, fyri at fáa KBU-skipanina broytta, soleiðis at føroyingar fáa framíhjárætt at taka teirra KBU-skeið í Føroyum innan fyri núverandi skipan. Um tað ikki er ein møguleiki, ráða vit til, at ein føroysk KBU-skipan, á sama hátt sum í Grønlandi, verður sett í verk í Føroyum. </p>
<p><em type="italic">Fleiri introstørv </em></p>
<p>Í dag eru fimm læknar í einum innleiðslustarvi í Føroyum – tríggir í intern medisin og ein ávikavist í psykiatriini og ortopædkirugiini. Serfrøðingabólkurin hevur orðað eitt ynski um at fleiri introstørv verða sett á stovn í Føroyum. Trupulleikin við at seta hesi størv á stovn er, at fleiri av sergreinunum eru so illa mannaðar, at tey megna ikki at seta størvini á stovn. Hetta er ein ónd ringrás, tí tað er serliga í teimum sergreinunum, har tørvur er á at útvega serlæknar, at orkan ikki er til at seta introstørv á stovn. Ein møguleiki, sum serfrøðingabólkurin eisini hevur víst á – og sum Landssjúkrahúsið eisini arbeiðir við at seta í verk – er at føroyskir introlæknar á donskum deildum, 35 m.a. innan fyri anæstesiologi og røntgenøkið, kunnu koma í starvsvenjing á Landssjúkrahúsinum styttri tíðarskeið – til dømis ein ella tveir mánaðir. <em type="bold">2-3 fleiri introstørv á Landssjúkrahúsinum. </em>Vit mæla til, at 2-3 fleiri introstørv verða sett á stovn á Landssjúkrahúsinum, og at Landssjúkrahúsið ger avtalur við donsk sjúkrahús, har føroyingar hava introstørv, so hesi partvís eisini kunnu vera á Landssjúkrahúsinum. 4.2.3 Heilsuútbúgvingar í Føroyum Við tí í hyggju at útvega og varðveita heilsustarvsfólk, eiga fleiri heilsufakligir útbúgvingarmøguleikar at verða settir á stovn á Fróðskaparsetri Føroya. Í dag er møguligt at fáa eina sjúkrarøktarfrøðinga útbúgving á Fróðskaparsetrinum, og heilsuhjálpara- ella heilsurøktara útbúgving á Heilsuskúlanum í Suðuroy. </p>
<p>Møguleikin fyri at menna nýggjar útbúgvingar er vaksin, eftir at ein adjungeraður professari varð settur í starv í 2015 á Fróðskaparsetrinum m.a. við tí uppgávu at menna víðari útbúgvingar á heilsu- og læknavísindaliga økinum og at styrkja eitt vísindaligt samstarv í Føroyum við samstarvsfelagar uttanlands.</p>
<p>Serfrøðingabólkurin hevur í viðgerðini víst á, at fleiri heilsuvísindaligar bachelor- og master útbúgvingar eiga at setast á stovn í Føroyum, eisini eftirútbúgvingar. Útbúgvingarnar kunnu setast á stovn í samstarvi við fróðskaparsetur í okkara grannalondum.</p>
<p>Tað eru fleiri eyðsæddir møguleikar við at seta á stovn fleiri heilsuvísindarligar útbúgvingar í Føroyum í mun til at útvega og varðveita serkøn starvsfólk. Sum víst á í innganginum er greitt samband millum ta tíð tey lesandi hava verið í heimlandinum og møguleikarnar fyri, at tey velja at koma heim aftur at arbeiða eftir loknan lestur. Aðrir møguleikar eru eisini. Í dag eru fleiri læknar, ið ynskja at sameina ta kliniska við gransking og undirvísing. Verður eitt nú læknaútbúgving sett á stovn í Føroyum, fara læknar í heilsuverkinum at verða bæði klinikarar, universitetslærarar og granskarar og Landssjúkrahúsið kann tá rópa seg eitt universitetssjúkrahús.</p>
<p>Adjungeraði professarin Fróðskaparsetrinum hevur saman við starvsfeløgum kannað møguleikan at seta eina læknaútbúgving á stovn í Føroyum. Niðurstøðan í hesum arbeiðinum er, at tey mæla til at ein læknaútbúgving á verður sett á stovn í samstarvi við læknaútbúgvingina á Aalborg Universitet, m.a. soleiðis at próvtøkur verða samskipaðar við Aalborg Universitet. Í fyrstu syftu verður viðmælt, at bachelorútbúgvingin skal kunna takast í Føroyum, men at tað eisini verður arbeitt fram ímóti, at eisini kanditatútbúgvingin skal kunna takast seinni. Tey mæla til, at 10 læknalesandi skulu sleppa inn um árið. Tey meta, at tað fer at kosta uml. 12 mió. kr. at útbúgva teir fyrstu 10 bachelorarnar.</p>
<p>Bólkurin, sum hevur gjørt tilmælið um læknalestur í Føroyum, vísur á, at fleiri avbjóðingar eru við at skipa slíka undirvísing á fróðskaparsetri. Ein av orsøkunum til, at bólkurin metir, at rættast er at bíða við kandidatútbúgvingini er, at vit í løtuni ikki hava nóg stórt tal av klinikarum. Fyrimunurin við at byrja við bachelorpartinum sambært tilmælinum er, at <span type="quote">“vit so kundu fylgt hesum lesandi inn í kliniska partin og at tann kliniska verðin t.v.s. serlæknamanningin í sjúkrahúsverkinum, kann náa at verða ment til ta tíð. Ment merkir, at økt stórliga um serlæknatalið. Við hesum høvdu vit fingið ein trý ára skoða”</span>. 36</p>
<p><em type="bold">Stovnsetan av læknaútbúgving á Fróðskaparsetri Føroya. </em>Vit mæla til, at sett verður á stovn læknaútbúgving á Fróðskaparsetri Føroya til 10 lesandi hvørt ár á bachelor-stigi í samstarvi við fróðskaparsetur uttanlands, t.d. Aalborg Universitet. Mælt verður til, at lestrarleiðari verður settur í eitt ár at fyrireika lesturin. </p>
<p><em type="italic">Fleiri lesandi til sjúkrarøktarfrøði </em></p>
<p>Seinastu 30 árini eru 22 nýggj lesandi um árið tikin inn á sjúkrarøktrarfrøðiútbúgvingina. Seinastu 3 árini eru millum 80-85 umsóknir komnar inn, t.v.s. at umleið ein fjórðingur av teimum, sum søkja, sleppa inn. Umframt hetta, eru umleið 80 føroyingar, sum lesa til sjúkrarøktarfrøðing í Danmark15 og royndir vísa, at fleiri av teimum koma ikki heimaftur at starvast.</p>
<p>Sum umboð í Serfrøðingabólkurin hava víst áttu fleiri at verið tikin inn á sjúkrarøktarfrøðiskúlan í Føroyum. Sum við øðrum starvsbólkum er vandin størri fyri, at <span type="quote">“missa”</span> skikkaði starvsfólk, tá ið tey taka alla útbúgvingina aðrastaðnis. Trupulleikin í fleiri ár hevur verið, at tað hevur verið ein fløskuhálstrupulleiki á sjúkrahúsunum við starvsvenjingarplássum til tey lesandi. Tað hevur ført við sær, at tað ikki hevur borið til at taka fleiri næmingar inn á skúlan. Sama er galdandi fyri útbúgvingina til heilsurøktara.</p>
<p>Ein nýggj avtala millum Heilsu- og innlendismálaráðið og Mentamálaráðið hevur bøtt um støðuna hjá sjúkrarøktarfrøðingunum soleiðis, at átta fleiri lesandi sleppa inn á skúlan í heyst. Tað merkir at í heyst verða 30 nýggj lesandi verða tikin inn. Harumframt merkir uppraðfestingin av einum kliniskum samskipara at onnur átta lesandi kunnu koma inn í føroysku útbúgvingarskipanina úr tí donsku.</p>
<p>Tað verður mett, at broytingin at økja um talið av sjúkrarøktarfrøðilesandi skal setast í verk og eftirmetast, áðrenn talið av lesandi skal økjast meir.</p>
<p><em type="italic">Útbúgving í paramedisin16 í Føroyum </em></p>
<p>Tann prehospitala tilbúgvingin er í menning. Tey seinnu árini eru starvsfólkini í sjúkraflutningstænastuni alsamt meira førleikament, og ein leiðandi liðlækni er settur í starv fyri alt tað føroyska sjúkrahúsverkið. Hóast hetta, er í dag bert ein paramedisinari settur í starv í Føroyum, sum starvast á Suðuroyar sjúkrahúsi. Verkætlanarbólkurin metur at tørvur er á at útbúgva fleiri paramedisinarar við tí endamáli at tryggja, at dygdin á prehospitalu tilbúgvingini verður hækkað.</p>
<p>Hetta kundi verið gjørt á tann hátt at skipa eina bachelorútbúgving í paramedisin á Fróðskaparsetrinum, annaðhvørt sum ein bachelor útbúgving í paramedisin burturav, ella sum ein liður í sjúkrarøktarfrøðingsútbúgvingini – eins og tað verður gjørt í Svøríki. Tá kunnu tey lesandi byrja útbúgvingina saman við sjúkrarøktarfrøðingunum. Fyrsti partur í slíkari útbúgving er anatomi, fysiologi, farmakologi, v.m. sum eru somu lærugreinar sum sjúkrarøktarfrøðingar hava í sínari útbúgving. Síðani verður útbúgvingin meiri ítøkilig, og fer í størri mun at snúgva seg meiri um akutmedisin, trauma, prehospitala øki v.m. 15 Vøka nr. 1 2016 s. 12-13 16 Ein paramedisinari hevur serligar førleikar at veita lívbjargandi hjálp til til sjúklingar og har talan er um álvarsligar skaðar og lívshóttandi tilburðir 37 4.2.4 Uppgávuflyting og delegering Spurningurin um at flyta uppgávur millum starvsbólkar í sjúkrahúsverkinum varð nógv umrøddur í Serfrøðingabólkinum. Flest øll vóru samd um, at stórt potentiali var í hesum á fleiri stigum. Millum annað kann flytan av uppgávum (ella delegering, sum tað eisini verður rópt) bøta um trupulleikan við vantandi serlæknum og øðrum heilsustarvsfólkum í sjúkrahúsverkinum. Í mun til at gera sjúkrahúsverkið til eitt dragandi arbeiðspláss hevur tað eisini áhuga fyri starvsfólk, at tey altíð arbeiða á hægst møguligum stigi og við mest møguligari ábyrgd. Í triðja lagi er tað eisini fíggjarliga skynsamt.</p>
<p>Sum arbeiðsgevarar hava sjúkrahúsini eina serliga ábyrgd at tryggja smidliga uppgávurøkt og finna loysnir, sum taka hædd fyri serligu tørvinum á hvørjum einstøkum arbeiðsplássi. Sambært Serfrøðingabólkinum eru møguleikar í uppgávuflyting, har bólkurin t.d. hevur skotið upp, at sjúkrarøktarfrøðingar eftirútbúgvast til at røkja uppgávur, sum serlæknar røkja í dag. Dømi, sum vórðu nevnd vóru APN-sjúkrarøktarfrøðingar (Avanced Practice Nursing)17, coloskoperandi sjúkrarøktarfrøðingar og útskrivingarsamskiparar. Eitt annað sjónarmið, sum kom fram á verkstovunum var, at fakbólkar í sjúkrahúsverkinum, sum ikki eru læknar ella sjúkrarøktarfrøðingar, hava førleikar, sum ikki verða gagnnýttir í sjúkrahúsverkinum, tí serliga sjúkrarøktarfrøðingar brúka tíð upp á at loysa uppgávur, sum teir ikki hava kjarnuførleikar at gera.</p>
<p>Verkætlanarbólkuirn tekur undir við teimum sjónarmiðum um, at arbeiðið við uppgávuflyting skal styrkjast. Týðandi er, at allir starvsbólkar í sjúkrahúsverkinum verða hugsaðir inn í uppgávuflytingina, so uppgávurnar verða loystar við fremstu fakligu dygd. Tað inniber eisini økt fokus á, hvussu ymiskir starvsfólkabólkar við miðvísari førleikamenning kunnu lærast upp at røkja nýggjar uppgávur. Í hesum sambandi eigur ein miðvís gjøgnumgongd at verða gjørd av einstøku sergreinunum og viðgerðarøkjunum á sjúkrahúsunum til tess at kanna møguleikarnar fyri at flyta uppgávur millum starvsbólkar. Starvsfólkadeildin kundi staðið fyri einari tílíkari miðvísari gjøgnumgongd við hjálp frá serfrøðingum, sum hava staðið á odda fyri slíkum greiningum aðrastaðnis. Slíkt arbeiði er ikki løtuverk og helst er gott, at seta sjóneykuna á útvaldar deildir/eindir í senn. Starvsfólkadeildin eigur at gera eitt tilmæli til sjúkrahúsleiðsluna um ítøkilig átøk og loysnir fyri at fremja skynsama uppgávuflyting millum starvsbólkar.</p>
<p><em type="bold">Miðvís gjøgnumgongd av sergreinum/viðgerðarøkjum. </em>Mælt verður til, at ein miðvís gjøgnumgongd av einstøku sergreinunum/viðgerðarøkjunum á sjúkrahúsunum og kanna møguleikarnar fyri at flyta uppgávur á viðkomandi økjum. 4.2.5 Samstarvsavtalur við sjúkrahús uttanlands um starvsfólkaumbýti Tá ið avtalur verða gjørdar við sjúkrahús uttanlands um sjúklingaviðgerðir, eigur tað at vera ein partur av avtaluni, at tað ber til at býta starvsfólk um, soleiðis at heilsustarvsfólk í Føroyum kunnu arbeiða á størri sjúkrahúsum/deildum uttanlands fyri at varðveita og betra sínar førleikar. Avtalur kunnu eisini gerast, sum bara umfata starvsfólkaumbýti. Harumframt eigur tað at verða sett sum krav, at læknar, sum verða settir í starv í Føroyum, eitt ávíst tíðarskeið um árið, t.d. ein mánað, skulu arbeiða á einum størri sjúkrahúsið uttanlands. Hetta kann verða gjørt sum eitt umbýti, har læknar frá 17 Ein APN sjúkrarøktarfrøðingur er ein løggildur sjúkrarøktarfrøðingur, sum hevur ognað sær vitan á serfrøðingastigi, førleikar í at taka fjøltáttaðar avgerðir og kliniskar førleikar til víðkað virksemi. 38 sama sjúkrahúsi samstundis koma til Føroyar at arbeiða. Áðurnevnda starvsfólkadeild kann umsita eina skipan við starvsfólkaumbýti. </p>
<p><em type="bold">Starvsfólkaumbýti. </em>Vit mæla til, avtalur verða gjørdar við sjúkrahús uttanlands um starvsfólkaumbýti, samstundis sum at tað verður sett sum krav, at læknar, sum verða settir í starv í Føroyum, eitt ávíst tíðarskeið um árið, t.d. ein mánaða, skulu arbeiða á einum størri sjúkrahúsið uttanlands. 4.2.6 Lønarviðurskifti og pensjónsviðurskifti Serfrøðingabólkurin hevur eisini víst á, at lønirnar eru lægri í Føroyum enn í okkara grannalondum og tað hevur við sær, at tað er truplari at útvega starvsfólk. Umboð fyri sjúkrarøktarfrøðingarnar og læknarnar vístu á, at lønin í Føroyum er lægri samanborið við onnur lond, sum vit kappast við um arbeiðsmegi, Danmark og ikki minst Noregi. Slíkar samanberingar skulu altíð takast við fyrivarni, men Serlæknafelagið vísir í uppgerð á, at lønin 10-15 % lægri í Føroyum enn í Danmark, samstundis, sum føroyskir læknar hava eina longri arbeiðsviku (ávikavist 37 og 40 tímar). Tað merkir, at hesir starvsbólkar ikki hava fíggjarligar orsøkir til at velja Føroyar. </p>
<p>Eisini varð víst á, at reglurnar um forskatting av pensjónum gera tað minni dragandi at koma til Føroyar at starvast við tað, at eftirlønin í Føroyum skal gjaldast í ein føroyskan eftirlønargrunn, sum ikki kann flytast til grunn í øðrum londum. Somuleiðis er fatanin millum serlæknarnar tann, at tænastumannasetanin er avoldað og mæla til aðra skipan.</p>
<p>Lønarviðurskifti eru eisini ein faktorur í mun til at útvega og fasthalda starvsfólk. Í øllum førum, tá munurin á lønini er stórur. Í arbeiðinum hevur verkætlanarbólkurin verið í sambandi við stjóran á Landspitalinum, sum greiddi frá, at meginsjúkrahúsið í Íslandi í fleiri ár hevur stríðst við at fáa sett serlæknar og lutvíst serútbúnar sjúkrarøktarfrøðingar í føst størv, tí lønin framvegis var ávirkað av stóru niðurskurðinum undir fíggjarkreppuni í Íslandi. Eftir drúgvar og rokmiklar samráðingar í 2015 hækkaði læknalønin og lønin til sjúkrarøktarfrøðingarnar við knøppum triðingi og síðani hevur Landspitalið ikki havt trupulleikar at fáa til vega hesi heilsustarvsfólk. 39 5 Uppgávubýti í føroyska sjúkrahúsverkinum Í arbeiðssetninginum til hesa frágreiðingina verður bólkurin biðin um ”at koma við tilmælum um hvørjar viðgerðir og tænastur skulu vera í føroyska heilsuverkinum og út frá hesum viðmæla, hvørjar viðgerðir og tænastur skulu vera á teimum ymisku sjúkrahúsunum, og hvussu tær skulu samskipast. Vit greiddu í fjórða parti frá um hvørjar kanningar og viðgerðir eiga at fara fram á føroysku sjúkrahúsunum og í hesin parturin av frágreiðingini snýr seg um, hvussu vit fáa eitt betri uppgávubýti millum sjúkrahúsini.</p>
<p>Hesir spurningur hava eisini verið eitt afturvendandi evni í teimum fýra verkstovunum, sum hava verið saman við serfrøðingabólkinum. Kunnleikin hjá serfrøðingum til og áskoðan á føroyska sjúkrahúsverkið, hava givið týðandi input, og hava verið avgerandi fyri teir spurdómar, sum frágreiðingin lýsir. Tað er vert at draga fram, at sjálvt um fleiri limir í serfrøðingabólkinum eru samdir um fleiri spurningar og loysnir til tær avbjóðingar, sum eru í føroyska sjúkrahúsverkinum, kunnu vit ikki tosa um serfrøðingabólkin sum eina samda eind. Serfrøðingabólkurin er í hesum sambandi komin við grundleggjandi og umráðandi íkasti til frágreiðingina, men tað eru verkætlanarbólkurin og stýribólkurin, sum standa við endaligu ábyrgdini av greiningunum og tilmælunum í frágreiðingini.</p>
<p>Fyrsta arbeiðsdagin varð serfrøðingabólkurin beinleiðis biðin um at skifta orð um, hvørjar avbjóðingar teir upplivdu í sjúkrahúsverkinum, og hvørja avleiðingar hesar avbjóðingar høvdu.</p>
<p>Niðurstøðan var, at tað vóru fleiri avbjóðingar í føroyska sjúkrahúsverkinum, sum høvdu avleiðingar fyri sjúklingin, starvsfólkini og í mun til effektivitet og at gagnnýta orkuna til fulnar. Hesar avbjóðingar kunnu skipast í tríggjar høvuðsavbjóðingar, nevniliga  Vantandi fígging,  vantandi serlæknar og  vantandi uppgávubýti, samskipan og samstarv á fleiri stigum. Einki orðað uppgávubýti er millum sjúkrahúsini. Men samskipanin og samstarvið haltar eisini á fleiri øðrum økjum. Bæði millum tey trý sjúkrahúsini, upp til Heilsu- og innlendismálaráðið og til tað politisktstrategisku skipanina, út til primera geiran og ímillum ymisu deplarnar innanhýsis á sjúkrahúsunum.</p>
<p>Spurningarnir um útvegan og fígging verða viðgjørdir í ávikavist 4. og 7. parti. Í hesum partinum hyggja vit eftir, hvussu sjúkrahúsverkið kann styrkjast við einum betri uppgávubýti og samstarvi tvørtur um sjúkrahús.</p>
<p>Sum tað framgongur av arbeiðssetninginum, er politiska ætlanin at varðveita virksemið á teimum trimum sjúkrahúsunum, og tí er tað uppgávan í frágreiðingini, við hesari fyritreyt, at koma við tilmælum, so samlaða orkan hjá teimum trimum sjúkrahúsunum verður brúkt til fulnar. Orkan fevnir um starvsfólk, útgerð og høli, sum samanlagt er tey trý sjúkrahúsini.</p>
<p><em type="italic">Týðandi ýti </em></p>
<p>Harumframt má málið í einari skattafíggjaðari heilsuskipan altíð vera, at allir sjúklingar fáa skikkaða heilsutænastu, uttan mun til hvar í landinum tey búgva. Hetta treytar, at øll sjúkrahúsini hava skikkað og roynd starvsfólk. Í Noregi viðger Stórtingið júst nú eina fráboðan til Stórtingið: Nasjonal helse- og sykehusplan (2016-2019), sum undir yvirskriftini <span type="quote">”Trygg sjúkrahús og betri heilsutænastur – uttan mun til, hvar tú býrt”</span> í høvuðsheitum hava hesi týðandi ýti:  <em type="bold">sjúklingar, </em>sum luttaka virki í at taka avgerðir um teirra egnu viðgerð og menna heilsutænastuna 40  <em type="bold">starvsfólk </em>í røttum tali við røttum førleikum, sum kunnu nýta sína tíð rætt <em type="bold"></em> <em type="bold">sjúkrahús </em>sum hava eitt týðiligt uppgávubýti og sum arbeiða saman í toymum <em type="bold"></em> <em type="bold">góðska </em>mennir heilsutænastuna og skal vera ráðandi fyri heilsutænastuna, sum verður bjóðað. <em type="bold"></em></p>
<p>Hesi fýra ýtini eru, eftir metingini hjá verkætlanarbólkinum, líka umráðandi fyri at tryggja menningina hjá tí føroyska sjúkrahús- og heilsuverkinum, sum tí norska. Nýmótans viðgerðargongdir eiga at taka útgangsstøði í tørvi, evnum og ynskjum hjá tí einstaka, og heilsuverkið eigur, so vítt gjørligt at bjóða tænastur nær við heimið. Men um vit skulu kunna bjóða skikkaðan diagostikk og viðgerðir, tørvar okkum professionel starvsfólk við røttu førleikunum. Um fólk ikki hava atgongd til t.d. ein serlækna, hava tey heldur ikki atgongd til best skikkaðu viðgerðina. Í dag, tá tað yvirhøvur er trot á professionellum starvsfólki, er enn meiri neyðugt, at tey, sum eru, brúka sína tíð rætt, so tepra tilfeingið og orkan, kunnu nýtast til fulnar. Tí er tað so umráðandi við greiðum ábyrgdarbýti, samskipan og samstarvi millum sjúkrahúsini.</p>
<p>Tað er okkara greiða fatan, at eitt væl lýst uppgávubýti í føroyska sjúkrahúsverkinum, er neyðugt, fyri at tryggja viðgerðargóðskuna. Hetta setir samstundis krøv til samskipan og samstarv. Vit fara tí eisini at grundgeva fyri, at sjúkrahúsini mugu samstarva nógv betur, og virka sum ein eind og ikki sum tríggjar sjálvstýrandi eindir, sum í dag.</p>
<p>Hesin partinum snýr seg nevniliga um hesa avbjóðingina: hvussu skal uppgávubýtið vera millum tey trý sjúkrahúsini? Fyrst í hesum broti skulu vit lýsa nøkur avgerandi menningarstig innan akuttilbúgvingina, kirurgiina og internmedisinska økið, sum hava ávirkan á, hvussu vit kunnu planleggja uppgávubýtið. Harnæst kemur tilmælta uppgávubýtið millum tey trý sjúkrahúsini nú og við framtíðini í huga. 5.1. Akuttilbúgvingin í føroyska sjúkrahúsverkinum Sum lýst í yvirlitinum í 3. parti, hava tey trý sjúkrahúsini akuttfunktiónir alt samdøgrið. Øll trý sjúkrahúsini hava akuttfunktión innan kirurgi, meðan Landssjúkrahúsið og Suðuroyar sjúkrahús eisini hava internmedinskan lækna á vakt alt samdøgrið, hvønn dag alt árið. Í Klaksvík og í Suðuroy verða hesar funktiónir í høvuðsheitum stuðlaðar av sjúkrarøktarfakligari narkosutænastu, laboratoriitænastu og røntgentænastu. Størsti parturin av vaktartænastuni er tilkallivakt.</p>
<p>Sjálvt um tað eru fáar akuttar skurðviðgerðir á lokalu sjúkrahúsunum, hava sjúklingarnir eina fjølbroytta sjúkumynd og hava tørv á ymiskum skurðviðgerðum. Avbjóðingin hjá teimum smáu sjúkrahúsunum er tí at hava neyðugu førleikarnar tøkar, soleiðis at tey kunnu veita eitt trygt akutttilboð allar dagarnar í vikuni og allar tímar á degnum. Henda avbjóðing verður størri í framtíðini, tí færri og færri hava førleikan sum <span type="quote">“almennur kirurgur”</span>. Samstundis er kirurgifakið blivið stórt og viðgerðarmøguleikarnir nógvir. Akuttkirurgi er eitt fakøki í stórari menning, og fer tey komandi árini at krevja fleiri serútbúnar førleikar og meiri framkomnar stuðulsfunktiónir og serútgerð.</p>
<p>Avbjóðingarnar, sum eru knýttar til varðveiting av akuttfunktiónunum á teimum trimum sjúkrahúsunum, hava verið kendar í nógv ár í Føroyum. Longu í 1993 viðgjørdi Varder-frágreiðingin spurningin, og tað sama gjørdi <span type="quote">”Álit um framtíðar sjúkrahúsverk”</span> í 2007. Seinnu árini eru stórar broytingar hendar í samferðslukervinum, og tá ið Eysturoyartunnilin er liðugur um nøkur fá ár, eru bara einir 30-40 kilometrar millum Tórshavn og Klaksvík. Fortreytirnar fyri at samskipa virksemið millum tey bæði sjúkrahúsini eru tá serliga góðar. Tá gevur tað t.d. lítla meining at innkalla fólk í vakt, seta kirurgisku bakvaktina í gongd og at gera klárt til torgreidda skurðviðgerð á Klaksvíkar sjúkrahúsi. Sjúklingurin eigur tá at verða fluttur skjótast gjørligt á Landssjúkrahúsið til akutta viðgerð. Suðuroyar 41 sjúkrahús er í einari serstøðu í hesum samanhangi, tí at tað er tað einasta veruliga útjaðarasjúkrahúsið í Føroyum. Meira um tað seinni. 5.1.1 Tilmæli um akuttmóttøkur á teimum trimum sjúkrahúsunum Akuttilbúgvingin skal veita skjóta og einsháttaða viðgerð við høgari góðsku til tann akutt sjúka ella løstaða sjúklingin. Í sambandi við akuttilbúgvingina á teimum trimum sjúkrahúsunum er tað harumframt umráðandi at skilja ímillum tvey ting. Er talan um akutta tilbúgving við tí fyri eyga at fremja heilar ella lutvísar viðgerðir á staðnum, ella er talan um prehospitala tilbúgving18, har uppgávan er at gera sjúklingin kláran/stabilan til flutning, fyri síðani at flyta hann til eitt sjúkrahús, har viðgerðin kann fullførast.</p>
<p>Tosa vit um sjúklingatrygd, kann tað vera betri at hava eina góða prehospitala tilbúgving við betraðum flutningsmøguleikum, heldur enn at varðveita eina ivasama akuttfunktión á sjúkrahúsinum. Sum áður nevnt, er tað alsamt truplari at fáa serlæknar við so breiðum førleikum, at teir einsamallir kunnu átaka sær at viðgera sjúk og løstaði við ymiskum og torgreiddum trupulleikum. Hetta ger seg galdandi bæði innan medisinska og kirurgiska økið. Ein onnur grundleggjandi hugsan er, at jú oftari tú gert okkurt, jú betri dugir tú tað, t.v.s. at ein samanhangur er millum nøgd, royndir og dygd.</p>
<p>Ein stórur partur av serfrøðingabólkinum hevði ta áskoðan, at akuttviðgerðin eigur at vera á Landssjúkrahúsinum, soleiðis at allir akuttir sjúklingar skjótast gjørligt koma til serlæknar, sum kunnu fullfíggja viðgerðina. Eftir at sjúklingurin hevur fingið neyðugu akuttviðgerðina, kann sjúklingurin verða fluttur til Klaksvíkar sjúkrahús og Suðuroyar sjúkrahús til framhaldandi viðgerð. Henda meting er heilt í samsvari við tað rákið, sum víst á í undanfarna broti.</p>
<p>Samstundis var serfrøðingabólkurin í høvuðsheitum samdur um, at ein akuttilbúgving framvegis eigur at vera á Suðuroyar sjúkrahúsi. Kortini verður mælt til, at meginparturin av akuttu sjúklingunum skulu flytast til Landssjúkrahúsið, aftaná innleiðandi viðgerð á Suðuroyar sjúkrahúsi.</p>
<p>Í mun til Klaksvíkar sjúkrahús vóru ymiskar áskoðanir um tørvin á akukttilbúgving á sjúkrahúsinum. Nøkur meta, at tørvur var á einari akuttilbúgving til ávísar viðgerðir, uttan at tað bleiv lýst ítøkiliga, hvørjar viðgerðir talan var um.</p>
<p><em type="bold">Øll akuttviðgerð skal fremjast á Landssjúkrahúsinum. </em>Verkætlanarbólkurin mælir tí til, at tá ið talan er um torgreiddar medisinskar og kirurgiskar sjúkur ella løstir, skal øll akuttviðgerð fremjast á Landssjúkrahúsinum, soleiðis at akuttir ella løstaðir sjúklingar verða møttir av einum breiðum hópi av serlæknum og heilsufakligum førleikum umframt serútgerð. Tá ið akuttviðgerðin er liðug kunnu sjúkligar verða fluttir til Klaksvíkar sjúkrahús og Suðuroyar sjúkrahús til framhaldandi viðgerð av útvaldum sjúkum. </p>
<p><em type="bold">Dagføring av akutt tilbúgvingini á Klaksvíkar sjúkrahúsið. </em>Eftir at Eysturoyartunnilin er liðugur í 2019 eigur akuttilbúgvingin á Klaksvíkar sjúkrahúsi at verða dagførd. Framhaldandi verður eitt tilboð í nærumhvørvinum í Norðoyggjum og Eysturoy, men at hetta verður avmarkað til eina skaðastova, sum er opin 24 tímar um samdøgrið. 18 Prehospital tilbúgving er tann tilbúgving sum er uttanfyri sjúkrahús og har tað kann veitast hjálp til sjúklingar áðrenn teir koma á sjúkrahúsið. T.d. er sjúkraflutningstænastan partur av tí prehospitalu tilbúgvingini. 42 </p>
<p>Skaðastovan skal hava eina forvakt, sum verður mannað við lækna og sjúkrarøktarfrøðingum, har sjúklingar við smærri og einfaldum løstum kunnu viðgerast. Forvaktin eigur at fáa hjálp frá bakvaktini á Landssjúkrahúsinum í mun til møguligar heilsufakligar spurningar – møguliga við hjálp av nútímans telemedisinskum loysnum. Starvsfólkini, sum verða sett á skaðastovuni, skulu hava førleikar og royndir við visitatión og viðgerð av smærri løstum.</p>
<p>Samstundis er tað avgerandi, at eitt ítøkiligt samstarv verður millum akuttmóttøkuna á Landssjúkrahúsinum, skaðaklinikkina í Klaksvík og kommunulæknaskipanina (Vaktlæknan 1870) um býti og samstarv um serstakt útgreinaðar sjúklingabólkar og leiðreglur fyri viðgerð. Undir hesum eisini samstarv sum tryggjar, at starvsfólkið á skaðastovuni kann fáa serfrøðiliga vitan og metingar frá Landssjúkrahúsinum, tá ið tørvur er á tí.</p>
<p>Skaðastovan tryggjar eitt skjótt tilboð í nærumhvørvinum, og at fólk við smærri løstum ikki noyðast at verða flutt til Havnar fyri at fáa viðgerð.</p>
<p><em type="bold">Akutt tilbúgving á Suðuroyar sjúkrahúsið. </em>Mælt verður til, at Suðuroyar sjúkrahús, við síni serstøðu sum útjaðarasjúkrahús eisini framyvir skal hava eina akuttmóttøku, sum kann viðgera akuttar sjúkur og ymiskar løstir. Álvarsliga sjúk og illa løstaði verða flutt á Landssjúkrahúsið eftir innleiðandi viðgerð, júst sum í dag. 5.1.2 Menning av prehospitalu tilbúgvingini Samstundis verður mælt til, at prehospitala tilbúgvingin verður ment, so fólk fáa bjóðað góða og skjóta viðgerð og flutning í sambandi við akutta sjúku ella løst. </p>
<p>Prehospitala tilbúgvingin er hjálpin, sum verður veitt uttan fyri sjúkrahúsið, og fevnir m.a. um akuttviðgerð, sjúkraflutning, visitasjón av øllum sjúklingum við akutt íkomnari sjúku og/ella løsti.</p>
<p>Prehospitala skipanin eigur m.a. at verða ment við telemedisinskum loysnum og førleikamenning av starvsfólkunum. Hvat viðvíkur telemedisinskum loysnum so finst ein prehospital journal19 í dag, sum m.a. verður brúkt í Danmark, og sum kann knýtast í THS-skipanina. Skipanin kann eisini nýtast soleiðis, at EKG, blóðtrýst, pulsur og annað verður mált. Við skipanini kann móttakandi sjúkrahús síggja allar hesar somu upplýsingar samstundis sum starvsfólkini í sjúkrabilinum síggja tær.</p>
<p><em type="bold">Prehospital journalskipan. </em>Mælt verður til, at ein prehospital journalskipan, sum kann knýtast í verandi THS-skipan, fæst til vega til sjúkraflutningstænastuna í Føroyum. </p>
<p>Hvat viðvíkur førleikamenning, so eru seinnu árini starvsfólkini í sjúkraflutningstænastuni førleikament, og ein leiðandi liðlækni er settur í starv fyri alt tað føroyska sjúkrahúsverkið. Mælt verður tó til, at tann prehospitala tilbúgvingin verður ment enn meir við at útbúgva fleiri paramedisinarar við tí endamáli at tryggja, at dygdin á tilbúgvingini verður enn hægri. Í dag er bert ein paramedisinari, sum starvast á Suðuroyar sjúkrahúsi. Hetta kundi verið gjørt við at sett eina bachelorútbúgving í paramedisin á stovn á Fróðskaparsetrinum. Hetta kann eisini gerast antin sum 19 Skipanin verður nevnd amPHI 43 ein serlig bachelorútbúgving í paramedisin ella sum ein liður í sjúkrarøktarfrøðingsútbúgvingini – soleiðis sum tað verður gjørt í Svøríki (sí meira um hetta í brotinum 4.2.3).</p>
<p>Harumframt skulu fleiri <span type="quote" xml:lang="dan">”first responder”</span>20 útbúgvast á okkara útoyggjum og aðrastaðni, har <span type="quote" xml:lang="dan">“respons”</span> tíðin21 er long. Hetta arbeiðið er byrjað og eigur at halda áfram, til tað er komið á mál. 5.2 Kirurgi samskipast tvørtur um tey trý sjúkrahúsini Galdandi sjúkrahúslóg ásetur, at tað við hvørt av sjúkrahúsunum verður í minsta lagi skipað/sett eitt medisinskt og eitt kirurgiskt yvirlæknastarv. Kirurgi er tískil sambært sjúkrahúslógini eitt týdningarmikið virksemi á teimum trimum sjúkrahúsunum. Sum nevnt í brotinum um akuttilbúgving, er kirurgi í stórari menning, og fyri kirurgisku sergreinarnar økist sergreiningin og miðsavnanin alsamt. Í norsku frágreiðingini <span type="quote" xml:lang="dan">“Nasjonal helse- og sykehusplan”</span> frá 2015 viðgera tey gongdina á kirurgiska økinum. Hetta er í stuttum niðurstøðan: <em type="italic"><span type="quote" xml:lang="dan">“Utviklingen innenfor kirurgien har gått fra åpne operasjoner til mer skånsomme teknikker som kikkhullskirurgi, robotteknologi og intervensjoner ved bruk av bildediagnostikk. Når behandlingen blir mer teknologiavhengig, blir den også mer avhengig av høyt kvalifisert personell, som arbeider i tverrfaglige team. Tidligere kunne en dyktig kirurg med få medarbeidere og standard utstyr håndtere de fleste akutte problemstillinger ved mindre sykehus. Slik er det ikke lenger. Dagens behandlingsmuligheter stiller store og økende krav til spisskompetanse, avansert utstyr, støttefunksjoner (anestesi, røntgen, blodbank, laboratorium), og ikke minst krav til regelmessig trening og praksis. Dette gjør det nødvendig å samle mange kirurgiske behandlinger ved større sentre”</span>22. </em></p>
<p>Støðugt færri skurðlæknar hava so breiðar førleikar, at teir kunnu skurðviðgera fyri nógvar ymiskar trupulleikar. Teir gomlu <span type="quote">”túsund kunstnararnir”</span> eru um at doyggja út, og alt talar fyri, at rákið heldur fram og mennist í framtíðini. Hetta rák er eisini galdandi í Føroyum, og sambært Skurðdeplinum á Landssjúkrahúsinum verða støðugt fleiri sjúklingar, sum hava tørv á akuttari skurðviðgerð, innlagdir á Landssjúkrahúsinum og ikki á tí lokala sjúkrahúsinum.</p>
<p>Hóast talið á akuttsjúklingum er lágt og fáar akuttskurðviðgerðir verða gjørdar í Klaksvík og í Suðuroy, eru førleikar innan skurðøkið á hesum støðum, sum kunnu og eiga at verða gagnnýttir. Sum vit hava nevnt fyrr í frágreiðingini, eru fleiri dømi um, at kirurgiski kapasiteturin á teimum trimum sjúkrahúsunum ikki er samskipaður, og at hvørki starvsfólk ella útgerð á sjúkrahúsunum verða gagnnýtt til fulnar. Avleiðingin er t.d., at sjúklingar ganga leingi og bíða eftir planløgdum skurðviðgerðum, tí viðkomandi er ávístur til eitt sjúkrahús við longum bíðilista til júst ta viðgerðina.</p>
<p>Í sambandi við tilgongdina at orða hesa frágreiðing hava stjórarnir fyri tey bæði lokalu sjúkrahúsini ført fram, at við smáum tillagingum er kapasitetur til at fremja 100 til 150 fleiri einfaldar planlagdar skurðviðgerðir um árið í part.</p>
<p>Yvirskipað metir serfrøðingabólkurin, at munandi fleiri planlagdar einfaldar skurðviðgerðir kunnu verða gjørdar á sjúkrahúsunum í Suðuroy og í Klaksvík sum t.d. æðraknútar, steriliseringar v.m., men hetta er altíð tengt at, hvørjir serlæknar eru tøkir á sjúkrahúsunum. Eitt uppskot, sum hevur verið frammið, er, at hetta kann samskipast soleiðis, at serlæknar frá Landssjúkrahúsinum viðhvørt kunnu – í tann mun tað er manning til tað – hava ambulant virksemi á smærru sjúkrahúsunum. Harumframt 20 Ein <span type="quote" xml:lang="dan">”first responder”</span> kann veita akutta viðgerð beint eftir at ein skaði er hendur meðan tað verður bíða eftir at fáa flutt tann skadda á sjúkrahús. Talan er um eitt slag av víðkaðari fyrstu hjálp. 21 <span type="quote">”Respontíð”</span> er tann tíð sum tað tekur til eina sjúkrabilur ella tyrla er nádd út til tann skadda/sjúka. 22 Nasjonal helse- og sykehusplan (2016–2019), s. 26 44 bleiv mett, at planlagdar ortopedskurðviðgerðir kunnu gerast á Klaksvíkar sjúkrahúsi, men at hetta skal avmarkast til ASA 1 og 2 sjúklingar23.</p>
<p>Við hesum í huga eiga vit at arbeiða fram ímóti, at allar akuttar skurðviðgerðir skulu samlast á Landssjúkrahúsinum. Samstundis eiga Klaksvíkar og Suðuroyar sjúkrahús framyvir at gera ein størri part av smærri planløgdum skurðviðgerðum, sokallað <span type="quote">“samadagskirurgi”</span>, har sjúklingurin kemur inn og verður útskrivaður sama dag. Í dag verða fleiri størri planlagdar skurðviðgerðir framdar á báðum teimum smærru sjúkrahúsunum, men reint fakliga eiga tyngri planlagdar skurðviðgerðir einans at gerast á einum stað við veruligari viðrakningareind og við møguleika fyri intensivari viðgerð av komplikatiónum. Tí eiga smærru sjúkrahúsini fyrst og fremst at gera einfaldar skurðviðgerðir, sum fyrst og fremst eru ambulantar.</p>
<p>Um vit flyta fleiri planlagdar <span type="quote">“samadags”</span> skurðviðgerðir frá Landssjúkrahúsinum til Klaksvíkar sjúkrahús og Suðuroyar sjúkrahús, so tryggja vit virksemið á smærru sjúkrahúsunum, samstundis sum kapasiteturin á Landssjúkrahúsinum er tøkur til at klára økta talið av akuttum sjúklingum. Tað hevur týdning at leggja afturat, at ikki allar tær minni kompliseraðu skurðviðgerðirnar kunnu flytast av Landssjúkrahúsinum, tí sjúkrahúsið er útbúgvingarsjúkrahús, har tað er neyðugt eisini at hava tílíkar skurðviðgerðir á sjúkrahúsinum.</p>
<p>Skurðtilboðið má tó vera lagað til tørvin, bæði lokalt og fyri sjúkurnar, sum hava langar bíðilistar í øllum landinum. Hetta krevur øðrvísi visitatión til viðgerðirnar enn í dag og eitt tvørgangandi samskipað arbeiði. Tað krevur, at fakliga leiðslan fyri kirurgina á teimum trimum sjúkrahúsunum arbeiðir saman um at leggja virksemið til rættis og avtala felags dygdarkrøv og leiðreglur fyri viðgerðirnar. Hetta verður gjørt við at seta á stovn eitt tvørgangandi kirurgiskt kliniskt samstarvstoymi – hetta verður nærri lýst í 6.2.</p>
<p>Ein samskipað kirurgisk viðgerðartænasta tvørtur um sjúkrahúsini merkir eisini, at skurðlæknarnir, bæði teir yngri og serlæknarnir, flyta og arbeiða tvørtur um tey trý sjúkrahúsini í tann mun, hetta letur seg gera. Til dømis við tí fyri eyga at tryggja, at intro-læknin fær neyðugu venjingina í smákirurgi, er tað gagnligt, at hann tekur vaktir á einum av smærru sjúkrahúsunum. Hetta tryggjar samstundis, at skurðlæknatænastan í nærumhvørvinum verður styrkt, samstundis sum bæði venjingin og útbúgvingin hjá læknum verður betri. 5.3 Intern medisinska økið samskipað tvørtur um sjúkrahúsini Gongdin innan økini kirurgi og intern medisin líkist nógv, men har eru eisini týdningarmiklir munir. Innan bæði hesi økir er ein menning, sum førir til eina størri spesialisering. Men í intern medisini er - samstundis sum tað í okkara grannalondum hendir ein víðfevnd spesialisering og sentralisering av ávísum akuttum sjúkum, t.d. blóðtøppum í hjartanum - eisini stórur tørvur førleikum, ið fevna meira breitt. Nógv eldri fólk við varandi sjúkum, samansettum diagnosum og nógvum ymiskum heilivági hava enn tørv á læknum, sum duga at skilja og viðgera heildina.</p>
<p>Ein stórur partur av tøknini, sum verður nýtt til diagnostisk og viðgerð av intern medisinskum sjúkum, er løtt at flyta. Lítil flytfør ultraljóðtól gera tað møguligt at diagnostisera og fylgja upp uppá sjúklingar á staðnum, annaðhvørt á lokala sjúkrahúsinum, í heilsumiðstøðum ella í røktargeiranum. Tað, sum í framtíðini eigur at verða gjørt sentralt á intern medisinska økinum, er innan tær viðgerðir, har tað krevst serútgerð og serútbúgvið starvsfólk. 23 ASA er ein flokking, har ASA 1 og 2 verður brúkt um sjúklingar, sum t.d. skulu skifta knæ, men annars eru frískir, ella bara eru eitt sindur sjúkir, uttan at tað avmarkar teir. 45</p>
<p>Suðuroyar sjúkrahús og Klaksvíkar sjúkrahús fara tí eisini í framtíðini at hava ein umráðandi leiklut, tá ið tað viðvíkur diagnostisering og viðgerð av intern medisinskum sjúklingum, og verða í størri mun enn í dag tað lokala tilboðið til sjúklingar, sum ofta eru innlagdir, sjúklingar við varandi sjúkum, eldri sjúklingar umframt sjúklingar, sum hava tørv á, at sjúkrahúsverkið fylgir teimum upp yvir eitt longri tíðarskeið.</p>
<p>Sjúklingar við sjúkum, sum krevja serútbúgvið starvsfólk og kompliseraða útgerð, skulu í høvuðsheitum diagnostiserast og viðgerast á Landssjúkrahúsinum. Viðgerð av akuttum medisinskum sjúkum, sum einans kunnu viðgerast til fulnar á Landssjúkrahúsinum, skulu viðgerast har. Høvuðsuppgávan hjá Suðuroyar sjúkrahúsi og Klaksvíkar sjúkrahúsi er at gera sjúklingarnar klárar at flyta og tryggja flutningin.</p>
<p>Eisini innan tað intern medisinska økið er neyðugt at seta á stovn eitt tvørgangandi kliniskt samstarvstoymi – sí brot 6.2</p>
<p>Læknar við ymiskum førleikum eiga harumframt, í tann mun tað letur seg gera, at flyta millum tey trý sjúkrahúsini við tí endamáli at tryggja, at neyðuga tænastan verður boðin út á staðnum, so sjúklingar sleppa undan at ferðast, men fáa góða skikkaða viðgerð í nærumhvørvinum. Um læknar flyta millum tey trý sjúkrahúsini, kann hetta gera, at teir styrkjast sum ein samlað eind. 5.4 Hvussu skulu viðgerðirnar samskipast millum sjúkrahúsini? Ein høvuðsspurningur í arbeiðssetninginum er, at tað skal gerast tilmæli um, hvørjar viðgerðir/tænastur skulu vera á teimum trimum sjúkrahúsunum, og hvussu hesar skulu samskipast millum sjúkrahúsini. Sum vit greiddu frá í byrjanini av hesum partinum, er tað umráðandi, at føroyska sjúkrahúsverkið verður ein stór samskipað eind við trimum sjúkrahúsum. Sjúkrahúsini hava ymiskar leiklutir, men øll hava týdning fyri heildina, og samlað skulu tey nøkta tørvin hjá fólkinum, tá ið tað kemur til viðgerðir/tænastur á sjúkrahúsøkinum. Í Noregi hevur stjórnin nýliga lagt eina frágreiðing fram til viðgerðar í Stórtinginum. Í frágreiðingini <span type="quote" xml:lang="dan">“Nasjonal helse- og sykehusplan 2016-2019”</span> orða tey seg soleiðis um sjúkrahúsini:  <span type="quote" xml:lang="dan">“Betegnelsen regionsykehus skal brukes om det ene sykehuset i hver helseregion, som er utpekt som hovedsykehus. De fire regionsykehusene er Universitetssykehuset i Nord-Norge, St. Olavs Hospital, Haukeland universitetssykehus og Oslo universitetssykehus. Disse sykehusene vil ha det største tilbudet av regionsfunksjoner og nasjonale behandlingstjenester i helseregionen.  Betegnelsen stort akuttsykehus brukes om sykehus med opptaksområde på mer enn 60–80.000 innbyggere, og som har et bredt akuttilbud med akutt kirurgi og flere medisinske spesialiteter  Betegnelsen akuttsykehus brukes om sykehus, som minst har akuttfunksjon i indremedisin, anestesilege i døgnvakt og planlagt kirurgi. Sykehuset kan ha akuttkirurgi dersom geografi og bosettingsmønster, avstand mellom sykehus, tilgjengelighet til bil-, båt- og luftambulansetjenester og værforhold gjør det nødvendig  Betegnelsen sykehus uten akuttfunksjoner brukes om sykehus med planlagt behandling, som ikke har akuttfunksjoner”</span>24. 24 Nasjonal helse- og sykehusplan (2016–2019), s. 43 46</p>
<p>Útfrá kjakinum í brotinum omanfyri, eru tilmælini til uppgávubýtið í føroyska sjúkrahúsverkinum í høvuðsheitum hesi:  Allar akuttskurðviðgerðir skulu sum útgangsstøði gerast á Landssjúkrahúsinum. Tað, sum enn eigur at vera sentraliserað á intern medisinska økinum, eru tær viðgerðir, sum krevja serútgerð og serútbúgvið starvsfólk.  Høvuðsuppgávan hjá hinum báðum sjúkrahúsunum er at gera sjúklingarnar klárar at flyta og tryggja flutning aftaná møguliga innleiðandi viðgerð.  Akuttmóttøkan í Suðuroy skal varðveitast tí frástøðan er ein avbjóðing. Eftir at</p>
<p>Eysturoyartunnilin er liðugur í 2019, eigur akuttilbúgvingin á Klaksvíkar sjúkrahúsi at verða dagførd, soleiðis at tað framhaldandi verður tryggjað eitt tilboð í nærumhvørvinum í Norðoyggjum og Eysturoy, men at hetta verður avmarkað til eina skaðastova, sum er opin 24 tímar um samdøgrið. Skaðastovan skal hava eina forvakt, sum er mannað við lækna og sjúkrarøktarfrøðingum, har sjúklingar við smærri og einfaldum løstum kunnu viðgerast.  Klaksvíkar og Suðuroyar sjúkrahús eiga framyvir at gera ein munandi størri part av teimum einføldu planløgdu skurðviðgerðunum, sokallaðar <span type="quote">“samadagskirurgi”</span>, har sjúklingurin verður útskrivaður sama dag. Størri og truplari planlagdar skurðviðgerðir hoyra reint fakliga einans heima á einum stað við veruligari viðrakningardeild og við møguleika fyri intensivari viðgerð av komplikatiónum. Tí eiga smærru sjúkrahúsini fyrst og fremst at gera einfaldar skurðviðgerðir, sum fyrst og fremst eru ambulantar.</p>
<p>Umboðini úr Suðuroy, sum hava luttikið í serfrøðingabólkinum, hava víst á tørvin at fáa til vega ein CT-skannara til Suðuroyar sjúkrahús. Víst hevur verið á dømir, har sjúklingar hava fingið eitt nú neurologiskt útfall við illgruna um antin apopleksi ella heilabløðing, sum krevur ymiska viðgerð. Fyri at staðfesta eina bløðing ella ein blóðtøpp má viðkomandi í ein CT-skannara, fyri at viðkomandi kann fáa røttu hjálpina. Talan er tó ikki bert um neurologiskar sjúklingar, men eisini aðrar sjúklingar, sum mugu við tyrlu ella ferju til Havnar til eina CT-skanning. Talan er í hesum føri um eina størri íløgu, sum verkætlanarbólkur ikki hevur førleikar til at meta um er røtt ella ikki. Mælt verður til, at hetta verður ein partur av sergreinaætlanini, sum skal gerast.</p>
<p>Harumframt vístu umboð úr serfrøðingabólkinum á, at endurvenjingarøkið eigur at raðfestast hægri – m.a. eru ov fáir ergoterapeutar í starvi í sjúkrahúsverkinum í mun til álitið um endurvenjing frá 2007. Landssjúkrahúsið og Klaksvíkar sjúkrahús hava gjørt eina samstarvsavtalu um at leggja ein part av endurvenjingini aftaná apopleksi/heilabløðingar á Klaksvíkar sjúkrahúsi (neuro-rehabilitering). Mælt verður til, at smærru sjúkrahúsini fáa ein nógv størri leiklut við at endurvenja viðgjørdar sjúklingar.</p>
<p><em type="bold">Endurvenjingin skal uppstigast. </em>Endurvenjingarøkið hevur leingi verið raðfest ov lágt í føroyska sjúkrahúsverkinum, og tað er stórt trot á skipaðum tilboðum til stórar sjúklingabólkar, sum t.d. hjartasjúklingar og giktasjúklingar. Mælt verður til at endurvenjingin verður uppstigað við at seta fleiri fysioterapeutar og ergoterapeutar í starv. 47 </p>
<p>Tað tykist sjálvsagt, at bæði Klaksvíkar sjúkrahús og Suðuroyar sjúkrahús kunnu gerast veruligir endurvenjingardeplar, sum bjóða fleiri ymisk samskipaði endurvenjingartilboð.</p>
<p>Tá ið hugsað verður um samlaða kapasitetin, hevði tað verið skilagott, at sjúklingar, sum eru innlagdir til endurvenjing á Landssjúkrahúsinum, í staðin vóru á einum av hinum sjúkrahúsunum til endurvenjing í tann mun, tað verður mett heilsufakliga trygt. M.a. kundi Suðuroyar sjúkrahús bjóðað uppihald við endurvenjingum til hjartasjúklingar, sjúklingar við KOL, gikt, yvirvekt og krabbameini. Eisini kundi endurvenjing eftir mjadnaskurðviðgerð verið gjørd á sjúkrahúsinum.</p>
<p><em type="bold">Stovnsetan av sálarfrøðiligari eind á Landssjúkrahúsinum. </em>Harumframt er tað komið fram í serfrøðingabólkurin, at tað er tørvur á at seta eina sálarfrøðiliga eind á stovn á Landssjúkrahúsinum, sum kann veita heilsu-, kreppu- og neurosálarfrøði. Eindin skal vera tvørgangandi og skal veita tænastur til bæði somatiskar og psykiatriskar sjúklingar umframt til sjúkrahúsini í Klaksvík og í Suðuroy eftir tørvi. Eindin eigur at verða staðsett innan tað somatiska økið – t.d. á Medisinska Depli. 5.5 Uppgávubýtið millum sjúkrahúsini Niðanfyri verður víst á eitt uppgávubýti millum sjúkrahúsini, sum m.a. tekur støði í umrøðu og viðmerkingum hjá serfrøðingabólkinum, og sum tekur atlit til, at verandi kapasitetur verður gagnnýttur. Talan er um eitt pragmatiskt býti, sum skjótt kann setast í verk. Hetta uppgávubýtið kann roynast í tíðarskeiðnum 2016-2020, har tað síðani eigur at verða eftirmett. Verkætlanarbólkurin mælir til hetta uppgávubýti millum sjúkrahúsini: </p>
<p><em type="bold">Landssjúkrahúsið </em></p>
<p><em type="bold">Klaksvíkar sjúkrahús </em></p>
<p><em type="bold">Suðuroyar sjúkrahús </em></p>
<p><em type="bold">Akutt tilbúgving </em></p>
<p>Akuttsjúkrahús fyri alt landið</p>
<p>Eftir at Eysturoyartunnilin er liðugur í 2019 eigur akutta tilbúgvingin á Klaksvíkar sjúkrahúsi at verða dagførd. Skaðastovan skal hava eina forvakt, sum er mannað við lækna og sjúkrarøktarfrøðingum, har sjúklingar við smærri og einfaldum løstum kunnu viðgerast. Forvaktin eigur at fáa hjálp frá bakvaktini á</p>
<p>Landssjúkrahúsinum</p>
<p>Ein akutt tilbúgving í Suðuroy verður framvegis á sjúkrahúsinum</p>
<p>Allir akuttir kirurgiskir tilburðir, sum kunnu krevja skurðviðgerð, skulu sum útgangsstøði gerast á Landssjúkrahúsinum</p>
<p>Gera sjúklingar klárar at flyta og tryggja flutning aftaná møguliga innleiðandi viðgerð</p>
<p>Gera sjúklingar klárar at flyta og tryggja flutning aftaná møguliga innleiðandi viðgerð</p>
<p>Viðgerð av akuttum medisinskum tilburðum, sum einans kunnu viðgerðast optimalt á</p>
<p>Landssjúkrahúsinum</p>
<p><em type="bold">Medisinskar viðgerðir </em></p>
<p>So nógv serlæknaøki sum gjørligt skulu veitast á Landssjúkrahúsinum</p>
<p>Viðgerð av útvaldum medisinskum sjúkum skal gerast á sjúkrahúsinum í samstarvi við</p>
<p>Landssjúkrahúsið.</p>
<p>Virksemið verður partur av tvørgangandi medisinska kliniska samstarvstoyminum</p>
<p>Ein intern medisinari er í dag í starvi á medisinska økinum, sum samstundis er hjartalækni.</p>
<p>Umframt vanligar medisinskar viðgerðir fyri fólk í oynni eigur hjartaserfrøðin eisini at verða gagnnýtt</p>
<p>Sjúklingar við álvasligum medisinskum sjúkum skulu savnast á Landssjúkrahúsinum</p>
<p>Prævisit (forkanningar) og medisinsk viðgerð av urologiskum sjúklingum 48</p>
<p><em type="bold">Kirurgiskar viðgerðir </em></p>
<p>So nógv serlæknaøki sum gjørligt skulu veitast á Landssjúkrahúsinum</p>
<p>Peningurin, sum verður spardur við at dagføra akutt tilbúgvingina á sjúkrahúsinum, skal m.a. nýtast til at menna <span type="quote">"samadagskirurgi"</span> og planlagda ortopedkirurgi og menna endurvenjingina</p>
<p>Ein almennur skurðlækni er i dag í starvi á skurðøkinum, sum samstundis er serlækni í urologi. Planlagt <span type="quote">"samadagskirurgi"</span> skal í nógv størri mun fremjast innan urologi á sjúkrahúsinum. Eisini skulu aðrar planlagdar skurðviðgerðir innan urologi (ASA 1 og 2 sjúklingar) fremjast á sjúkrahúsinum, tá ið narkosulækni er til staðar. Virksemi verður lagt til rættis í tí tvørgangandi kirurgiska kliniska samstarvstoyminum</p>
<p>Einfaldar planlagdar skurðviðgerðir, sokallaðar <span type="quote">"samadagskirurgi"</span>, har sjúklingurin verður útskrivaður sama dag, verða partvís varðveittar á</p>
<p>Landssjúkrahúsinum fyri at varðveita førleikarnar hjá verandi kirurgum á sjúkrahúsinum og í sambandi við, at sjúkrahúsið er eitt útbúgvingarstað fyri yngri læknar</p>
<p>Sjúkrahúsið skal hava serkunnleika í planløgdum skurðviðgerðum. Her skulu bæði vera ortopediskar (ASA 1 og 2 sjúklingar) og <span type="quote">"samadagskirurgi"</span>, t.d. brokk og æðraknútar. Ein stórur fyrimunur er, at hesar viðgerðir eftir 2019 ikki verða ávirkaðar av akuttviðgerðum</p>
<p>Planlagt <span type="quote">"samadagskirurgi"</span> skal eisini gerast innan fyri onnur øki á sjúkrahúsinum - t.d. æðraknútar, brokk v.m.</p>
<p>Allar torgreiddar skurðviðgerðir innan ymsu sergreinarnar skulu sum útgangsstøði fara fram á Landssjúkrahúsinum</p>
<p>Ryggambulatorium verður framvegis á sjúkrahúsinum</p>
<p>Plastikkirurgi, sum hevur verið har seinastu tvey árini, verður verandi á sjúkrahúsinum</p>
<p>Endoskopiir (gastro- og koloskopiir) verða framdar á sjúkrahúsinum</p>
<p>Endoskopiir (gastro- og koloskopiir) verða framdar á sjúkrahúsinum</p>
<p>Endoskopiir (gastro- og koloskopiir) verða framdar á sjúkrahúsinum</p>
<p><em type="bold">Sálarfrøði </em></p>
<p>Ein serlig sálarfrøðilig eind skal setast á stovn á</p>
<p>Landssjúkrahúsinum, sum kann veita heilsu-, kreppu- og neurosálarfrøði. Eindin skal vera tvørgangandi og skal veita tænastur til bæði somatiksar og psykiatriskar sjúklingar umframt til sjúkrahúsini í Klaksvík og í Suðuroy eftir tørvi. Eindin eigur at verða staðsett innan tað somatiska økið - t.d. á Medisinska Depli</p>
<p xml:lang="dan"><em type="bold">Endurvenjing </em></p>
<p>Endurvenjingin skal uppstigast við at seta fleiri fysioterapeutar og ergoterapeutar í starv.</p>
<p>Endurvenjing á serkønum stigi fer sum útgangsstøði fram á</p>
<p>Landssjúkrahúsinum</p>
<p>Endurvenjing skal uppstigast við at seta fleiri fysioterapeutar og ergoterapeutar í starv. Umframt vanligu endurvenjingina fær sjúkrahúsið ábyrgdina av fasu 2 endurvenjingini av apopleksisjúklingum25.</p>
<p>Umframt apopleksi eigur sjúkrahúsið at bjóða bólkaviðgerðir - t.d. til ryggsjúklingar, Morbus</p>
<p>Bechterew og aðrar giktsjúkur</p>
<p>Endurvenjingin á sjúkrahúsinum verður uppstigað við at seta fleiri fysioterapeutar og ergoterapeutar í starv. M.a. kundi Suðuroyar sjúkrahús bjóðað uppihald við endurvenjingum til hjartasjúklingar, sjúklingar við KOL, gikt, yvirvekt og krabbameini. Eisini kundi endurvenjing eftir mjadanskurðviðgerð verið gjørd á sjúkrahúsinum 25 Fasa 2 er endurvenjingarstigið, sum kemur eftir fasu 1, sum er bráðfeingisstigið, sum eisini umfatar serkøna endurvenjing. Bráðfeingisstiginum skal Landssjúkrahúsið taka sær av, og síðani verða sjúklingarnir fluttir á Klaksvíkar sjúkrahús. 49 <em type="bold">1870 </em></p>
<p>Kommunulæknaskipanin 1870 skal í norðurøkinum í nógv størri mun verða samskipað við Klaksvíkar sjúkrahús</p>
<p><em type="italic">Talva: 5.1 </em></p>
<p>Sagt verður frá, at omanfyrinevnda yvirlit er vegleiðandi. Í síðsta enda er tað felags sjúkrahúsleiðslan, sum saman við avvarðandi pørtum kemur at staðfesta býtið. Eitt býti, sum eisini skal góðkennast av landsstýrismanninum. 5.6 Perspektivering – virksemi á sjúkrahúsunum í framtíðini Í okkara grannalondum verður tað viðurkent, at tað verður trupult, fyri ikki at siga ógjørligt, at varðveita akuttfunktiónir á teimum smáu sjúkrahúsunum í framtíðini. Orsakað av tí menning, sum er innanfyri sergreinarnar, er ikki longur møguligt at útbúgva seg innanfyri tær <span type="quote">“breiðu”</span> sergreinirnar intern medisin og almen kirurgi. Í staðin eru settar á stovn nýggjar sjálvstøðugar <span type="quote">“smalar”</span> sergreinir. Hetta merkir, at færri og færri læknar fara at hava so <span type="quote">“breiðar”</span> førleikar, at teir eru førir fyri at taka sær av fleiri ymiskum akuttum kliniskum avbjóðingum. Hesir læknar eru á veg út, og hetta er ein gongd, sum verður alsamt meira útbreidd í framtíðini.</p>
<p>Um vit t.d. hyggja 10 ár fram í tíðina eru fleiri yvirlæknar, sum hava eina <span type="quote">“breiða”</span> útbúgving, og sum í dag arbeiða í sjúkrahúsverkinum, givnir vegna aldur. Tá verður tað trupult fyri ikki at siga ógjørligt at fáa til vega læknar, sum hava eina <span type="quote">“breiða”</span> útbúgving, tí teir fækkast alsamt. Hetta vil viðføra, at tað verður tørvur á eini nýggjari sjúkrahúsætlan. Hetta verður serliga ein avbjóðing fyri Suðuroynna orsakað av fjarstøðuni til meginøkið. Helst verður neyðugt at fokusera uppá planlagda kirurgi innan ávísa sergrein og serliga <span type="quote">“samadagskirurgi”</span> í Suðuroy, samstundis sum akuttilbúgvingin má avmarkast til eina skaðastova, sum er opin 24 tímar um samdøgrið, á sama hátt sum tað omanfyri er lýst fyri Klaksvíkar sjúkrahús. Hetta eigur tó ikki at verða gjørt í Suðuroy, uttan so at tað er neyðugt vegna vantandi læknamanning.</p>
<p>Samstundis verður neyðugt at styrkja tað prehospitalu tilbúgvingina við fleiri paramedisinarum í lokaløkinum – eisini Suðuroynni – sum kunnu veita lívbjargandi hjálp og gera sjúklingar klárar at flyta og tryggja flutningin til Landssjúkrahúsið.</p>
<p>Við atliti at tí medisinska økinum vil ein loysn vera, at tað verða sett á stovn specialiserað ambulatoriuvirksemi í Suðuroy og Klaksvík, har medisinskir serlæknar frá Landssjúkrahúsinum ella møguligir konsulentar koma at taka sær av hesum virksemi. Harumframt eigur kommunulæknaskipanin í framtíðini at verða tengd munandi meira saman við virkseminum á sjúkrahúsunum í Suðuroy og Klaksvík. 50 6 Leiðsla og samskipan av føroyska sjúkrahúsverkinum Umboðini í serfrøðingabólkinum halda, at samskipanin og samstarvið millum tey trý sjúkrahúsini als ikki er nøktandi. Hugburðurin er, at tað verður ógjørligt at menna sjúkrahúsverkið munavert, uttan at virksemið samstundis verður betri samskipað og at samstarvið annars verður betri millum tey trý sjúkrahúsini. Støðan, sum nú er, hvar sjúkrahúsini í stóran mun virka sum sjálvstýrandi eindir, er ikki haldgóð. 6.1 Tey trý sjúkrahúsini sum sjálvstýrandi eindir Tey trý sjúkrahúsini eru, sum greitt frá í triðja parti, sjálvstøðugar skipanir við hvør sínari leiðslu, sum leggja virksemi til rættis, og sum hava ábyrgd av hesum á hvør sínum sjúkrahúsi. Fleiri av umboðunum í serfrøðingabólkinum hava ført fram, at tað heilt yvirskipað manglar vitan um virksemi, tøkni og førleikar ímillum sjúkrahúsini. Tað darvar kapasitet- og tilfeingisstýringini við tí úrsliti, at hendan ikki verður gagnnýtt til fulnar. Ógreiðir og vantandi standardir um krøv til viðgerðardygd gera, at ivi er, um viðgerðirnar eru eins og eins góðar á ymisku sjúkrahúsunum. Samstundis manglar samstarv á fleiri økjum, sum annars hevði kunnað styrkt føroyska sjúkrahúsverkið:  Samstarv og samskipan vantar bæði á leiðslu- og deildarstigi  Læknafakliga samstarvið millum sjúkrahúsini er næstan ikki til  Tað eru eingir felags standardir, ið áseta krøv um viðgerðardygd og tænastu  Tað er eingin felags visitatión, men trý støð sum kommunlæknar kunnu ávísa til  Bíðilistarnir eru ikki samskipaðir  Betri samstarv og samskipan vantar eisini á øðrum fakøkjum t.d. innan laboratorium, radiografi  Samstarvið um at keypa medikoteknisk tól og onnur tól er ikki nóg væl samskipað</p>
<p>Vantandi samskipanin og samstarvið hevur fleiri avleiðingar. Størsti trupulleikin er, at kapasiteturin í samlaða sjúkrahúsverkinum tískil ikki verður nýttur til fulnar. Eitt týðiligt dømi um at uppgávubýtið ikki er lýst, ella at virksemið á teimum trimum sjúkrahúsunum ikki er lagt til rættis í felag, er at ein sjúklingur kann standa á bíðilista til eina skurðviðgerð á einum sjúkrahúsi í longri tíð, hóast annað sjúkrahús hevur kapasitet og møguleika at gera skurðviðgerðina beinanveg.</p>
<p>Hetta hendir m.a. av tí, at bíðilistarnir ikki eru sjónligur. Tann ávísandi læknin hevur ikki neyðuga yvirlitið yvir, hvørjar viðgerðir tey ymisku sjúkrahúsini bjóða og hevur onga vitan um møguligar bíðitíðir til viðgerðirnar. Tað inniber eisini, at sjúklingurin ongan møguleika hevur at síggja, hvar besta og skjótasta viðgerðin er. Til dømis førdu umboðini í serfrøðingabólkinum fram, at tað kann henda, at ein sjúklingur kann standa á bíðilista til eina viðgerð á einum sjúkrahúsi, sum ikki longur bjóðar viðgerðina.</p>
<p>Eitt ýti í hesari frágreiðingini er, at føroyska sjúkrahúsverkið skal hava rætta talið av starvsfólki, og at tey skulu nýta sína arbeiðstíð rætt. Tað merkir at trýstið á tær ymisku eindirnar í føroyska sjúkrahúsverkinum, sum útgangsstøði, skal vera eins stórt.</p>
<p>Fyri at siga tað milt, er tað sera trupult at gera eina rætta lýsing av virkseminum á teimum trimum sjúkrahúsunum, tá ið upplýsingarnar um virksemið eru so avmarkaðar. Men yvirskipaðu upplýsingarnar um innleggingar í Kapittul 3 geva eina greiða ábending. Har framgongur, at Landssjúkrahúsið hevur eitt munandi hægri innleggingarprosent enn hvat tey bæði smærru sjúkrahúsini hava. Um hugt verður eftir Medisinska Depli er belegningsprosentið 110 prosent, meðan tað á hinum báðum sjúkrahúsunum liggur millum 60-80 prosent. Tað høga innleggingarprosentið á Landssjúkrahúsinum merkir, at tað javnan liggja fleiri sjúklingar á medisinsku deild á gongini, tí ov fá seingjarpláss eru á seingjarstovunum. 51</p>
<p>Ein partur av sjúklingunum eru liðugt viðgjørdir og bíða eftir einum kommunalum tilboði í eldrarøktini. Tey flestu eru tó ikki liðugt viðgjørd, men eru stabil, og hava tískil ikki longur tørv á serlæknafakligari viðgerð, sum bara Landssjúkrahúsið kann bjóða. Tey kunnu tá trygt flytast til eitt annað sjúkrahús til víðari viðgerð – sjálvandi við samtykki frá sjúklinginum. Hetta hevði givið kapasitet á Landssjúkrahúsinum at viðgera aðrar sjúklingar, sum hava tørv á viðgerð, sum einans kann veitast á Landssjúkrahúsinum. Ein betri samskipan millum medisinsku deildirnar á teimum trimum sjúkrahúsunum, hevði møguliga skapað eitt betri býti til gagns fyri bæði sjúkling og starvsfólk.</p>
<p>Innleggingarprosentið og kjakið í serfrøðingabólkinum benda á, at samlaði kapasiteturin á teimum trimum sjúkrahúsunum ikki verður nýttur til fulnar. Tað var eitt greitt ynski og eitt greitt sjónarmið frá einum stórum parti av serfrøðingabólkinum, at tey trý sjúkrahúsini skulu virka sum ein virkandi eind, har virksemið verður lagt til rættis í felag til gangs fyri sjúklingarnar og starvsfólkini. 6.1.2 Loysnir í mun til leiðslu og samskipan Serfrøðingabólkurin vísti fleiri ferðir á, at ein av høvuðsorsøkunum til avbjóðingarnar við vantandi samskipan, er sjálvur leiðslubygnaðurin, sum forðar fyri at føroyska sjúkrahúsverkið kann virka sum ein eind. Í tilgongdini at gera menningarætlanina vóru umboðini í serfrøðingabólkinum ikki heilt samd um, hvussu ein øðrvísi leiðslubygnaður átti at vera, tó at flest øll hildu at ábyrgdin átti at verið samlað á einum stað. Uppskotini, sum hava verið frammi verða gjøgnumgingin niðanfyri.</p>
<p>Eitt av uppskotunum til at loysa trupulleikan var at skipa tey trý sjúkrahúsini undir eina heilsufakliga leiðslu, til dømis eina stjórn ella stýri, sum vit kenna úr øðrum Norðurlondum. Hetta uppskot líkist uppskotinum um Heilsuverksstjóra sum varð viðmælt í frágreiðingini frá 2007 <span type="quote">”Álit um framtíðar sjúkrahúsverk”</span>. Í stuttum hevði heilsuverksstjórin í tí uppskotinum yvirskipaða ábyrgd av teimum trimum sjúkrahúsunum, og leiðslurnar á teimum trimum sjúkrahúsunum hoyrdu undir heilsuverksstjóran. Í uppskotinum frá 2007 hevði heilsuverkstjórin ikki einans ábyrgdina av sjúkrahúsverkinum, men eisini ábyrgdina av kommunulæknunum, Heilsutrygd, heilsufrøðingunum og øðrum pørtum í heilsugeiranum. Soleiðis hevði ein heilsuverkstjóri tískil eisini havt samlaðu yvirskipaðu ábyrgdina av at samskipa virksemi og harvið eisini kapasitet- og tilfeingisnýtsluni í føroyska sjúkrahúsverkinum.</p>
<p>Onnur í serfrøðingabólkinum hildu ikki, at tað var neyðugt at seta á stovn ein nýggjan yvirskipaðan leiðslubygna omanfyri verandi leiðslur, men mæltu í staðin til, at ein faklig skikkað leiðsla skuldi vera fyri tey trý sjúkrahúsini og hoyra beinleiðis undir Heilsu- og innlendismálaráðnum. Ein tílík leiðsla skuldi, sambært einum parti av serfrøðingabólkinum, arbeiða innan fyri karmarnar av tí sergreinaætlan, sum ásetir hvørjar grundleggjandi funktiónir skulu verða í Føroyum og hvussu býtið av hesum skal verða á teimum trimum sjúkrahúsunum – og sum verður politiskt staðfest.</p>
<p>Eitt ítøkiligt uppskot í hesum sambandi var eisini, at endurstovna tað, sum fyrr æt sjúkrahússtjóraembæti. Eitt tílíkt embætið skal mannast av einum fyrisitingarstjóra og afturat sær hevur stjórin ein ella fleiri tekniskar stjórar, sum hava gott innlit í nútímans læknavísindi og kennir menningina á økinum væl.</p>
<p>Sjálvt um serfrøðingabólkurin ikki var samdur um at broyta núverandi leiðsluskipan, er tað fatanin hjá verkætlanarbólkinum, at serfrøðingabólkurin í høvuðsheitum var samdur um, at tað er alneyðugt skipa virksemið soleiðis at tað fremur samstarv og samskipan millum sjúkrahúsini, bæði á leiðslustigi, men eisini í stóran mun á kliniskt fakligum stigi.</p>
<p>Í hoyringsskrivunum frá serfrøðingabólkinum til Menningarætlanina er rættiliga greitt komið til sjóndar, at tað er metingin hjá umboðunum, at neyðugt er við einari felags sjúkrahúsleiðslu fyri tey 52 trý sjúkrahúsini. Í hesum sambandi skal verkætlanarbólkurin gera vart við, at á leiðslustigi eru tað umboðini frá Landssjúkrahúsinum og Suðuroyar sjúkrahúsi sum ynskja eina felags leiðslu við einum stjóra fyri alt sjúkrahúsverkið. Umboðini í stjórnini á Klaksvíkar sjúkrahúsi ynskja aðra loysn.</p>
<p>Verkætlanarbólkin metir harumframt, at tað er av alstórum týdningi, at samskipanin, ráðleggingin og samstarvið ikki einans virkar á leiðslustigi. Tað er alneyðugt eisini at fáa sjúkrahúsdeildirnar at samstarva tvørtur um sjúkrahúsini heilt øðrvísi enn í dag. Sum onkur sipaði til í ítøkiliga uppskotinum um sjúkrahússtjóraembætið, so er tað ikki sjálvsagt, at sjúkrahúsdeildirnar fylgja somu linju sum sjúkrahúsleiðslan.</p>
<p>Serfrøðingabólkurin hevði ymisk tilmæli í samband við at styrkja samstarvið á kliniska stiginum. Eitt var at fakligu leiðslurnar regluliga skulu hittast fyri at tosa um og leggja virksemið til rættis á øllum trimum sjúkrahúsunum. Møguliga við einari yvirskipaðari fakligari leiðslu tvørtur um sjúkrahúsini t.d. á skurðøkinum og medisinska økinum. Í hesum sambandi varð nevnt, at leiðandi sjúkrarøktarfrøðingar kundu havt ábyrgdina av kapasitetsstýringini.</p>
<p>Fyri at økja um viðgerðardygdina, mælti umboð fyri serfrøðingabólkin til, at tey trý sjúkrahúsini í felag kundu arbeitt við at ment og orða tilfar til skjalahandfaringsskipanina PLI (politikkur, leiðbeiningar og instruksir). Harumframt kunnu sjúkrahúsini samstarva um felags innkeyp av tólbúnaði, samstarva um ymiskar stuðulsfunktiónir, sum t.d. farmaceutar og sosialráðgevarar.</p>
<p>Fyri at taka samanum er verkætlanarbólkurin sum sagt samdur við serfrøðingabólkinum um, at tørvurin er stórur á at fáa sum mest burtur úr samskipanini og samstarvinum millum tey trý sjúkrahúsini. Galdandi sjúkrahúslóg leggur upp til, at sjúkrahúsini skulu veita hvørjum øðrum tænastur, sum kunnu bøta um viðgerðartilboðini og raksturin í sjúkrahúsverkinum. Hetta kann gerast við samstarvsavtalum, sum landsstýriskvinnan góðkennir. Nakrar fáar formligar samstarvsavtalur eru undirskrivaðar seinnu árini, men við ymiskum úrsliti. Aðrar samstarvsavtalur eru í veruleikanum ongantíð settar í gildi, tí tær møta mótstøðu í skipanini. Hetta er eitt dømi um stríðið, sum vit nevndu omanfyri, millum sjúkrahúsleiðslu og heilsustarvsfólk bæði innanhýsis og tvørtur um sjúkrahúsini. Harumframt eru eingir natúrligir rakstrarligir fyrimunir við at gera hesar avtalur, og tað eggjar ikki pørtunum at gera avtalur. 6.1.3 Ein felags sjúkrahúsleiðsla Skal føroyska sjúkrahúsverkið virka sum ein vælvirkandi og virkislig eind, er neyðugt, at yvirskipaðu bygnaðarviðurskiftini stuðla undir hetta. Tað merkir, at leiðsluábyrgdin tvørtur um sjúkrahúsini eigur at verða samlað. Verkætlanarbólkurin metir, at tað er skilabest at seta eina felags leiðslu fyri alt sjúkrahúsverkið, har tað er ein stjóri, sum hevur yvirskipaða ábyrgd fyri øllum virkseminum í sjúkrahúsverkinum. Stjórin eigur at hava varastjórar afturat sær, sum stuðla undir tey økir sum stjórin ikki hevur so stórt innlit í, og sum tryggja, at øll trý sjúkrahúsini hava eina dagliga leiðslu. Ein tílík leiðsla kann t.d. skipast við verandi leiðslutilfeingi í sjúkrahúsverkinum. Í dag hava sjúkrahúsini framkomna sjónbandaútgerð, sum ger tað lætt at samskifta og hava fundir uppá tvørs av sjúkrahúsunum og tí nýtist tað ikki at verða ein treyt at stjóri og varastjórar eru staðsettir á sama sjúkrahúsið.</p>
<p>Verkætlanarbólkurin metir ikki at neyðugt er við einari leiðslu omaná verandi leiðslubygnað, sum uppskotið um heilsuverkstjóran frá 2007 legði upp til.</p>
<p>Í arbeiðssetninginum til hetta arbeiðið er ásett, at sjúkrahúsverkið sambært sjúkrahúslógini fevnir um trý sjúkrahús, sum eru Landssjúkrahúsið, Klaksvíkar sjúkrahús og Suðuroyar sjúkrahús. Samstundis verður staðfest, <em type="italic">“...at ongar politiskar ætlanir eru at broyta ta fortreytina, og at sjúkrahúsviðgerð framhaldandi skal veitast á hesum trimum sjúkrahúsunum. Hetta er ein fortreyt fyri </em>53 <em type="italic">menningarætlanina” </em>. Tí er tað ein viðkomandi spurningur um tað er í samsvar við arbeiðssetningin, at verkætlanarbólkurin leggur fram tilmæli um at skipa eina felags leiðslu. Til tess er at siga, at spurningurin um leiðslubygnaðin sprettur úr orðaskiftinum um viðgerðir og tænastur í sjúkrahúsverkinum sum heild. Serfrøðingabólkurin hevur víst á nógv avgerandi viðurskifti, sum ikki bara seta spurnartekin við um verkið verður skynsamt rikið, men í eins stóran mun, um tað letur seg gera at hava eitt sjúkrahúsverk á fremsta stigi við verandi bygnaði. </p>
<p>Haraftrat metir verkætlanarbólkurin ikki, at tað er í stríð við arbeiðssetningin at mæla til eina felags sjúkrahúsleiðslu, tí tað framhaldandi er ætlanin at sjúkrahúsviðgerð skal verða veitt á øllum trimum sjúkrahúsunum, men við tí endamáli at skipa arbeiði betri enn tað verður gjørt i dag. Líknandi bygnaðir við fleiri sjúkrahúsum við einari felags tvørgangandi stjórn finnast eisini í hópatali aðrastaðnis – ikki minst í Danmark har nógvar sjúkrahúsleiðslur eru lagdar saman seinnu árini.</p>
<p>Tað er eingin loyna, at spurningurin um at samla leiðsluábyrgdina undir eina felag leiðslu, søguliga hevur verið eitt politiskt viðbrekið mál. Seinastu tvær royndirnar – fyrst at seta ein heilsuverksstjóra í 2008 og síðani í 2011 at seta eina felags leiðslu fyri tey trý sjúkrahúsini – hava ikki havt neyðuga politiska undirtøku, og eru tí dotnar niðurfyri í politisku skipanini.</p>
<p>Vantandi undirtøkan at samla leiðsluábyrgdina byggir á hugsanina, at ein miðsavnan av leiðsluábyrgdini í roynd og veru merkir eina miðsavnan av virkseminum, og at tað verður byrjanin til endan hjá teimum smærru sjúkrahúsunum, sum so aftur merkir verri atgongd til sjúkrahústænastur og færri arbeiðspláss á staðnum. Verkætlanarbólkurin viðurkennir sjónarmiðið, men heldur ikki, at henda hugsan neyðturviliga er grundað.</p>
<p>Sum vit lýstu í byrjanini av hesum partinum, røkja øll trý sjúkrahúsini hvør sær týðandi leiklutir í føroyska sjúkrahúsverkinum, og eitt væl lýst uppgávubýti millum tey trý sjúkrahúsini hevði samstundis gjørt leiklutirnar eyðsýndari. Politiska skipanin kann eisini í ávísan mun staðfesta uppgávubýti fyri at tryggja nøktandi funktiónir á øllum trimum sjúkrahúsunum. Hetta kann verða gjørt við reglugerð, kunngerð ella verða ásett beinleiðis í sjúkrahúslógini og eigur at verða gjørt út frá einum fakligum tilmæli. Ein felags sjúkrahúsleiðsla má soleiðis virkað innan fyri teir karmar sum eru ásettir av tí politiska myndugleikanum.</p>
<p>Endamálið við at seta eina felags leiðslu er soleiðis:  at optimera samlaða virksemið í sjúkrahúsverkinum, sum millum annað fer at merkja, at virksemi økist og verður meira støðugt í øllum sjúkrahúsverkinum,  at tilfeingið (fíggjarliga tilfeingið, starvsfólk, hølir og útbúnaður) verður gagnnýtt so rationelt sum gjørligt,  at skipa eitt greitt uppgávubýtið, sum bæði fakliga og rakstrarliga er skynsamt.</p>
<p>Landsstýrismaðurin skal góðkenna, tá uppgávubýtið verður broytt,  at tryggja eina miðvísa menningartilgongd og góðskutrygging fyri alt sjúkrahúsverkið,  at tryggja ein miðvísa rekrutteringstilgongd av heilsustarvsfólki til alt sjúkrahúsverkið  at tryggja eina greiða, tvørgangandi og samanhangandi skipan í sjúkrahúsverkinum við atliti at sjúklingagongdum,  at fáa sett í verk eina felags visitasjónsskipan fyri alt tað føroyska sjúkrahúsverkið, har ein ávísandi lækni – vanliga kommunulækni – einans nýtist at senda eina ávísing til sjúkrahúsverkið.</p>
<p>Soleiðis fær sjúkrahúsleiðslan ábyrgdina av at leggja viðgerðir og tænastur til rættis tvørtur um tey trý sjúkrahúsini, soleiðis at samlaða tilfeingi í sjúkrahúsverkinum verður nýtt so skilagott sum gjørligt. Tað vil við øðrum orðum siga, at leiðslan hevur myndugleika til – innan fyri karmarnar á 54 sjúkrahúslógini og teimum kørmum, sum politiska skipanin setir – at skipa funktiónirnar uppá tvørs av sjúkrahúsunum.</p>
<p>Verkætlanarbólkurin hevur ikki neyvlýst og nágreinað allar smálutir í hesum tvørgangandi leiðslubygnaði, men metir, at fólk í sjúkrahúsgeiranum og serfrøðingum, sum hava royndir at samskipa virksemi á sjúkrahúsum uttanlands, t.d. í Íslandi ella Norðurnorra, saman við Heilsu- og innlendismálaráðnum gera eitt tilmæli um hvussu ítøkiliga ein felags leiðsla kann verða sett saman. Her undir hvussu játtanarviðurskiftini millum sjúkrahúsini skulu loysast í einum tílíkum leiðslubygnaði. Eitt tílíkt arbeiði eigur at verða gjørt í heyst soleiðis at ein felags leiðsla kann virka frá 1. januar 2017.</p>
<p><em type="bold">Ein felags leiðsla fyri øll trý sjúkrahúsini. </em>Mælt verður til, at ein felags leiðsla fyri alt sjúkrahúsverkið verður sett har tað er ein stjóri sum hevur yvirskipaða ábyrgd fyri øllum virkseminum í sjúkrahúsverkinum. Stjóri eigur at hava varastjórar afturat sær, sum stuðla undir tey økir sum stjórin ikki hevur so stórt innlit í, og sum tryggja, at øll trý sjúkrahúsini hava eina dagliga leiðslu. Í hesum sambandi verður mælt til, at fólk frá sjúkrahúsunum og serfrøðingar, sum hava royndir at samskipa virksemi á sjúkrahúsum uttanlands, t.d. í Íslandi ella Norðurnorra, saman við Heilsu- og innlendismálaráðnum gera eitt tilmæli um hvussu ítøkiliga ein felags leiðsla kann verða sett saman Arbeiðið eigur at verða gjørt í heyst soleiðis at ein felags leiðsla kann virka frá 1. januar 2017. </p>
<p>Í tilgongdina at gera Menningarætlanin hevur verkætlanarbólkurin arbeitt við og lagt fram eitt alternativt uppskot, um at seta eitt sjúkrahúsleiðsluráð við verandi sjúkrahússtjórum, sum formliga skuldi setast av landsstýriskvinnuni. Sambært uppskotinum skulu Sjúkrahúsleiðsluráðið síðani fáa ein røð av raðfestum uppgávum í mun til at samskipa virksemi millum sjúkrahúsini, sum landsstýrismaðurin ynskti, at ráðið skuldi arbeiða við. Sjúkrahúsleiðsluráðið skuldi við jøvnum millum bilum greiða landsstýrismanninum frá um støðuna í mun til uppgávurnar, sum tey skuldu loysa.</p>
<p>Endamálið við ráðnum var somuleiðis at tryggja eina betur samskipan og samtarv til tess at gagnnýta samlaða tilfeingið í sjúkrahúsverkinum betur. Eftir at hava fingið nógvar viðmerkingar um hesa loysnina frá serfrøðingabólkinum, valdi verkætlanarbólkurin at fara burtur frá hesi loysnini, tí mett verður at endamálið verður betur rokkið við einari tvørgangandi leiðslu fyri øll sjúkrahúsini. 6.2 Tvørgangandi klinisk samstarvstoymi Felags sjúkrahúsleiðslan hevur skyldu til at tryggja samskipan á kliniskum stigi tvørtur um sjúkrahúsini. Sum nevnt fleiri áður, so liggja ivaleyst nógvir ónýttir møguleikar í at styrkja tvørgangandi kliniska samstarvið – bæði við at leggja virksemið til rættis innan ymisk fakøkir, og við eini betri nýtslu av teimum samlaðu fakligu førleikunum í sjúkrahúsverkinum.</p>
<p>Arbeiðsbólkurin, ið skrivaði <span type="quote">”Álit um framtíðar sjúkrahúsverk”</span> í 2007, hevði tá tilmæli um ein líknandi bygnað. Greiningin tá vísti eisini, at tørvur var á at styrkja samstarvið á tí kliniskum stigi við tí endamáli at samskipað virksemið betri á sjúkrahúsunum. Tilmælið um funktiónsberandi samstarvsøki, sum tað tá æt, var ein tvørgangandi fyriskipanarlig avtala innan nøkur ávís heilsufaklig økir.</p>
<p>Frágreiðingin frá 2007 mælti til, at tey trý sjúkrahúsini skuldu gera ítøkiliga avtalur, sum skuldi sameina fakliga ella tænastuliga virksemið millum deplarnar á Landssjúkrahúsinum og tilsvarandi virksemi á Klaksvíkar og Suðuroyar sjúkrahúsi. Nakrar avtalur er gjørdan tvørtur um sjúkrahúsini á útvaldum økjum. T.d. gjørdu Landssjúkrahúsið og Klaksvíkar sjúkrahús fyrst í 2015 avtalur um 55 endurvenjingar til apopleksisjúklingar og um hondskurðviðgerðir. Eisini er ein samstarvsavtala á urologiska økinum. Avtalan um apopleksisjúklingar er tó ikki sett í verk enn.</p>
<p><em type="bold">Tvørgangandi klinisk samstarvstoymi. </em>Mælt verður til, at felags sjúkrahúsleiðslan fær til uppgávu at stovna formlig tvørgangandi klinisk samstarvstoymi tvørtur um tey trý sjúkrahúsini við tí endamáli fáa tvørgangandi kliniska samstarvið at virka. </p>
<p>Fyri at tryggja neyðuga rótfesti mæla vit til, at teir serlæknar, hjálparlæknar, sjúkrarøktarfrøðingar og aðrir starvsfólkabólkar, sum verða fevnd av avtalunum, eru við í ráðleggingini. Harafturat eigur tað at síggjast aftur í samstarvsavtalunum, hvør hevur yvirskipaðu ábyrgdina av samstarvstoyminum. 6.3 Heilsustarvfólk eiga at kunnu flytast – tá tað gevur meining Starvsfólkini verða eisini frameftir starvsett á tí einstaka sjúkrahúsinum, men ein týðandi fortreyt fyri at føroyska sjúkrahúsverkið kann virka sum ein eind er, at starvsfólk kunnu flytast millum sjúkrahúsini eftir tørvi. Tvørgangandi klinisku samstarvstoymini kunnu samstundis tryggja regluligt virksemi á smærru sjúkrahúsunum og bøta um atgongdina til sjúkrahústænastur í nærumhvørvinum, uttan at lækka fakliga støðið og dygdina.</p>
<p>At læknar, sjúkrarøktarfrøðingar og aðrir starvsfólkabólkar við ymiskum førleikum kunnu flyta millum tey trý sjúkrahúsini, er við til at tryggja viðgerðardygdina, og starvsfólkini fáa neyðugu venjingina og royndirnar.</p>
<p>Tað er umráðandi, at hetta verður lagt væl til rættis soleiðis, at sjúkrahússtarvsfólk kunnu brúka heilar arbeiðsdagar á øðrum sjúkrahúsum. Um hetta ikki eydnast, tekur flytingin ov nógva tíð frá sjúklingunum, og tað er ikki ætlanin. Samstundis er tað sjálvandi ikki á øllum økjum, at tað er høpi í at flyta.</p>
<p>Harafturat er tað neyvan gagnligt at gera tvørgangandi samstarvsavtalur á øllum økjum í senn. Fleiri av serlæknunum hava eisini sagt, at tað á fleiri læknafakligum økjum er ómetaliga trupult at fáa eina tvørgangandi skipan at rigga við læknum, sum skulu flyta, tí so stórt trot er á serlæknum í føstum starvi. Tað ásannar verkætlanarbólkurin. Sjúkrahúsleiðsan eigur tí at raðfesta nøkur klinisk fakøki fyrst, har mett verður, at tað ber til. Tað kundi t.d. verið innan samadagskurðviðgerðum, narkosuøkið og fysio- og ergoterapeutiskari endurvenjing. Verkætlanarbólkurin er eisini greiður yvir, at sáttmálarnir kunnu verða ein forðing fyri flytføri hjá starvsfólkum, men hetta eigur at kunna loysast í sambandi við komandi samráðingarnar.</p>
<p>Endamálið eigur at vera, at tað innan fyri nøkur ár verða gjørd tvørgangandi samstarvstoymi á fleiri økjum: á øllum skurðøkinum, medisinska økinum – t.d. at hava medisinsk ambulatorium á øllum trimum sjúkrahúsunum, har serlæknar vitja eina ferð um mánaðin ella eftir tørvi við tí endamáli at bjóða sjúklingum tænastur nær við teirra heim (t.d. oyrna-, nasa-, hálslækni; eygnalækni og hjartalækni). Harumframt eiga formligar tvørgangandi samstarvsavtalur at verða gjørdar fyri bráðmóttøkuna og á diagnostiska økinum. Psykiatriin er ikki nevnd her, tí vit meta, at skipanin við økispsykiatri livir upp til endamálið við skipanini, sum vit skjóta upp. 6.4 Felags visitatiónsskipan og yvirlit yvir bíðilistar Stovnanin av felags sjúkrahúsleiðslui og tvørgangandi samstarvstoymum á kliniska økinum skal fylgjast upp av einari felags visitatiónsskipan fyri sjúkrahúsverkið. Væl samskipað virksemisráðlegging bæði á stjórnarstigi og á kliniskum stigi eru grundarlagið undir einari felags skipan fyri alt tað 56 føroyska sjúkrahúsverkið, har ein ávísandi lækni – vanliga ein kommunulækni – einans hevur tørv á at senda eina ávísing. Ein greið sergreinaætlan og eitt greitt uppgávubýti millum tey trý sjúkrahúsini gera tað nógv lættari fyri ávísandi læknan, tá tað so við og við vera færri sergreinar, sum verða bjóðaðar nógva staðni. Sjúklingurin skal framvegis hava ávirkan á, hvat hann fær sína viðgerð, og í teimum førunum, har viðgerðin er tøk fleiri staðni, skal sjúklingurin enn hava møguleika at velja.</p>
<p>So við og við fer visitatiónsskipanin tí bara í høvuðsheitum at fevna um planlagdar viðgerðir, fysio- og ergoterapi og aðra endurvenjing. Ongar visitatiónsreglur eru í dag fyri akuttar sjúklingar, men verkætlanarbólkurin mælir til, at tá ein felags visitatiónsskipan verður sett á stovn, verða greiðar reglur gjørdar fyri visitatión av akuttum sjúklingum.</p>
<p><em type="bold">Felags visitatiónsskipan. </em>Mælt verður til, at ein felags vistiatiónsskipan verður sett í verk og at hetta verður ein av fyrstu uppgávunum sum ein felags sjúkrahúsleiðsla skal loysa. </p>
<p>Eitt natúrligt framhald av einari skipan, sum vit hava greitt frá omanfyri er at gera bíðilistar til ymisku viðgerðirnar almennar. Eftirfarandi bíðilistar eru týdningarmiklar av ymiskum orsøkum. Millum annað fyri at fáa eitt yvirskipað yvirlit yvir støðuna í sjúkrahúsverkinum. Er kapasiteturin nøktandi? Eru øki, sum leiðslan noyðist at raðfesta hægri? Er tørvur á meiri peningi til ávísar sergreinar o.s.fr. Bíðilistar eru grundleggjandi, tá vit leggja til rættis og royna at gagnnýta kapasitetin á bestan hátt.</p>
<p>Almennir bíðilistar eru eisini ein háttur, har almenningurin kann síggja og meta um, hvussu stendur til í sjúkrahúsverkinum. Eisini politikarar. Men almennir bíðilistar eru ikki minst eitt týðandi amboð hjá sjúklingum og tí ávísandi læknanum, so teir kunnu taka nøktandi avgerðir. Í dag er hetta ein svartur kassi, ikki bara fyri almenningin, men eisini innan fyri sjálva heilsuskipanina og sjúklingarnar.</p>
<p>Í Íslandi eru sjúkrahúsini bundin av at boða frá bíðilistum til Landslæknan sum almannakunnger bíðilistarnar fjórða hvønn mánað á sínari heimasíðu. Ein líknandi skipan eigur eisini at vera í Føroyum. Tí mæla vit til, at almenningurin fær innlit í upplýsingar um bíðilistar. Upplýsingarnar skulu vera <span type="quote" xml:lang="dan">“online”</span>, so upplýsingarnar um bíðitíðir altíð eru tøkar.</p>
<p><em type="bold">Almennir bíðilistar. </em>Mælt verður til, at sjúkrahúsverkið skal boða frá bíðilistum sum verða almannakunngjørdir t.d. fjórða hvønn mánað á einum heilsuportali. Upplýsingarnar skulu vera <span type="quote" xml:lang="dan">“online”</span>, so upplýsingarnar um bíðitíðir altíð eru tøkar. 6.5 Ov vánalig virksemishagtøl – ein vantandi kumpass til skynsama og væl virkandi stýring Vantandi bíðilistar vísa bara á ein nógv størri og álvarsamari mangul í føroyska sjúkrahúsverkinum: nevniliga vantandi virksemishagtøl. Støðan er tann í dag, at føroyska sjúkrahúsverkið ikki hevur atgongd til grundleggjandi upplýsingar um virksemi á sjúkrahúsunum. Eingin sentralur dátugrunnur er tøkur, har tú kanst fáa upplýsingar um t.d. hvussu nógvir blindtarmar blivu tiknir í 2015 í Føroyum, ella hvussu nógv fingu skurðviðgerð fyri æðraknútar. </p>
<p>Tað merkir heilt einfalt, at vitanin um aktivitet og virksemi ikki er tøk á teimum trimum sjúkrahúsunum. Vitan um virksemi er ein kumpass í stýringini av sjúkrahúsverkinum, og avleiðingin 57 av vantandi upplýsingum er, at myndugleikarnir ikki hava neyðugu fortreytirnar fyri góðari og væl virkandi ráðlegging. Hetta kann, sambært serfrøðingabólkinum, ikki góðtakast.</p>
<p>Vantandi grundleggjandi upplýsingar í sjúkrahúsverkinum eru tætt knýttar at innføringini av THSskipanini (Talgilda heilsuskipanin). Í teimum seinastu norðurlendsku ársfrágreiðingum um heilsuupplýsingar, eru ongar upplýsingar fyri Føroyar, men í eldri frágreiðingum, t.e. áðrenn 2009 eru hesar upplýsingar tøkar. THS er á flestu týðandi økjum ein góð – og í fleiri førum ein frálík – talgild heilsuskipan. Ein av stóru fyrimununum við THS er, at alt føroyska heilsuverki brúkar somu skipan. Tað gevur fleiri fyrimunir í sambandi við diagnostisering og viðgerð. Vansin er sum nevnt, at skipanin í dag ikki gevur atgongd til grundleggjandi virksemisupplýsingar.</p>
<p>Serfrøðingabólkurin hevur kjakast dúgliga um avbjóðingina við vantandi atkomandi upplýsingum. Bólkurin mælir staðiliga til, at Heilsu- og innlendismálaráðið raðfestir uppgávuna og finnur neyðugu fíggingina.</p>
<p>Støðan hesum viðvíkjandi er, at málið í løtuni er raðfest. Eftir fleiri royndir til fánýtis er tað nú eydnast ráðnum og landsstýrismanninum at fáa neyðugu fíggingina til uppgávuna til vega á fíggjarlógina. Harafturat samtykti løgtingið eitt lógaruppskot frá landsstýrismanninum, sum gevur heimild til at seta krøv um skrásetingarmannagongdir, og í løtuni verður ein kunngerð og ein leiðbeining skrivað, sum skal tryggja eins skráseting á økinum. Skrásetingin er í dag sera ymisk, heilt niður til hvønn einstakan sjúkling. Nýggj lóggáva og leiðbeining um skrásetingarmannagongdir er tí neyðug fyri at fáa álítandi upplýsingar.</p>
<p>Nøkur sjónlig tekin eru eisini um batar. Verkætlanarbólkurin hevur nu seint í tilgongdini fingið kunning um innleggingar og belegning á teimum trimum sjúkrahúsinum sum gevur orsøk at halda, at støðan er batnandi.</p>
<p>Verkætlanarbólkurin stuðlar og tekur undir við arbeiðinum, sum er í gongd um at útvega galdandi upplýsingar um grundleggjandi virksemi í sjúkrahúsverkinum. Lóggáva, kunngerðir og leiðbeiningar mugu tó miðvíst setast í verk og fylgjast upp. 6.6 Politiskar og strategiskar avgerðir eru neyðugar Vantandi samskipanin og samstarv tvørtur um sjúkrahús og deildir eru í stóran mun søguliga og politiskt treytaðar. Heilt aftur til upprunan hjá sjúkrahúsunum, hevur kappingarstríð verið millum tey trý sjúkrahúsini og eitt stríð millum sjónarmið um tørvin á staðbundna tilboðnum mótvegis miðsavnaðari servitan. Hetta er eitt kjak, sum javnan verður reist í løgtinginum og í øðrum politiskum orðaskifti, har polariserandi sjónarmið merkja kjakið. Tað er neyvan at taka munnin ov fullan at siga, at hetta huglagið søguliga ikki hevur eggjað til samstarv tvørtur um sjúkrahúsini.</p>
<p>Serfrøðingabólkurin vísti á fleiri øki, har vantandi avgerðir á makroniveau og seinar avgerðir á mikroniveau, eisini í Heilsu- og innlendismálaráðnum, skapar ørkymlan og køvir leiðsluna og starvsfólkini á sjúkrahúsunum.</p>
<p>Millum vantandi avgerðir á makroniveau nevndi serfrøðingabólkurin heilt ítøkiligt eina yvirskipaða sergreinaráðlegging millum tey trý sjúkrahúsini. Sambært bólkinum er hetta ivaleyst høvuðsorsøkin til at nýtslun av tepru fíggjarorkuni í sjúkrahúsverkinum ikki verður nýtt nøktandi. Vantandi avgerðir um, hvar sergreinarnar skulu vera, hava ført við sær, at sergreinar hava tikið seg tilvildarliga upp á teimum trimum sjúkrahúsunum. Søgan hevur víst, at sergreinarnar fylgja serlæknunum, sum eru settir í starv, og tað hevur skapað dupult virksemi í heilt smáum sergreinum (t.d. innan bráðvirksemi, urologi, ortopædi, kardiologi). 58</p>
<p>Samstundis sum politiska skipanin, íroknað Heilsu- og innlendismálaráðið, hevur trupult við at taka neyðugar yvirskipaðar avgerðir, merkir politisk uppílegging í smá mál, at sjúkrahúsverkið, sambært serfrøðingabólkinum, verður forðað í at raðfesta og effektivisera rakstrarliga virksemið í mun til peningin, sum løgtingið játtar.</p>
<p>Trupulleikin er harumframt, at eingin heilsufakligur myndugleiki er, sum hevur eftirlit við og myndugleika til at góðkenna tær kanningar og viðgerðir, sum eru og verða settar í verk í føroyska sjúkrahúsverkinum og sum kann koma við tilmælum um, hvussu sjúkrahúsverkið mest hóskandi kann skipa seg við dygd og trygd fyri eyga. Henda uppgáva verður røkt av Sundhedsstyrelsen í Danmark og av Landslæknanum í Íslandi. Síðstu árini hevur Sundhedsstyrelsen lagt dent á at gera sokallaðar <span type="quote" xml:lang="dan">“nationale kliniske retningslinjer (NKR)”</span>, sum fevna um alt landið og sum skulu vera við til at tryggja einsháttað viðgerðartilboð við høgari fakligari dygd tvørtur um alt Danmark.</p>
<p>Sambært pørtum av serfrøðingabólkinum, merkir hetta, at lutfalsliga nógvir fakligir heilsuspurningar, sum eiga at vera einfaldir at taka støðu til út frá einum fakligum sjónarhorni, gerast politiskir. Hetta við tí avleiðing, at avgerðirnar draga út og eru mangan fakliga ivasamar tá ið tær umsíðir verða tiknar.</p>
<p>Í hesum samanhanginum helt serfrøðingabólkurin, at tað tí var neyðugt við heilsufakligum/læknafakligum førleikum í Heilsu- og innlendismálaráðnum, so avgerðir um t.d. hvar viðgerðir skulu leggjast, ikki vórðu tiknar uttan heilsufaklig/læknafaklig atlit.</p>
<p>Heilsufakligir spurningar í síni heild og serstakliga spurningar um sjúkrahúsverkið eru viðbrekin politisk kjakevni í øllum framkomnum londum. Um politiska kjakið í Føroyum í størri mun er um mál, sum í øðrum londum verða avgjørd út frá fakligum grundgevingum og atlitum, er trupult at siga. Men vit kunnu staðfesta, at vit í Føroyum ikki hava eina stjórn ella eitt stýri, sum t.d. kann samanberast við kann Helsedirektoratet í Noregi, Socialstyrelsen í Svøríki ella Landslæknan í Íslandi. Í Føroyum kann Landslæknin virka sum ráðgevandi partur í mun til omanfyrinevndu spurningar, men hann hevur ikki myndugleika t.d. til at góðkenna ella nokta fyri at ein viðgerð verður sett á stovn.</p>
<p>Í sambandi við avgerðir, sum krevja heilsufakliga/læknafakliga meting, er tað í dag ein partur av avgerðargongdini at fáa hesar metingar, annaðhvørt frá Landslæknanum og/ella frá øðrum serlæknum.</p>
<p>Í sambandi við spurningin um vantandi avgerð um sergreinaráðlegging eru atfinningarnar helst rættar. Hendan menningarætlan er tó eitt greitt dømi um, at politikararnir nú ynskja eitt fakligt grundað skjal, har teir við støði í ætlanini kunnu taka politiskar avgerðir um framtíðina hjá føroyska sjúkrahúsverkinum - eisini hvussu ein sergreinaráðlegging eigur at skipast. 6.7 Telemedisinskar loysnir í Føroyum At menna og seta telemedisinskar26 loysnir í verk víðkar um møguleikarnar at veita dygdargóða viðgerð við at sjúkrahúsverkið verður tættari knýtt saman og at sjúklingar og heilsustarvsfólk kunnu fáa heilsufakliga hjálp hóast talan er um eina fjarstøðu til tann sum kann veita viðgerðina/ráðgevingina. Fleiri roynd modell eru, sum fyri lutfalsliga smáar upphæddir kunnu tryggja, at framtíðar heilsuverkið betri kann møta avbjóðingunum við at fleiri gerast eldri og kronisk sjúk.</p>
<p>Nýtsla av telemedisini í heilsuverkinum kann økja um dygdina á viðgerðartilboðunum og skapa eitt heilsuverk, har sjúklingurin er miðdepli, og har sjúklingarnir verða stuðlaðir í at vera virknir og hava serliga ávirkan í teirra egnu viðgerð. 26 Telemedicin/fjarlæknafrøði verður lýst sum heilsufakligar veitingar úr fjarstøðu við hjálp frá kunningar- og samskiftistøkni 59</p>
<p>Á sjúkrahúsunum kann telemedisin nýtast bæði í sambandi við planlagdar og akuttar viðgerðir og í sambandi við kroniskar sjúkur. Telemedisin kann við stórari nyttu nýtast á prehospitala økinum, t.v.s. millum sjúkrabilar og sjúkrahús, millum ymiskar sjúkrahúseindir, innanhýsis á einstaka sjúkrahúsinum, ella millum ymiskar matriklar og millum sjúkrahús og sjúkling. Telemedisin kann brúkast í sambandi við at fáa serfrøðingahjálp frá sjúkrahúsum uttanlands t.d. í sambandi við at fáa ráðgeving til diagnostisering og viðgerð.</p>
<p>Í Føroyum hevur telemedisin lutvíst verið brúkt í nøkur ár. Til dømis hevur eitt samstarv millum Roskilde Sjúkrahús og Landssjúkrahúsið ført við sær, at fleiri enn 6 % av føroyska fólkinum síðani 2003 hava fingið viðgerð fyri húðsjúkur, har telemedisin hevur havt ein týðandi leiklut í viðgerðargongdini27.</p>
<p>Harafturat eru avtalur gjørdar soleiðis at røntgenmyndir verða sendar til TLC (Telemedicinsk Clinic) í Spania har ein røntgenlækni við røttu førleikunum kann lesa myndirnar. Telemedisin verður eisini nýtt í barna- og ungdómspsykiatriini og neurologiini, har tað ber til at brúka videofundir til at hava viðgerðarsamrøður, tá sjúklingurin er í Føroyum og læknin er uttanlands. Eisini í økispsykiatriini verður hetta brúkt.</p>
<p>Í Føroyum hevur ikki verið nakað serligt fokus á telemedisinskar loysnir – í staðin eru loysnirnar sum eru nevndar omanfyri, komnar á økjum, har serligar avbjóðingar hava verið – serliga í samband við læknatrot.</p>
<p>Telemedisin er ein av lyklunum til heilsutænastur í framtíðini. Telemedisinskar loysnir sum videofundir, útveksling av talgildum upplýsingum og myndum millum sjúkrahús og sjúkrahús og prehospitalu eindirnar og eftirlit av sjúklinginum í egnum heimi kann í fleiri førum geva somu ella hægri viðgerðar- og lívsgóðsku. Tílíkar loysnir kunnu eisini vera við til at bøta um demografisku og fíggjarligu avbjóðingarnar í framtíðini.</p>
<p>Í Norðurlondum hevur arbeiðið við at stovna telemedisinskar loysnir verið raðfest høgt og nakrir deplar28 eru settir á stovn, sum einans arbeiða við telemedisinskum loysnum og m.a. vegleiða sjúkrahúsum í telemedisin. Í Føroyum verður tað ikki mett at vera realistiskt at stovna skipanir ella deplar, sum einans arbeiða við hesum. Harafturímóti er tørvur á at gera eitt greiningararbeiðið, sum við støði í verandi royndum og vitan í Norðanlondum lýsa møguleikar fyri at taka telemedisin í nýtslu í Føroyum og sum kann styrkja samskipanina og sjúklingaviðgerðina millum avvarðandi eindir og millum føroyska sjúkrahúsverkið og sjúkrahúsverk uttanlands.</p>
<p><em type="bold">Lýsa telemedisinskar møguleikar í Føroyum. </em>Mælt verður til, at ein nevnd við umboðum úr teimum trimum sjúkrahúsunum verður sett til at gera eitt greiningararbeiðið, sum við støði í verandi royndum og vitan í Norðanlondum lýsa møguleikar fyri at taka telemedisin í nýtslu í Føroyum, sum kann styrkja samskipanina og sjúklingaviðgerðina millum avvarðandi eindir í Føroyum og millum føroyska sjúkrahúsverkið og sjúkrahúsverk uttanlands. 27 http://www.danskepatienter.dk/tema/telemedicin 27http://borsen.dk/nyheder/avisen/artikel/11/9075/artikel.html#ixzz4Bdp25UKc 28 Sí til dømis : www.telemedicine.fi www.telemed.no 60 61 7 Sjúkrahúsútreiðslur í Føroyum samanbornar við onnur lond Í hesum partinum fara vit at viðgera triðja spurningin í arbeiðssetninginum, sum er at gera eina meting av fíggjarliga tørvinum fyri alt sjúkrahúsverkið, sum gevur neyðugt rásarúm til at veita heilsutænastur á fremsta støði, og neyðugu starvsorkuna til tess. Seinni í hesum partinum greiða vit frá og mæla til nøkur amboð, sum kunnu nýtast til at handfara økta fíggjartørvin, sum verður í sjúkrahúsverkinum í framtíðini. </p>
<p>Fyrst verður lýst, hvussu føroysku sjúkrahúsútreiðslurnar liggja í mun til grannalondini og í mun til miðaltalið í OECD. Hetta er ein sokallað benchmarking. Samanberingin er viðkomandi við tað, at hon sigur nakað um, hvørja raðfesting sjúkrahúsgeirin í Føroyum hevur í mun til raðfestingina hjá okkara grannalondum. Fyri borgarar og tey, sum taka avgerðir, er tað sjálvandi viðkomandi vitan, havandi í huga lívsneyðuga virksemið hjá sjúkrahúsunum.</p>
<p>Ein samanbering millum lond kann tó ikki standa einsamøll, men skal her síggjast sum eitt av mongum viðkomandi viðurskiftum at meta útfrá. Ein samanbering er harumframt best, tá viðurskiftini, sum verða samanborin, eru sambærlig. Tað er tað tíverri ikki rættiliga í hesum føri. Lutvíst tí at fólkatalið í Føroyum bara er umleið 1 prosent av fólkunum í hinum skandinavisku londunum, burtursæð frá Íslandi og lutvíst tí, at sjúkrahús-, heilsu- og eldrageirarnir eru skipaðir ymiskt frá landi til land. Tað liggur uttanfyri karmarnar og endamálið í hesari frágreiðingini at lýsa hesar munir. Samanberingin kann tó tæna sum ein ábending um útreiðslustøðið.</p>
<p>Ein stutt frágreiðing verður eisini givin um gongdina í sjúkrahúsútreiðslunum í Føroyum síðani 2009. Við ráðlegging og framtíðini í hyggju, verður at enda í hesum kapitli gjørd ein meting av fíggjarligu avleiðingunum av teimum tilmælum, sum eru borin fram í hesari frágreiðing. 7.1 Heilsu- og sjúkrahúsútreiðslur í OECD og Norðurlondum Tað er ein avbjóðing, at sjúkrahúsútreiðslurnar í altjóða samanberingum sum oftast verða gjørdar upp sum ein partur av heilsuútreiðslunum. Tá sjúkrahúsútreiðslur verða tiknar úr, verður tað gjørt á ymiskan hátt, og tí mugu uppgerðirnar takast við fyrivarni.</p>
<p>Mynd 7.1 niðanfyri vísir, at okkara grannatjóðir í Norðurlondini liggja á hædd við og omanfyri OECD miðaltalið, mált á útreiðslur til heilsu í mun til bruttotjóðarúrtøkuna (BTÚ)</p>
<p>Mynd 7.1: Útreiðslur til heilsu í Norðurlondum og OECD í mun til BTÚ 2009 - 2013</p>
<p xml:lang="dan"><em type="italic">Mynd 7.1 - Kelda: OECD </em></p>
<p>Tað er tó ein ávís spjaðing millum londini. Finnland, Ísland og Noregi hava seinastu árini fylgt OECD miðaltalinum á 7-8 % sera væl, meðan Danmark og Svøríki liggja nakað omanfyri, á 11-12 %. Tað skal 0,05,010,015,020092010201120122013</p>
<p xml:lang="dan">Pct</p>
<p xml:lang="dan">Denmark</p>
<p xml:lang="dan">Finland</p>
<p xml:lang="dan">Iceland</p>
<p xml:lang="dan">Norway</p>
<p xml:lang="dan">Sweden</p>
<p xml:lang="dan">OECD - Average</p>
<p>Kilde: 62 sigast, at Noregi við sínari stóru oljuframleiðslu hevur eitt lutfalsliga høgt BTÚ. Støði á útreiðslunum hevur verið rímiliga støðugt. Lopið í útreiðslunum í Svøríki, sum kann lesast í myndini omanfyri, skyldast broytingar í uppgerðarhátti og ikki øktum útreiðslum ella lækkandi BTÚ.</p>
<p>Útreiðslur til heilsu í mun til BTÚ gevur okkum eina yvirskipaða mynd. Tær siga kanska ikki so nógv um, hvørt heilsuútreiðslurnar eru høgar ella lágar, vaksandi ella minkandi í krónum og oyrum. Tær siga bara nakað um útreiðslurnar í mun til BTÚ. Latið okkum tí hyggja at útreiðslunum fyri hvønn íbúgva.</p>
<p>Myndin er stórt sæð tann sama, sum útreiðslurnar í mun til BTÚ. Finnland og Ísland liggja á støði við OECD miðaltalið, og Danmark og Svøríki liggja eitt sindur omanfyri. Noregi liggur tó her væl omanfyri hini londini, og økist. Í 2014 eru útreiðslurnar frá uml. 20.000 kr. fyri hvønn íbúgva í Finnlandi og upp til uml. 36.000 kr. fyri hvønn íbúgva í Noregi. Danmark og Svøríki brúka millum 25.000 og 30.000 kr. fyri hvønn íbúgva.</p>
<p>Mynd 7.2: Útreiðslur til heilsu í Norðurlondum og OECD pr. íbúgva 2009 – 2013/14</p>
<p xml:lang="dan"><em type="italic">Mynd: 7.2 - Kelda: OECD </em></p>
<p>Omanfyrinevndu útreiðslur eru sum sagt heilsuútreiðslur í heila tikið. Sjúkrahúsútreiðslur eru ein partur av samlaður heilsuútreiðslunum. Sum longu sagt er tað ikki uttan trupulleikar at skilja bæði sløgini av útreiðslum sundur. Til dømis kann nevnast, at okkara eldru samborgarar lutvíst fáa røkt og lutvíst viðgerð – tveir útreiðslupostar, sum kunnu vera truplir at býta neyvt, men annar hoyrir til eldrarøkt, og hin hoyrir undir fíggjarætlanina í heilsuverkinum. Í talvu 7.1 niðanfyri síggjast sjúkrahúsútreiðslurnar í mun til heilsuútreiðslurnar í Norðurlondum.</p>
<p>Talva 7.1: Sjúkrahúsútreiðslur sum partur av samlaðu útreiðslunum til heilsu 2009-2013 í prosentum <em type="bold">2009 2010 2011 2012 2013 </em></p>
<p>Danmark 45,2 45,1 45,7 45,8 45,5</p>
<p>Finnland 35,5 35,7 35,6 35,6 36,8</p>
<p>Ísland 38,7 35,6 36,9 38,6 39</p>
<p xml:lang="dan">Noreg 38,2 38 39,1 39,2 -</p>
<p>Svøríki - - 38,7 38,5 38,9</p>
<p xml:lang="dan"><em type="italic">Talva 7.1 - Kelda: OECD </em>0500010000150002000025000300003500040000200920102011201220132014 </p>
<p><em type="bold">KK </em></p>
<p>Danmark</p>
<p xml:lang="dan">Finland</p>
<p>Ísland</p>
<p xml:lang="dan">Norge</p>
<p xml:lang="dan">Sverige</p>
<p xml:lang="dan">OECd middel63</p>
<p>Samanumtikið er parturin av sjúkrahúsútreiðslunum í temum norðurlendsku londunum millum 35-45 % av samlaðu heilsuútreiðslunum. Danski sjúkrahúsparturin av útreiðslunum er munandi hægri enn í hinum londunum. 7.1.1 Føroyar samanborið við Norðurlond Um vit samanbera føroysku heilsuútreiðslurnar við útreiðslurnar hjá hinum, so eru tær føroysku í norðurlendskum samanhangi í botninum saman við teimum finsku og teimum íslendsku – millum 20.000 og 25.000 kr. Tær donsku og svensku liggja á umleið 35.000-37.000 kr. fyri hvønn. Tær norsku liggja uppi á umleið 50.000 í 2013.</p>
<p>Talva 7.2: Útreiðslur til heilsu fyri hvønn íbúgva 2013</p>
<p>Danskar krónur</p>
<p><em type="bold">Danmark Føroyar Finnland Ísland </em></p>
<p xml:lang="dan"><em type="bold">Noreg </em></p>
<p><em type="bold">Svøríki </em></p>
<p>Alment fíggjað 29.442 22.469 17.925 18.819 43.746 31.290</p>
<p>Privat fíggjað 5.461 .. 5.960 4.492 7.741 5.908</p>
<p>Tilsamans 34.903 .. 23.885 23.319 51.494 37.190</p>
<p xml:lang="dan"><em type="italic">Talva 7.2 - Kelda: Health Statistics for the Nordic Countries 2015 (Nomesco) </em></p>
<p>Tað er vert at leggja til merkis, at 15-25 % av útreiðslunum eru privatfíggjaðar í hinum londunum, meðan henda uppgerðin ikki tekur privatfígging í Føroyum við, tí upplýsingar um privatgjøld eru ikki tøkar. Viðvíkjandi alment fíggjaða partinum av heilsuútreiðslunum, liggja Føroyar oman fyri Ísland og Finnland, men niðan fyri Danmark, Noregi og Svøríki.</p>
<p>Um vit síðani hyggja at, hvussu føroysku sjúkrahúsútreiðslurnar eru samanborið við hini norðurlendsku londini, so síggja vit í mynd 7.3, at føroysku útreiðslurnar liggja væl hægri enn hinar. Tað kemur kanska óvart á, tí vit kundu vænta, at mynstrið var tað sama, sum við samlaðu heilsuútreiðslunum. Men so er ikki sambært.</p>
<p>Mynd 7.3: Sjúkrahúsútreiðslur fyri hvønn íbúgva í Føroyum og í Norðurlondum (2009-2013)</p>
<p><em type="italic">Mynd 7.3 - Kelda: OECD og egnar útrokningar </em></p>
<p>Sjúkrahúsútreiðslurnar fyri hvønn íbúgva í Føroyum eru í 2013 komnar upp á umleið 15.000 kr. Tað er 2.000-3.000 kr. hægri enn í Noregi, Svøríki og Danmark fyri hvønn íbúgva. 0,02,04,06,08,010,012,014,016,020092010201120122013 <em type="bold">1000 D </em></p>
<p xml:lang="dan"><em type="bold">KK/capita </em></p>
<p>Danmark</p>
<p xml:lang="dan">Finland</p>
<p xml:lang="dan">Island</p>
<p xml:lang="dan">Norge</p>
<p xml:lang="dan">Sverige</p>
<p xml:lang="dan">Færøerne64</p>
<p>Tað vil siga, at Føroyar liggja lutfalsliga lágt í norðurlendskum høpi og markant undir danskt, svenskt og norskt støði, tá tær samlaðu útreiðslurnar til heilsu verða samanbornar. Hinvegin liggja vit lutfalsliga høgt, tá hugt verður eftir sjúkrahúsútreiðslunum burturav.</p>
<p>Orsøkin er, at vit í Føroyum brúka lutfalsliga ein nógv størri part av samlaðu útreiðslunum til heilsu uppá sjúkrahús. Hyggja vit eftir partinum hjá sjúkrahúsútreiðslum í mun til heilsuútreiðslur, eru føroysku sjúkrahúsútreiðslurnar umleið 75-80 % av samlaðu heilsuútreiðslunum, sí talvu 2. Hetta skal samanberast við 35-45 % í skandinavisku londunum, sum víst var á í talvu 1 omanfyri. Hesi tøl benda greitt á, at ein lutfalsliga nógv størri partur av teimum samlaðu heilstænastunum verða bjóðaðar í sjúkrahúsverkinum í Føroyum, tí sonevnda sekundera geiranum.</p>
<p>Fyrivarni skal takast fyri, at tað eisini kann vera munur á uppgerðarhættum. Í so fall kundi ein frágreiðing upp á høgu føroysku útreiðslurnar verið, at onkrar útreiðslur eru íroknaðar, sum ikki eru íroknaðar í útreiðslunum hjá hinum londunum.</p>
<p>Niðanfyri er eitt yvirlit yvir sjúkrahúsútreiðslurnar í Føroyum í tíðarskeiðnum 2009 til 2015 og fíggjarætlanin fyri 2016. Endamálið við talvuni er lutvíst at vísa gongdina í útreiðslunum og lutvíst at vísa, hvørjir postar eru við. Tað síðsta er fyri at vísa, hvørjir postar eru grundarlag fyri samanberingina við norðurlendsku londini omanfyri.</p>
<p>Talva 7.4: Sjúkrahúsútreiðslur í Føroyum (2009 – 2015/16) 1.000 DKK <em type="bold">2009 2010 2011 2012 2013 2014 2015 </em></p>
<p><em type="bold">J2016 </em></p>
<p><em type="bold">Landssjúkrahúsið </em>394.420 402.543 384.381 387.236 388.871 402.540 578.862 594.362 </p>
<p><em type="bold">Virksemi uttanlands </em>138.618 138.176 142.623 145.148 149.678 137.186 0 0 </p>
<p><em type="bold">Medicoteknisk tól </em>7.462 16.001 11.045 7.166 7.959 8.029 8.974 9.000 </p>
<p><em type="bold">Landssjúkrahúsið, útbygging </em>36.294 24.208 26.900 16.350 24.789 12.206 23.623 29.123 </p>
<p><em type="bold">Klaksvíkar sjúkrahús </em>60.524 61.878 62.320 62.600 62.560 64.790 65.489 67.482 </p>
<p><em type="bold">Klaksvíkar sjúkrahús, løgur </em>1.017 1.492 831 3.260 1.708 11.403 2.000 2.000 </p>
<p><em type="bold">Suðuroyar sjúkrahús </em>47.249 49.306 52.122 52.034 53.025 54.115 56.486 57.575 </p>
<p><em type="bold">Suðuroyar sjúkrahús, løgur </em>1.208 2.498 2.505 1.109 809 0 0 800 </p>
<p><em type="bold">Serstakur sjúkrahúsheilivágur </em>0 0 33.199 35.930 36.586 41.501 42.188 50.025 </p>
<p><em type="bold">Umsiting sjúklingatrygging </em>0 0 0 0 59 260 234 350 </p>
<p><em type="bold">Sjúklingatrygging </em>0 0 0 0 205 491 6.505 2.000 </p>
<p><em type="bold">Deildin fyri Arbeiðs- og Almannaheilsu </em>1.693 1.661 2.072 2.022 2.059 1.652 1.858 1.858 <em type="bold">688.485 697.763 717.998 712.855 728.308 734.173 786.219 814.575 </em></p>
<p><em type="italic">Talva 7.4 - Kelda: Úttrekk fra Leiðslukunningarskipanin, Føroya Gjaldstova. </em></p>
<p>Samlaðu sjúkrahúsútreiðslurnar eru hesa tíðina hækkaðar frá 688 mió. kr. til 815 mió. kr., sum er ein øking upp á knappar 230 mió. kr. Serliga sæst hækkingin í 2014 og 2015 – mest í játtanini til Landssjúkrahúsið. Ein týðandi partur av frágreiðingini er, at játtanin til viðgerðir uttanlands er løgd undir Landssjúkrahúsið (á leið 140 mió. kr.), men harumframt er ein nominel øking í játtanini upp á umleið 55 mió. kr. yvir tvey ár. Ein annar postur, sum er øktur munandi, er útreiðslurnar til sjúkrahúsheilivág.</p>
<p>Ein samanbering av sjúkrahúsútreiðslunum í mun til samlaðu útreiðslurnar hjá landskassanum vísa, at parturin er øktur frá uml. 15 % í 2009 til uml. 17 % í 2014 (yvirlit yvir samlaður útreiðslurnar hjá landskassanum fyri 2015 eru ikki tøkar enn). 65</p>
<p>Ein annar háttur at samanbera hvussu Føroyar standa seg í einari samanbering við onnur Norðurlond er, at samanbera talið av heilsustarvsfólkum, sum starvast í almenna geiranum. Sambært Mynd 7.4 niðanfyri er rættiliga stórur munur á hvussu nógv starvsfólk eru í starvi innanfyri ymsu fakbólkarnar í Norðurlondunum.</p>
<p>Mynd 7.4: Heilsustarvsfólk 2013 fyri hvørjar 100.000 íbúgvar í Norðurlondum</p>
<p xml:lang="dan"><em type="italic">Mynd: 7.4 - Kelda: Health Statistics for the Nordic Countries 2015 (Nomesco) </em></p>
<p>Sambært hesari uppgerð eru Føroyar eftirbátur í øllum starvsfólkabólkum uttan tannarøktarum og í ein ávísan mun ljósmøðrum. Serliga eru vit lutfalsliga langt undir norðurlendskt miðal, tá talan er um fysioterapeutar, ergoterapeutar og heilsurøktarar, meðan vit eru eitt vet undir støði, tá vit samanbera til dømis sjúkrarøktarfrøðingar og sálarfrøðingar í starvi. Hesi tøl styrkja metingina omanfyri, at vit í Føroyum brúka lutfalsliga minni pening uppá heilsuverkið í sínari heild enn grannalond okkara.</p>
<p>Samanumtikið kunnu vit staðfesta, at tá vit samanbera tær samlaðu heilsuútreiðslurnar liggja í Føroyar í botninum av teimum norðurlendsku londunum og á sama støði sum miðaltalið fyri OECD. Samanbera vit sjúkrahúsútreiðslurnar í Føroyum fyri hvønn íbúgva liggja vit hægri enn onnur Norðurlond og eru tískil eisini væl omanfyri OECD londini. 7.2 Raðfesting í sjúkrahúsverkinum Tað er ikki bara ein føroyskur trupulleiki, men ein gjøgnumgangandi trupulleiki í øllum londum er, at tað er ein gjógv, sum ikki slepst undan, millum tøkan pening og tørvin á heilsutænastum. Alt annað líka verður gjógvin størri framyvir, orsakað av demografisku broytingum og serliga tøkniligu menningini – t.d. nýggjur og dýrur heilivágur. At tað áhaldandi er ein tøknilig menning, sum førir fleiri viðgerðarmøguleikar við sær er gleðiligt, men hevur samstundis við sær eina avbjóðing og ein tørv at raðfesta so rætt og so rættvíst sum møguligt. 66 7.2.1 Sjúkrahúsheilivágur og medisinsk-tøknilig útgerð Síðstu árini er nógvur nýggjur, effektivur og dýrur heilivágur komin fram til at viðgera millum annað krabbamein, sclerosu og hepatitis. Annar dýrur heilivágur er eisini ávegis. Sum sæst á myndini niðanfyri, er vøksturin í útreiðslunum til serligan sjúkrahúsheilivág vaksin ógvusliga seinnu árini. Í 2015 varð keypt fyri umleið 42 mió. kr. sum er ein trífalding av útreiðslunum í mun til ár 2000. Í 2016 eru 50 mió. kr. settar av, og tað er næstan ein ferfalding av útreiðslunum uppá 16 ár.</p>
<p><em type="italic">Mynd: 7.5 – Kelda: Búskaparskipan landsins </em></p>
<p>Rákið við størri heilivágsútreiðslum er eisini kent uttanlands, og bæði í Stórabretlandi og Noregi eru politikararnir og myndugleikarnir farnir til verka og hava skipað serligar stovnar, sum hava til uppgávu at raðfesta og síðani góðkenna nýggjar viðgerðarhættir. Í báðum londum eru dømi um nýggjan dýran heilivág, sum ikki longur verður nýttur. Raðfestingin er m.a. galdandi fyri dýran krabbameinsheilivág, sum bara leingir heilt stutt um lívið, og tí ikki verður keyptur longur.</p>
<p>Skipanin í Noregi hevur virkað í umleið trý ár og hon hevur ikki bara spart almenna sektorinum útreiðslur til nøkur sløg av dýrum heilivági, men hevur eisini verið til at annar heilivágur er vorðin bíligari. Fleiri sløg av nýggjum heilivági (serliga móti krabbameini, gikt og sclerosu) kundu í 2014 keypast fyri ein prís, sum var 22 % lægri í Noregi, enn í Danmark29. Royndirnar úr bæði Stórabretlandi og Noregi eru, at fleiri heilivágsframleiðarar bjóða sín heilivág fyri ein lægri prís av ótta fyri at verða vrakaðir.</p>
<p>Føroyar hevur søguliga keypt meginpartin av heilivági gjøgnum Danmark. Í hesum samanhangi hevur Apoteksverkið gjørt eina avtalu við Amgros30 um at keypa allan sjúkrahúsheilivág gjøgnum Amgros. Í</p>
<p>Danmark er kjakið um raðfestingar í heilsuverkinum vaksið síðsta árið. Tað eru serliga regiónirnar, sum eiga sjúkrahúsini og hava ábyrgd av rakstrinum, sum hava sett fram ynski um ein nýggjan 29 http://www.regioner.dk/aktuelt/nyheder/2015/april/fremskrivning+medicinudgifter+vil+%C3%A6de+budgetterne+i+2020 30 Amgros er ein politiskt stýrdur felagsskapur, sum økini eiga. Høvuðusuppgávan hjá Amgros er at tryggja, at almennu sjúkrahúsini í Danmark altíð hava neyðuga heilivágin tøkan - og at hann altíð er keyptur fyri ein góðan prís. Henda uppgávan verður loyst við útboði og stórinnkeypi. 13000 17373 21733 23033 26300 33.199 35.930 36.586 41.501 42.188 50.025 010.00020.00030.00040.00050.00060.0002000200720082009201020112012201320142015</p>
<p>B2016</p>
<p><em type="bold">Serstakur sjúkrahúsheilivágur (í 1.000 kr.) </em>67 raðfestingarleist – m.a. í samband við at keypa dýran sjúkrahúsheilivág. Fyri stuttum hevur politiska skipanin í Danmark tikið avgerð um at seta eitt heilivágsráð á stovn frá 1. januar 2017, sum skal meta um effektina hjá nýggjum heilivági í mun til prís. Málið er at metingin skal tryggja regiónunum eitt betri samráðingar- og útbjóðingargrundarlag og harvið lægri prísir á sjúkrahúsheilivági. </p>
<p>Endamálið við danska heilivágsráðnum er hetta:  Heilivágsráðið tryggjar at nýggjur sjúkrahúsheilivágur verður tikin í nýtslu skjótt og á sama hátt tvørtur um sjúkrahús og regiónir  Heilivágsráðið setur størri krøv til skjalprógv um, at nýggjur og verandi heilivágur, bæði í primera og sekundera geiranum, eru til gagns fyri sjúklingarnar  Heilivágsráðið tryggjar eitt sterkari grundarlag fyri príssamráðingum og útboði hjá Amgros</p>
<p>Leisturin líkist nógv tí norska leistinum31, men munurin er, at norski leisturin er breiðari, við tað at hann, umframt heilivág, eisini umfatar metingar av medisinsk-tøkniligari útgerð, medisinskar og skurðmannagongdir og diagnostiskar kanningar.</p>
<p>Heilivágsráðið skal út frá einari meting um, í hvønn mun heilivágurin er lívsleingjandi, hevur færri hjáárin og gevur økta lívsgóðsku, flokka heilivágin í ein av seks flokkum, samanborið við verandi standardviðgerð. Flokkingin hevur týdning fyri príssamráðingarnar við heilivágsfyritøkurnar. Tess hægri flokking, tess meir vilja regiónirnar rinda fyri nýggja heilivágin.</p>
<p>Umframt fakligu flokkingina hjá Heilivágsráðnum av tí nýggja heilivágnum, fyrireikar Amgros eina heilsubúskaparliga greining, sum er bygd á fakligu flokkingina og avleidda kostnaðin av heilivágnum. Endamálið við heilsubúskaparligu greiningini er at meta um og rokna út, hvat prísspennið kann góðtakast í príssamráðingunum við fyritøkuna.</p>
<p>Við útgangsstøði í heilsubúskaparligu greiningini og flokkingini hjá Heilivágsráðnum av heilivágnum, fer Amgros í príssamráðingar við heilivágsfyritøkuna. Um samráddi prísurin er lægri ella líka sum tað roknaða prísspennið sendir Heilivágsráðið eitt viðmæli til regiónirnar um, at heilivágurin skal bjóðast sum standardviðgerð.</p>
<p>Í teimum dømum, har samráddi prísurin er hægri enn ásetta prísspennið, kunnar Amgros Heilivágsráðið um hetta. Við støði í tí, boðar Heilivágsráðið frá, at heilivágurin ikki kann viðmælast til nýtslu sum standardviðgerð. Fyritøkur hava altíð møguleika til at bjóða ein nýggjan prís, ella senda nýggj skjalprógv.</p>
<p>Heilivágsráðið skal eisini meta um nýggjan og verandi heilivág í mun til, hvussu ymiskur heilivágur á sama viðgerðarøki skal setast í eina viðgerðarvegleiðing. Roknað verður við at tað kann taka tríggjar mánaðir at meta um nýggjan heilivág.</p>
<p>Av tí at Føroyar hava eina avtalu við Amgros, fær tað týdning fyri prísirnar, sum Føroyar keypa sjúkrahúsheilivág fyri, tá heilivágsráðið verður sett á stovn.</p>
<p>Landsstýrismaðurin setti í 2011 eitt føroyskt heilivágsráð, sum hevur til uppgávu at ráðgeva landsstýrismanninum og áseta leiðreglur um nýtsluna av dýrum sjúkrahúsheilivági. Harumframt skal ráðið hava eftirlit við nýtsluni av dýrum sjúkrahúsheilivági. Eingin orka er til at gera ein raðfestingarleist í Føroyum, har t.d. heilsubúskaparligar greiningar verða gjørdar av heilivági. 31 Leisturin í Noregi eitur <span type="quote" xml:lang="dan">“Nasjonalt system for innføring av nye metoder i spesialisthelsetjenesten”</span> - www.nyemetoder.no 68</p>
<p>Føroyska heilivágsráðið eigur at fara undir eitt samstarv við tað danska, sum er undir stovnseting, soleiðis at sami heilivágur verður brúktur í standardviðgerð í báðum londum frá 2017.</p>
<p><em type="bold">Samstarv við danska heilivágsráðið. </em>Mælt verður til, at føroyska heilivágsráðið byrjar eitt samstarv við danska heilivágsráðið, sum er undir stovnseting soleiðis, at sami heilivágur verður brúktur í standardviðgerð í báðum londum frá 2017. </p>
<p>Harumframt er tørvur á at raðfesta og gera heilsubúskaparligar greiningar av allari viðkomandi heilsutøkni, t.v.s. ikki bara heilivági. Seinastu árini hevur tað verið trot á samskipaðum avgerðum um innkeyp og nýtslu av medisinskari tøkniligari útgerð. Tað hevur verið trot á yvirskipaðari stýring á hesum økinum og tí hevur eingin tryggjað, at útgerðin verður nýtt til fulnar.</p>
<p>Tí eigur eitt heilsutøkniligt ráð at verða sett á stovn í Føroyum, sum ger tilmæli til landsstýrismannin um nýtslu av medisinsk-tøkniligari útgerð og medisinskum og skurðmannagongdum og diagnostiskum hættum. Ráðið eigur at taka støði í metingunum, sum verða gjørdar av <span type="quote" xml:lang="dan">“Nasjonalt system for innføring av nye metoder i spesialisthelsetjenesten”</span> í Noregi.</p>
<p><em type="bold">Stovnsetan av heilsutøkniligum ráðið. </em>Mælt verður til, at eitt heilsutøkniligt ráð verður sett á stovn í Føroyum, sum ger tilmæli til landsstýrismannin um nýtslu av medisinsk-tøkniligari útgerð. Ráðið eigur at taka støði í metingunum, sum verða gjørdar av <span type="quote" xml:lang="dan">“Nasjonalt system for innføring av nye metoder i spesialisthelsetjenesten”</span> í Noregi. 7.3 Ein meting av tí fíggjarliga tørvinum Ein meting av fíggjarliga tørvinum hjá føroyska sjúkrahúsverkinum er gjørd. Metingin er grundað á samanberingar av útreiðslunum til heilsu- og sjúkrahúsverk í Føroyum, Norðurlondum og OECD, serlæknamangulin, demografiskar broytingar og tøknologiska menning. Í kapittul 1 eru metingar eisini gjørdar av fíggjarliga tørvinum av ávísum tilmælum. 7.3.1 Útreiðslustøðið samanborið við Norðurlondini og OECD Sum víst var á omanfyri eru heilsuútreiðslurnar í Føroyum fyri hvønn íbúgva umleið á støði við eitt miðal fyri OECD og í lægra enda samanborið við tey norðurlendsku londini. Samstundis vísti greiningin, at okkara sjúkrahúsútreiðslur eru væl omanfyri OECD og eisini omanfyri hini Norðurlondini. Víst var somuleiðis á, at í Føroyum eru sjúkrahúsútreiðslurnar ein lutfalsliga nógv hægri partur av samlaðu heilsuútreiðslunum enn í hinum londunum. Í Føroyum er lutfallið 75-80 prosent samanborið við millum 35 og 45 í okkara grannalondum. </p>
<p>Hetta bendir á, at ein partur av teimum uppgávum, sum í øðrum londum hoyra til dømis primera geiranum til, í Føroyum verða loystar á sjúkrahúsinum. Hinvegin kann hetta eisini vera ein ábending um, at útreiðslurnar til sjúkrahús í Føroyum í roynd og veru eru hægri enn í øðrum londum. Ein lutfalsliga stórur partur av útreiðslunum fara til viðgerðir uttanlands, sum hevur við sær kostnað í mun til ferðing og uppihald, umframt tær samfelagsbúskaparligu avleiðingarnar av mistari arbeiðsmegi bæði fyri avvarðandi og sjúkrahúsverkið. Haraftrat starvast fitt av konsulentum á føroysku sjúkrahúsunum serliga orsakað av vantandi serlæknum. 69</p>
<p>Samanborið við Danmark og Svøríki eru samlaðu heilsuútreiðslurnar fyri hvønn íbúgva millum 10.000 og 15.000 krónur hægri enn í Føroyum. Tað merkir, at tær samlaðu útreiðslurnar til heilsuverkið áttu at verið millum 200 og 300 mió. hægri fyri at koma á støði við tær í Danmark og Svøríki. Ganga vit útfrá, at luturin hjá føroyska sjúkrahúsverkinum er út við 80 prosent av samlaðu útreiðslunum, skal sjúkrahúsverkið uppraðfestast við millum 160 og 240 mió. krónur fyri at koma á støði við Danmark og Svøríki, sambært hesi samanbering av útreiðslustøðinum. 7.3.2 Tørvur á fleiri serlæknum Í kapittul 4 varð staðfest, at føroyska sjúkrahúsverkið vantar eina røð av fast settum serlæknum, um málið um at kunna bjóða flest allar kanningar og viðgerðir í Føroyum skal røkkast. Somuleiðis varð staðfest, at roknað til fulltíðarstørv starvaðust fleiri enn 15 serlæknakonsulentar í føroyska sjúkrahúsverkinum. Hetta er ein neyðug fyribils loysn til tess at tryggja tænasturnar í Føroyum, men neyvan ein burðardygg loysn í longdini. Haraftrat er hendan loysnin eitt dýrari – millum 15 og 20 prosent – enn at seta serlækna í fast starv og fyri sjúklingin ein verri loysn.</p>
<p>Við tí í huga, at ein partur av teimum ósettu størvunum eru fíggjað innan verandi játtan, verður mett, at tørvur er á einari meirjáttan til áleið 15 serlæknar við hjálparfólki. Hetta svarar til ein tørv á umleið 20 mió. krónur.</p>
<p>Samanborið við grannar okkara tikist verða greitt at neyðugt verður við munandi uppraðfesting innan fleiri aðrar fakbólkar í heilsuverkinum. Í hesum arbeiðinum hava vit ikki gjølla greinað, hvør veruligi tørvurin er innan ymsu fakbólkarnar, men greitt er, at til dømis endurvenjing ikki er raðfest øki í føroyska sjúkrahúsverkinum. Eisini eru greiðar ábendingar um, at aðrir starvsbólkar – eitt nú sálarfrøðingar – ikki verða nýttir í sama mun í sjúkrahúsverkinum, sum í Danmark. Eitt tilmæli í Menningarætlanini er, at gjørd verður ein skipa gjøgnumgongd av møguleikunum fyri uppgávuflyting í millum fakbólkar. Ein slík greining kann eisini vísa á tørvin til eina aðra og betri samanseting av heilsustarvsfólkunum á sjúkrahúsunum. 7.3.3 Demografisku broytingarnar Í metingini av tørvinum fyri fígging , sum bert bygdi á fólkaframskrivingina hjá Hagstovuni, varð greitt frá, at útreiðslurnar helst fóru at økjast við minst 120 mió. krónum fram ímóti 2040, svarandi til einar 5 mió. krónur árliga. Hendan metingin byggir sum sagt einsamalt á tær demografisku broytingarnar við støði í núverandi játtan. Tað merkir at økingin í útreiðslum er til sama virksemi og tænastur sum sjúkrahúsini veita í dag. 7.3.4 Medisinska menningin Onnur viðurskifti hava stóra ávirkan á fíggjarliga tørvin í framtíðini. Eitt nú tann medisinska menningin við alt fleiri viðgerðarmøguleikum og nýggjum og betri heilivági, tólum og viðgerðarhættum. Tað er so at siga ógjørligt at meta um hvussu nógv hendan menningin kemur at kosta. Men ein meting, sum byggir á prísvøksturin annars í samfelagnum og við atliti til, at talan er um hátøkniliga menning, er rímiligt at halda, at útreiðslurnar í mun til medisinsku menningina liggja um 1 til 2 prosent um árið av teimum samalaðu útreiðslunum til sjúkrahúsverkið. Tað svarar til eina øking á millum 8 og 16 mió. árliga. Ein partur av nýggju viðgerðarhættunum fer tó at koma ístaðin fyri verandi viðgerðir og við hesum í huga kann roknast við, at vøksturin verður á eitt stað ímillum 6 og 12 mió. krónur árliga. 7.3.5 Niðurstøðan fíggjarligar metingar Alt í alt er niðurstøðan, at tann fíggjarligi tørvurin fer at vaksa komandi árini. Hetta er sama mynstur, sum vit síggja í okkara grannalondum. Vavið av útreiðsluvøkstrinum valdast politisku raðfestingarnar. Men tað kemst ikki uttanum at eftirspurningurin fer at vaksa og hyggja vit eftir teimum demografisku 70 broytingunum og medisinsku menningini, so merkja bara hesar rembingar ein øktan tørv á fígging á 11 til 17 mió. krónur um árið hvørt ár fram ímóti 2040.</p>
<p>Viðgerðarmøguleikarnir gerast betur og fleiri, samstundis sum borgarin eisini gerst meira tilvitaðum um møguleikar fyri viðgerðum. Hetta setur stór krøv til alt heilsuverkið. Politisku avbjóðingarnar og ikki minst politiska ábyrgdin er at síggja til at tilfeingi verður gagnnýtt á besta hátt. 71</p>
<p xml:lang="dan">Fylgiskjal A – Serlæknamanning juni 2016 72 73</p>
<p xml:lang="dan">Fylgiskjal B – Lægeprognose 2015-2040 74</p>
</body></document>
