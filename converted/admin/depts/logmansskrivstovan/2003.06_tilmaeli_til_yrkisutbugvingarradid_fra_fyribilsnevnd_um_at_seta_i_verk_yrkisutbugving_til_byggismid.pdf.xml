<document xml:lang="fao" id="no_id"><header><title/><genre code="admin"/><author><unknown/></author><wordcount>3759</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2003.06 Tilmæli til Yrkisútbúgvingarráðið frá fyribilsnevnd um at seta í verk yrkisútbúgving til byggismið.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">Tilmæli til Yrkisútbúgvingarráðið frá fyribilsnevnd um at seta í verk yrkisútbúgving til byggismið Juni 2003 </em></p>
<p xml:lang="dan"><em type="bold">Formæli </em></p>
<p>eina  áheitan  um  at  seta  í  verk  yrkisútbúgvingina  bygningssmiður.  Nevndin  hevur  seinni  givið útbúgvingini heitið <em type="italic">byggismiður</em> - sí um hetta á bls. 7. </p>
<p>við  Tekniska  skúla  í  Klaksvík  hevur  kannað  møguleikan  at  seta  á  stovn  hesa  handverksútbúgving  í Føroyum.</p>
<p>Tað  fyrsta,  sum  fyribilsnevndin  fór  undir,  var  at  gera  eina  kanning  av  fyritøkum  í  Føroyum,  sum arbeiða innan hetta fakøkið - les meira um hesa á bls. 6-7.</p>
<p>Kanningin  vísir,  at  meira  enn  helvtin  av  teimum,  sum  arbeiða  á  hesum  økinum,  hava  eina  útbúgving sum  húsasmiðir,  snikkarar  o.l.  Í  øðrum  lagi  kann  staðfestast,  at  eittans  eitt  starvsfólk  í  teimum fyritøkum, ið svaraðu spurningunum, er útbúgvin byggismiður. Í triðja lagi framgongur av kanningini, at nærum fjórði hvør als ikki hevur nakra útbúgving.</p>
<p>Svarið  upp  á  hví  so  er,  kann  vera,  at  yrkisútbúgvingin  til  byggismið  ikki  finst  herheima,  og  at útbúgvingin í Danmark ikki er so gomul.</p>
<p>Í eitt nú Danmark, hevur hetta stórt sæð verið fakøkið hjá serarbeiðarum (specialarbejdere). Hetta eru arbeiðsfólk, sum  fáa  eina serarbeiðaraútbúgving, t.v.s. luttaka á skeiðum innan tað serliga arbeiðsøki, tey  arbeiða  í.  Danir  hava  eisini  útbúgvingina,  teir  kalla  <span type="quote" xml:lang="dan">”brolægger”</span>,  sum  er  eitt  aldargamalt  yrki  í flestu londunum í Europa. Hetta eru fólk, sum mest fáast við at leggja flísar (brosten) o.l. Seinastu árini er hendan útbúgvingin í Danmark víðkað til eisini at fevna um tað, teir kalla <span type="quote" xml:lang="dan">”struktør”</span>. Í fylgiskjali 1 er stutt frágreiðing um donsku útbúgvingina, har greitt er frá, at talan er um eitt fakøki, har sett verða størri og størri faklig og ástøðilig krøv.</p>
<p>Í  Føroyum  hava  vit  sum  kunnugt  hvørki  serarbeiðaraútbúgvingar  ella  byggismiðútbúgving.  Møguliga er hetta høvuðsorsøkin til, at fólk við aðrari útbúgving ella fólk við ongari útbúgving arbeiða á hesum økinum.</p>
<p>Fyribilsnevndin  vónar,  at  ráðið  við  støði  í  hesi  tilráðing  fær  teir  neyðugu  upplýsingarnar  til  at  taka støðu um útbúgvingina sum <em type="italic">byggismiður</em>.  </p>
<p><em type="bold">1. táttur: Tilevning og arbeiðssetningur </em> </p>
<p><em type="bold">Reglugrundarlagið: </em></p>
<p>Sambært § 22, stk. 3 í yrkisútbúgvingarlógini er ásett, at <em type="italic">tá ið útbúgvingar skulu fyrireikast og setast í </em></p>
<p><em type="italic">verk, kann yrkisútbúgvingarráðið seta fyribilsnevndir</em>.  </p>
<p>Uppgávan  hjá  einari  fyribilsnevnd  er  at  koma  við  tilráðing  til  Yrkisútbúgvingarráðið  um  ymisk viðurskifti i sambandi við eina <em type="italic">nýggja</em> útbúgving.  Tilráðingin hjá fyribilsnevndini  verður síðani nýtt í sambandi við eitt møguligt tilmæli frá Yrkisútbúgvingarráðnum til landsstýrismannin um at stovnseta nýggju útbúgvingina. </p>
<p><em type="bold">Áheitanin um at taka málið um nýggja útbúgving upp: </em></p>
<p>Í  skrivi  frá  Føroya  Handverksmeistarafelag,  dagfest  13.  juni  2002,  heitti  felagið  á Yrkisútbúgvingarráðið um at seta eina fyribilsnevnd til at fyrireika útbúgvingina <em type="italic"><span type="quote">“Bygningssmiður”</span>.</em> </p>
<p>Í  skrivinum  verður  m.a.  sagt,  at <em type="italic">Føroya  Handverskmeistarafelag  hevur  saman  við  Tekniska  skúla  í </em></p>
<p><em type="italic">Klaksvík  kannað  møguleikan  fyri  at  seta  á  stovn  handverksútbúgvingina  bygningssmiðir  í  Føroyum. Ein  bygningssmiður  skal  hava  yrkisførleika  til  at  luttaka  og  avrika  vanligar  entreprenøruppgávur. Tekniski  skúli  í  Klaksvík  hevur  havt  fund  við  tær  stóru  byggifyritøkurnar  í  Føroyum,  sum  meta,  at henda yrkisgrein manglar í Føroyum. </em></p>
<p><em type="bold">Málið fyri á ráðsfundi  </em></p>
<p>Málið kom fyri á ráðsfundinum tann 18. september 2002, og sambært gerðabókina fyri hendan fundin er  soleiðis  samtykt  hesum  viðvíkjandi:  “<em type="italic">Ráðið  samtykti  at  seta  eina  fyribilsnevnd  til  at  fyrireika </em></p>
<p><em type="italic">íverksetanina  av  bygningssmiðútbúgvingini.  Ráðið  samtykti  somuleiðis,  at  heitt  verður  á  Føroya Handverksmeistarafelag um at velja 1 lim í fyribilsnevndina, Føroya Handverkarafelag 1 lim, teknisku skúlarnar 1 lim í felag og Mentamálaráðið 1 lim. Ráðsskrivarin er nevndarskrivari.” </em></p>
<p>Í  skrivi  frá  ráðsfyrisitingini,  dagfest  26.  sept.  2002,  verður  heitt  á  omanfyri  nevndu  at  velja  limir  í fyribilsnevndina. Hesir limir vórðu valdir: Eyðfinn Lenvig vegna Føroya Handverksmeistarafelag Poul Øregaard vegna Føroya Handverkarafelag Jan Ellebye Andersen vegna teknisku skúlarnar Christina Nolsøe vegna Mentamálaráðið Petur Oluf Hansen, ráðsskrivari var skrivari í nevndini.</p>
<p><em type="bold">Vegleiðandi arbeiðssetningur </em></p>
<p>Ráðsfyrisitingin hevði tilevnað soljóðandi leiðbeining í sambandi við arbeiðið hjá fyribilsnevndini:</p>
<p>Sambært galdandi ásetingum í yrkisútbúgvingarlógini, skal lærlingur í síni læru fáa 1) eina útbúgvinging, sum gevur ein beinleiðis fakligan førleika,  2) eina skiftivís verkliga upplæring á arbeiðsplássi/-plássum  og undirvísing í skúla,  3) eina útbúgvinging, sum skal kunna veita almenna og  persónliga menning. T.v.s., at hon inniheldur yrkislærugreinir,  almennar lærugreinir og vallærugreinir eins og aðrar  miðnámsútbúgvingar, og  4) eina útbúgvinging, sum so vítt til ber skal kunna geva møguleikar  til at fara undir eina framhaldsútbúgving.</p>
<p>Verður útbúgvingin <span type="quote">”bygningssmiður”</span> skipað samsvarandi nevndu málsetningum í yrkisútbúgvingarlógini, merkir hetta, at fyritreytirnar fyri læruplássum innan nevnda øki skulu vera til staðar, at fyritreytirnar fyri at fáa neyðuga fakliga og almenna undirvísing skulu     vera til staðar, at lokin útbúgving skal kunna geva førleika til framhaldslestur, og at útbúgvingin, um hon skal samanberast við eina miðnámsútbúgving, í minsta lagi tekur 3 ár.</p>
<p>Við  støði  í  omanfyri  nevndu  ásetingum  og  málsetningum,  verður  arbeiðsbólkurin  biðin  um  geva ráðnum sína tilráðing um bygningssmiðútbúgvingina, soleiðis at lærlingurin nær</p>
<p type="listitem">• tey fakligu málini,</p>
<p type="listitem">• tey almennu málini,</p>
<p type="listitem">• tey persónligu málini og</p>
<p type="listitem">• møguleikunum fyri framhaldandi útbúgving.</p>
<p><em type="bold">2. táttur:  Arbeiðið hjá fyribilsnevndini </em></p>
<p>Fyribilsnevndin hevur havt 4 fundir. Fyrsti fundur varð hildin 2. des. 2002 og tann seinasti tann 9. juni 2003. Tilráðingin varð handað Yrkisútbúgvingarráðnum tann 9. juni 2003.</p>
<p><em type="bold">Spurnarkanning </em></p>
<p>Til tess at útgreina tørvin á yrkislærdum byggismiðum, lat fyribilsnevndin gera spurnarblað, sum varð sent fyritøku</p>
<p>Spurningarnir, ið settir vóru, vóru hesir:  1)  Navnið á virkinum? 2)  Hvat slag av virksemi fer fram á virkinum (høvuðsvirksemið)? 3)  Hvussu mong (við og uttan útbúgving) arbeiða á virkinum tilsamans (ársverk)? 4)  Fer virkið at seta lærling í læru, um møguleiki verður fyri tí? Um ja, hvussu nógvar? 5)  Til  tess  at  meta  um,  um  førleiki  er  fyri  at  upplæra  lærling,  verður  virkið  biðið  um  at  upplýsa, hvørjar ymiskar útbúgvingar og/ella starvsroyndir starvsfólkini á virkinum hava. 6)  Hvat halda tygum um tað, at lærlingar skulu kunna koma í læru sum bygningssmiðir? (Hava tygum annars aðrar viðmerkingar, ber til eisini at skriva á baksíðuna).</p>
<p>Spurnarbløðini  vóru  send  34  fyritøkurm  13  teirra  svaraðu  fyrispurningunum.  Í  svarunum  frá fyritøkunum, sum sendu spurnarblaðið innaftur, framgongur:</p>
<p type="listitem">• At  tilsamans 230 fólk  starvast í hesum fyritøkum, av hesum hava 127  eina útbúgving, t.v.s.</p>
<p>55%.</p>
<p type="listitem">• At flestu fyritøkurnar høvdu húsasmiðir í arbeiði (tils. 50 avlærdir og 8 lærlingar umframt 6</p>
<p>snikkarar  -  íalt  64)  Hetta  svarar  til  helvtina  av  øllum,  sum  hava  eina  útbúgving  ella  uml.  28%  av samlaðu starvsfólkunum.</p>
<p type="listitem">• At  onnur  umleið  30  starvsfólk  -  svarandi  til  uml.  13%  -  sum  hesar  fyritøkur  hava  í  arbeiði,</p>
<p>hava aðra útbúgving enn tey 64 nevndu omanfyri, harav eisini eina framhaldandi útbúgving.</p>
<p type="listitem">• At onnur umleið 30 starvsfólk - svarandi til uml. 13%, als onga útbúgving hava.</p>
<p type="listitem">• At einans 1 starvsfólk hevur tikið útbúgving sum byggismiður (struktør) .</p>
<p>At av svarunum frá teimum 13 fyritøkunum til sp. 4, um virkið fer at seta lærling í læru, um møguleiki verður  fyri  tí,  framgongur,  at  hesi  virki  fara  at  seta  tilsamans  einar  15  lærlingar  í  læru.</p>
<p><em type="bold">- </em>12 av teimum 13 virkjunum svara sera positivt upp á  sp. 6 um hvat tey halda um tað, at lærlingar </p>
<p>skulu  kunna  koma  í  læru  sum  bygningssmiðir.  Úttalilsir  sum  <span type="quote">”sera  gott”</span>,  <span type="quote">”hart  tiltrongt”</span>    og <span type="quote">”framúr  gott”</span>  vóru  tey  mest  vanligu.  Viðmerkjast  skal,  at  júst  hesar  fyritøkurnar  eru  tær  mest viðkomandi, tá talan er um byggismiðyrkið.<em type="bold"> </em></p>
<p>Fyribilsnevndin  (skrivarin)  hevði  eisini  samskifti  við  fyritøkur,  sum  ikki  høvdu  sent  spurnarblaðið innaftur. Flestu samrøðurnar við hesar fyritøkur bendu á sama borð, sum innkomnu svarini.</p>
<p><em type="bold">Kunning frá skúla o.ø.</em> </p>
<p>Nevndin hevur eisini havt samskifti við skúlaleiðsluna á Tekniska skúla í Klaksvík, sum hevur útvegað nevndini tilfar um útbúgvingina, sum leiðslan m.a. hevur fingið á kunningarferð í Danmark. Leiðslan hevur  eisini  upplýst  fyri  nevndini  um  hølis-  og  útbúnaðarviðurskiftini  við  atlit  at byggismiðútbúgvingini.</p>
<p><em type="bold">Niðurstøða</em> </p>
<p>Út  fra  spurnarkanningini,  sum  fyribilsnevndin  metir  vera  rættuliga  vegleiðandi,  frá  ymiskum kunningartilfari  um  útbúgvingina  og  eftir  viðgerð  á  fundum  í  nevndini,  kom  hon  til  ta  niðurstøðu,  at brúk er fyri at fáa sett í verk eina yrkisútbúgving til byggismið.</p>
<p>Grundað  á  hesa  niðurstøðu,  ger  fyribilsnevndin  í  kap.  3    eina  útgreinaða  tilráðing  um,  hvussu útbúgvingin til byggismið kann verða skipað. Í kap. 4 er gjørdur ein samandrátt av tilráðingunum, her í millum í hvønn mun, nevndin hevur rokkið málini samsvarandi arbeiðssetninginum.</p>
<p><em type="bold">3. táttur:  Útgreinað tilmæli viðvíkjandi útbúgvingini </em></p>
<p>Sum  longu  nevnt,  er  fyribilsnevndin  komin  til  ta  niðurstøðu,  at  brúk  er  fyri  yrkisútbúgvingini byggismiður.  Nevndin  fer  tí  í  hesum  t</p>
<p><em type="bold">Útbúgvingarheitið </em></p>
<p>Nevndin  varð  samd  um  at  geva  útbúgvingini  heitið <em type="italic">yrkisútbúgving  til</em> <em type="italic">byggismið</em>.  Heitið  er  í  mun  til </p>
<p><em type="italic">bygningssmiðir</em> meira hóskandi og í størri samsvar við tær uppgávur, sum lærlingar og yrkislærd taka </p>
<p>sær av. Heitið samsvarar eisini í størri mun til útbúgvingarstigini innan hetta arbeiðsøki: byggismiður - byggifrøðingur - byggiverkfrøðingur.</p>
<p><em type="bold">Endamálið við útbúgvingini </em></p>
<p>Tann  avlærdi  byggismiðurin  skal  kunna  loysa  vanligar  fyrikomandi  entreprenøruppgávur  og  á  einum høgum  stigi  sjálvstøðugt  kunna  fremja  allar  arbeiðstilgongdir  innan  viðkomandi  sergreinaøki.  Eisini skal tann avlærdi á ein framkomnan hátt og á einum forsvarligum fakligum og fíggjarligum støði kunna tilrættaleggja og fremja uppgávurnar við atliti at galdandi siðvenjum, standardum, lógum og reglum.</p>
<p>Endamálið við útbúgvingini skal eisini verða í samsvari við § 2 í yrkisútbúgvingarlógini: 1) at menna tann einstaka og hjálpa viðkomandi til samfelagsliga fatan,  2) at leggja grundarlag undir framtíðar yrki og  framhaldandi  útbúgving  og  3)  at  nøkta  tørvin  hjá  vinnuni,  tá  ið  um  ræður  fakligan  førleika  og almennan kunnleika.</p>
<p><em type="bold">Útbúgvingarskipanin </em></p>
<p>Fyribilsnevndin  hevur  kannað,  hvussu  útbúgvingin  verður  skipað  í  eitt  nú  Danmørk,  har  útbúgvingin nevnist struktørútbúgving - sí donsku frágreiðingina í fylgiskjali 1. Útbúgvingin (upplæringin) har, sum varir 3 ár og 6-11 mánaðir, er skipað sum ein skiftisútbúgving, t.v.s. skiftivís á læruplássi og skiftivís í skúla. Útbúgvingin hevur 3 breytir: verklagsbreytin, byggibreytin og brúgvabreytin. Stutt kann sigast, at  verklagsbreytin  fatar  um  tríggjar  høvuðsgreinar:  jørðarbeiði,  kloakk-  og  rørleiðingar  og bygningsuppgávur.  Byggibreytin  fatar  mest  um  arbeiði  omaná,  t.v.s.  gera  fundamentir,  seta  upp forskallingar, stoypa, seta upp byggielementir o.s.fr. Brúgvabreytin fatar um álegging av flísum o.t.</p>
<p>Fyribilsnevndin  mælir  til,  at  nevndu  breytir  verða  lagdar  saman  til  1  breyt  í  føroysku  útbúgvingini. Mælt verður somuleiðis til, at lærutíðin verður í samsvar við húsasmiðútbúgvingina, t.v.s., at lærutíðin verður 3 ár og 9 mánaðir. Mælt verður tó til, at skúlaparturin verður eitt sindur longri, t.v.s. 55 vikur til tess  at  røkka  neyðugu  undirvísingina  í  sergreinunum.  At  mælt  verður  til,  at  breytirnar  verða  lagdar saman til 1  breyt, byggir á fleiri orsøkir, nevnast kann, - at ein stórur partur (80%) av skúlaundirvísingini er tann sami í  breytunum. - At einans sergreinirnar (20%) eru ymiskar í breytunum, eru ymiskar - at arbeiðsuppgávurnar í stóran mun eru tær somu í breytunum, og - at arbeiðsøkið er ov smábýtt í Føroyum til at hava fleiri breytir.</p>
<p>Lærusáttmáli  skal  verða  gjørdar  við  góðkent  lærupláss  áðrenn  læran  byrjar.  Hevur  lærlingur  eina viðkomandi støðisútbúgving ella aðra viðkomandi skúlaútbúgving ella starvsroyndir, eigur hann at fáa frítøku í skúlaundirvísingini og møguliga at fáa lærutíðina styttað eftir galdandi reglum.</p>
<p>Fyribilsnevndin  heldur,  at  tá  ið  talan  er  um  nýggja  útbúgving,  eigur  serligt  fyrilit  at  verða  tikið  til drúgvar starvsroyndir innan byggismiðyrkið, herundir stytting av lærutíðini.</p>
<p>Útbúgvingin eigur annars at koma undir somu skipanarreglur sum aðrar yrkisútbúgvingar.</p>
<p><em type="bold">Skúlaundirvísingin   </em></p>
<p>Endamálið  við  skúlaundirvísíngini  er  at  geva  lærlingunum  tær  neyðugu  almennu  og  serligu fyritreytirnar  til  at  fremja  uppgávurnar  innan  arbeiðsøki,  sum  útbúgvingin  hevur  til  endamáls. Skúlaundirvísingin skal harumframt menna tann </p>
<p>Fyribilsnevndin mælir til, at undirvísingin fevnir um evni í øllum sergreinunum umframt evni, sum eru serliga  galdandi  í  føroyskum  viðurskiftum.  Talan  er  her  um  tey  serligu  føroysku  jarðfrøðiligu viðurskiftini, so sum at hava kunnleika til boring, spreinging, steinseting og grótlaging.</p>
<p>Ávegis  royndir  í  yrkislærugreinum  kunnu  fara  fram,  um  yrkisnevndin  samtykkir  hetta.  Royndir  ella próvtøkur í almennum lærugreinum fara fram eftir gjøllari av landsstýrimanninum ásettum reglum.</p>
<p>Tað  er  uppgávan  hjá  viðkomandi  yrkisnevnd  at  áseta  í  lesiætlanini  fyri  útbúgvingina,  hvørji  evni lærlingarnir skulu fáa undirvísing í. Fyribilsnevndin mælir tó til, at tær yrkislærugreinir (her í millum sergreinaevni),  sum  eru  í  báðum  breytunum  í  donsku  útbúgvingini,  verða  havdar  í  teirri  føroysku útbúgvingini.</p>
<p>Tað  er  eisini  uppgávan  hjá  viðkomandi  yrkisnevnd  at  gera  eina  neyvari  greining  av  evnunum,  sum útbúgvingin  skal  innihalda.  Yrkisnevndin  samtykkir  somuleiðis  býtið  millum  yrkislærugreinir, almennar  lærugreinir  og  sergreinir.  Her  skal  viðmerkjast,  at  §  12,  stk.  2  í  yrkisútbúgvingarlógini  tó ásetir,  at  yrkislærugreinirnar,  herundir  sergreinirnar,  skulu  vanliga  fata  um  60%  av  samlaðu undirvísingartíðini, almennar lærugreinir 30% og vallærugreinir 10%.</p>
<p>Fyribilsnevndin mælir til, at lærlingarnir fáa undirvísing í hesum almennu lærugreinunum: føroyskum, enskum  støddfrøði  og  alisfrøði.  Fyribilsnevndin  hevur  ikki  tikið  støðu  til,  um  hesar  lærugreinir  skulu verða á einum gymnasialum C-stigi ella á einum lægri stigi.</p>
<p>Innihaldið í teimum almennu lærugreinunum er ásett av landsstýrismanninum í kunngerð, her í millum undirvísingarevni, tímatal o.l. og hvussu próvtøkur fara fram.</p>
<p><em type="italic">Yrkisskúlin</em>,  sum  lærlingurin  skal  á  í  kravdu  skúlagongdini  í  lærutíðini,  er  ein  spurningur,  sum </p>
<p>fyribilsnevndin ikki er biðin um at viðgera og heldur ikki hevur viðgjørt so neyvt. Viðmerkjast skal tó, at  í  øðrum  handverksútbúgvingum  fer  skúlagongdin  annaðhvørt  fram  í  føroyskum  ella  í  donskum yrkisskúla. Fyribilsnevndin hevur kannað og fingið upplýst, at lærlingar í byggismiðútbúgvingini - eins og  aðrir  handverkslærlingar  -  kunna  taka  kravdu  skúlagongdina  í  donskum  yrkisskúla,  men  heldur nevndin tó, at tað átti at verið møguligt heldur at havt skúlagongdina í Føroyum.</p>
<p>Fyribilsnevndin hevur kannað eitt sindur, hvat krevst fyri at hava skúlagongdina í Føroyum. M.a. hevur nevndin  verið  í  samband  við  leiðsluna  á  Tekniska  skúla  í  Klaksvík  hesum  viðvíkjandi.  Talan  er  um trinnandi høvuðstreytir: Lærarar, høli og útbúnaður.</p>
<p>Hvat  viðvíkur  lærarum,  so  upplýsir  skúlin,  at  føroysku  skúlarnir  hava  sum  er  lærarar  í  almennu lærugreinunum  og  fleiri  yrkislærugreinum.  Í  øðrum  yrkislærugreinum  metir  leiðslan  tað  ikki  fara  at verða trupult at fáa lærarar.</p>
<p>Hvat viðvíkur høli til undirvísingina, upplýsir leiðslan á skúlanum soleiðis: <em type="italic">Vit meta, at allar almennu </em></p>
<p><em type="italic">lærugreinirnar og ein partur av yrkisfrálæruni kann skipast á einum tekniskum skúla, ið hevur timbur- og  snikkaraverkstað.  Innan  yrkislæruna  annars  er  tørvur  á  einum  høli  til  forskalling,  jarnbinding  og stoyping.  Sjálvandi  kann  hetta  gerast  undir  opnum  himni,  men  roknast  má  við,  at  veðrið  kann  darva undirvísingina.  Hartil  er  tørvur  á  einum  planeraðum  øki,  har  undirvísast  kann  í  graving,  tyrving, kloakering  o.ø.  Møguliga  kann  hetta  skipast  í  samstarvi  við  eina  entreprenør  fyritøku,  sum  javnan hevur  tílík  arbeiði.  Um  spreinging  skal  verða  ein  partur  av  yrkisfrálæruni,  so  er  neyðugt  at  hava atgongd til eitt fja</em> </p>
<p>Viðvíkjandi spurninginum um neyðuga útbúnaðin til byggismiðútbúgvingina, sigur leiðslan á skúlanum soleiðis: <em type="italic">Sum  nevnt  omanfyri  ber  til  at  samstarva  við  ein  útleigara  ella  entreprenørfyritøku  um </em></p>
<p><em type="italic">serliga  útgerð,  sum  er  knýtt  at  yrkisfrálæruni.  Neyðugt  er  at  hava  atgongd  til  m.a.  hesa  útgerð: rennugravara,  systemforskalling,  útgerð  til  jarnbinding,  blandimaskinu,  vibrator,  stillads, stampara, mátitól (nivellering o.a.) umframt hondamboð til nevndu arbeiði. </em></p>
<p><em type="bold">Verkligi parturin </em></p>
<p>Endamálið  við  verkliga  partinum  er  at  geva  lærlinginum  almennan  og  fakligan  førleika  fyri  at  kunna fremja uppgávurnar sum byggismiður, og at  geva lærlinginum eina praktiska og ástøðiliga vitan, sum ger hann føran at taka á seg sjálvstøðugar uppgávur.</p>
<p>Upplæringin  í  verkliga  partinum  skal  fara  fram  á  einum  av  viðkomandi  yrkisnevnd  góðkendum læruplássi.  Fyribilsnevndin  hevur  ta  fatan,  at  ikki  allar  føroyskar  fyritøkur  fevna  um  eitt  nóg  breitt upplæringarøki, og tí mælir nevndin til, at um so er, at eitt lærupláss ikki kann geva upplæring í øllum teimum evnum, sum reglurnar fyri útbúgvingina áseta, eigur treytin fyri at kunna taka lærling í læru at vera,  at  læruplássið  ger  avtalu  við  annað  lærupláss  (útisetavirki),  sum  so  kann  geva  lærlinginum upplæring í teimum uppgávum, sum læruplássið annars ikki megnar.</p>
<p>Læruplássið  eigur  at  skipa  uppgávurnar  soleiðis,  at  lærlingurin  fær  eina  stigvísa  upplæring,  sum  við endan av lærutíðini gevur honum tann neyðuga førleikan at virka sum avlærdur byggismiður.</p>
<p>Tað er uppgávan hjá  yrkisnevdini at áseta í lesiætlanunum fyri útbúgvingina eina neyvari greining av evnunum, sum lærlingar skulu fáa upplæring í.</p>
<p><em type="bold">Sveinaroynd </em></p>
<p>Sveinaroynd  verður  hildin  erftir  reglum,  sum  verða  ásettar  í  útbúgvingarkunngerðini  fyri byggismiðútbúgvingina.  Sveinabræv  verður  útskrivað  eftir  galdandi  reglum,  tá  ið  sveinaroyndin  er staðin og skúlaváttan og starvsváttan er latin yrkisnevndafyrisitingini.</p>
<p><em type="bold">Møguleikin fyri framhaldandi útbúgving </em></p>
<p>Fyribilsnevndin  leggur  dent  á,  at  yrkislærdur  byggismiður  skal  hava  møguleika  at  útbúgva  seg  víðari eins  og  aðrir  avlærdir  lærlingar.  Nevndin  hevur  kannað,  hvørjar  treytirnar  eru  fyri  upptøku  á framhaldsútbúgvingum og er komin til ta niðurstøðu, at avlærdir byggismiðir lúka upptøkutreytirnar til framhaldandi útbúgving til eitt nú bygningskonstruktør.</p>
<p><em type="bold">4. táttur:  Samandráttur og niðurstøða </em></p>
<p>Í arbeiðssetninginum verður biðið um, at fyrisbilsnevndin viðger ávís viðurskifti. Nevndin er av teirri áskoðan, at hesi viðurskifti eru tikin við í hesum tilmæli, og hevur nevndin somuleiðis gjørt sær sínar tankar  og  tilráðingar  hesum  viðvíkjandi.  Í  hesum  samandrátti  skulu  stutt  nevnast  tær  niðurstøður, nevndin er komin til:</p>
<p><em type="italic">Fyritreytirnar fyri læruplássum innan nevnda øki skulu vera til staðar. </em></p>
<p>Her verður víst til ta kanning, sum nevndin hevur gjørt millum virkir, sum kunnu hugsast at fara at taka lærlingar  í  læru.  Sambært  niðurstøðuna  á  bls.  6  kann  staðfestast,  at  tørvur  er  á  at  útbúgva  fólk  til byggismiðyrkið. Somuleiðis metir fyribilsnevndin, at tær fyritøkur, sum samband hevur verið við, lúka fyritreytirnar at taka lærlingar. Sum umrøtt á bls. 10, eiga fyritøkur eisini - um tað er neyðugt, at gera avtalu við útisetavirki.</p>
<p><em type="italic">Fyritreytirnar fyri at fáa neyðuga fakliga og almenna undirvísing skulu vera til staðar. </em></p>
<p>Nevndin hevur fingið upplýst, at til ber hjá lærlingum, sum taka byggismiðútbúgvingina, at kunna</p>
<p><em type="italic">Lokin útbúgving skal kunna geva førleika til framhaldslestur. </em></p>
<p>Nevndin hevur kannað, hvørjar treytirnar eru fyri upptøku á framhaldsútbúgvingum og er komin til ta niðurstøðu,  at  avlærdir  byggismiðir  lúka  upptøkutreytirnar  til  framhaldandi  útbúgving  til  eitt  nú bygningskonstruktør. Førleikin er tó í ein mun treytaður av, at lærlingarnar hava lokið tær í tilmælinum nevndu almennu lærugreinirnar - møguliga á einum C-stigi.</p>
<p><em type="italic">At útbúgvingin, um hon skal samanberast við eina miðnámsútbúgving, í minsta lagi er 3 ár. </em></p>
<p>Fyribilsnevndin  mælir  til,  at  útbúgving  varir  3  ár  og  9  mánaðir,  og  at  hon  bæði  inniheldur  tær  í tilmælinum  nevndu  fakligu  lærugreinir,  her  í  millum  sergreinir,  umframt  tær  í  tilmælinum  nevndu almennu lærugreinirnar.</p>
<p>Í arbeiðssetninginum verður fyribilsnevndin við støði í nevndu ásetingum og málsetningum, biðin um geva ráðnum sína tilráðing um byggismiðútbúgvingina, soleiðis  - <em type="italic">at lærlingurin røkkur tey fakligu málini.</em> Fyribilsnevndin er av teirri sannføring, at um útbúgvingin verður  skipað,  soleiðis  sum  mælt  er  til  í  tilmælinum,  verða  tey  fakligu  málini  rokkin.  Her  skal viðmerkjast, at tað er uppgávan hjá yrkisnevndini at tryggja hesum. </p>
<p>- <em type="italic">at  lærlingurin  røkkur  tey  almennu  málini,  tey  persónligu  málini  og  fær  møguleika  fyri </em></p>
<p><em type="italic">framhaldandi  útbúgving. </em>Fyribilsnevndin  mælir  til,  at  útbúgvingin  verður  soleiðis  skipað,  at </p>
<p>lærlingar  í  byggismiðútbúgvingini  lúka  tey  fakligu  krøvini,  umframt  tey  neyðugu  almennu lærugreinakrøvini,  sum  m.a.  skulu  geva  avlærdum  førleika  at  verða  tikin  upp  til  framhaldandi útbúgving.</p>
<p>Fyribilsnevndin er av teirri meting, at hon sostatt í hesi tilráðing hevur lýst tey viðurskifti, sum henni varð álagt. Eisini metir fyribilsnevndin, at karmarnir um yrkisútbúgvingina <em type="italic">byggismiður</em>, soleiðis sum teir  er  lýstir,  lúka  tey  krøv,  sum  sett  eiga  at  verða  slíkari  útbúgving.  Harumframt  metir  nevndin tilráðingina  at  verða  nøktandi  sum  grundarlag  fyri  einari  støðutakan  hjá  Yrkisútbúgvingarráðnum  til, um  tað  skal  mæla  landsstýrismanninum  til  at  seta  útbúgviongina  í  verk,  umframt  nøktandi  tilfar  hjá møguligari viðkomandi yrkisnevnd at byggja víðari á. </p>
<p><em type="italic">Tórshavn í juni mánaði 2003 </em></p>
<p>     _______________________                   <em type="italic">___________________           </em></p>
<p><em type="italic">                 Jan E. Andersen                                          Poul Øregaard   </em></p>
<p><em type="italic">     _______________________                  ____________________ </em></p>
<p><em type="italic">                 Eyðfinn Lenvig                                         Christina Nolsøe </em></p>
<p><em type="italic">_______________________ </em></p>
<p><em type="italic">  Petur Oluf Hansen, skrivari    </em></p>
<p><em type="bold">Fylgiskjal 1 </em></p>
<p>Niðanfyri  er  prentað  skjal  frá  heimasíðuni  hjá  danska  kenslumálaráðnum  um  yrkisútbúgvingina  <span type="quote" xml:lang="dan">“struktør  og brolægger”</span>, sum fyribilsnevndin hevur givið heitið <span type="quote">“byggismiður”</span> í tí føroysku yrkisútbúgvingini.</p>
<p xml:lang="dan">Hvis man vil samle den ældste erfaring og den nyeste viden om fundamenter, jordarbejder og vejbygning, så kan man samle struktør- og brolæggeruddannelsen under en hat - og det har man gjort.  Uddannelsen har 3 specialer: brolægger, anlægsstruktør og bygningsstruktør.  Brolæggerhvervet er i dag et meget lille erhverv, hvor der kun uddannes ganske få årligt, men det er et erhverv med stolte traditioner. Mange steder i Europa kan man endnu se romernes godt totusin<em type="italic"> </em></p>
</body></document>