<document xml:lang="fao" id="no_id"><header><title/><genre code="admin"/><author><unknown/></author><wordcount>2019</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>ríkislógartilmæli-um-at-seta-í-gildi-fyri-føroyar-lov-for-færøerne-om-rettens-pleje-ny-retsplejelov.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>1 / 8</p>
<p xml:lang="dan"><em type="bold">Løgmansskrivstovan </em></p>
<p><em type="bold">Løgtingið </em></p>
<p xml:lang="dan">Dagfesting: 25. juli 2019</p>
<p>Mál nr.: 0698-226/19</p>
<p>Málsviðgjørt: NF</p>
<p>Eftirkannað: Lógartænastan dagfestir</p>
<p><em type="bold">Løgtingsmál nr. xx/2019: Uppskot til ríkislógartilmæli um at seta í gildi fyri Føroyar </em></p>
<p xml:lang="dan"><em type="bold">Lov for Færøerne om rettens pleje (Ny retsplejelov) </em></p>
<p xml:lang="dan"><em type="bold">Uppskot til </em></p>
<p><em type="bold">Ríkislógartilmæli um at seta í gildi fyri Føroyar </em></p>
<p xml:lang="dan"><em type="bold">Lov for Færøerne om rettens pleje (Ny retsplejelov) </em></p>
<p>Mælt verður ríkismyndugleikunum til at seta í gildi fyri Føroyar uppskot til Lov for Færøerne om rettens pleje (Ny retsplejelov), ið er hjálagt sum skjal 1.</p>
<p><em type="bold">Kapittul 1. Almennar viðmerkingar </em><em type="bold">1.1. Orsakir til uppskotið </em></p>
<p>Rættargangslógin fyri Føroyar er rættuliga afturúrsigld, tí lógin er ikki blivin dagførd regluliga seinasta nógvu árini. Talan er ikki einans um smávegis frábrigdi, men um sera umfatandi munir á lóggávuni, sum eru galdandi í Føroyum í mun til í Danmark. Fleiri enn 200 broytingar eru gjørdar í donsku rættargangslógini, sum ikki eru settar í gildi fyri Føroyar.</p>
<p>Hetta er sera óheppið, tí Føroya rættur er ein samfeldur partur av tí donsku rættarskipanin, og fleiri dómar skulu roynast í landsrættinum og Hægstarætti. Rættargangslógin er felagsmál, og tí eiga somu reglur at galda innan skipanina, um ikki serlig føroysk viðurskifti gera, at frávik skal gerast.</p>
<p>Landsstýrið hevur seinastu 10 árini fingið nógvar áheitanir frá bæði stjórnarráðum, feløgum, stovnum og einstaklingum um at dagføra reglurnar í rættargangslógini á ymiskum økjum t.d. um varðhald, avbyrging, rættarmeklimg, innlit, bólkasakarmál, hjásitar, nevningamál, fría rættargongd, saksgongdin til Hægstarætt o.a. 2 / 8</p>
<p>Eftir áheitan frá løgmanni setti danski løgmálaráðharin í 2017 ein arbeiðsbólk við umboðum frá landsstýrinum, Føroya rætti, Fútanum, Føroya Advokatfelagi, Fróðskaparsetrinum,</p>
<p>Ríkisumboðnum, Domstolsstyrelsen, Dommerforeningen og Løgmálaráðnum at gera uppskot til ein fullkomna dagføring av rættargangslógini fyri Føroyar. Arbeiðsbólkurin varð liðugur við sína gjøgnumgongd av allari rættargangslógini á sumri 2018. Síðani hevur Løgmálaráðið arbeitt við at gera uppskotið liðugt, og nú hevur landsstýrið fingið eitt uppskot til nýggja rættargangslóg fyri Føroyar, sum við hesum ríkislógartilmælinum verður lagt fyri Løgtingið. <em type="bold">1.2. Galdandi lóggáva </em></p>
<p xml:lang="dan">Galdandi rættargangslóg fyri Føroyar er danska rættargangslógin, soleiðis sum hon var orðað í <em type="italic">lovbekendtgørelse nr. 148 af 9. marts 2004 </em>. Síðani eru nakrar broytingar gjørdar: 1) Lov nr. 529 af 6. juni 2007 (Massemediernes kildebeskyttelse, børnesagkyndige dommere og udenlandske advokater på Færøerne m.v.), 2) § 1 í Lov nr. 505 af 12. juni 2009 (Behandling af værgemålssager, ajourføring af regler om advokaters virksomhed, digital-, tele- og videokommunikation, afskaffelse af hæftestraffen m.v.), 3) Lov nr. 414 af 9. maj 2011 (Legemsindgreb, advokatvirksomhed), 4) Lov nr. 732 af 25. juni 2014 (Indgreb i meddelelseshemmeligheden, observation, dataaflæsning, forstyrrelse eller afbrydelse af radio- eller telekommunikation og videoafhøring af børn m.v.), 5) § 1 í Lov nr. 1492 af 23. december 2014 (Indførelse af virksomhedspant på Færøerne), 6) § 1 í Lov nr. 78 af 27. januar 2016 (Videoafhøring af børn og unge i straffesager, bestemmelser om territorial gyldighed for Færøerne og Grønland m.v.), og 7) Lov nr. 428 af 3. maj 2017 (International kompetence i ægteskabssager) <em type="bold">1.3. Endamálið við uppskotinum </em></p>
<p>Endamálið við lógaruppskotinum er at fáa eina nýggja og dagførda rættargangslóg fyri</p>
<p>Føroyar.</p>
<p>Eisini er ætlanin framyvir at hava ein árliga embætismannafund millum landsstýrið og</p>
<p>Løgmálaráðið, sum skal umrøða aktuellar spurningar viðvíkjandi rættarskipanini í Føroyum, heruppií hvørjar broytingar eiga at verða gjørdar í føroysku rættargangslógini orsakað av framdum broytingum í donsku rættargangslógini ella broytingum í løgtingslógum. <em type="bold">1.4. Samandráttur av nýskipanini við uppskotinum </em></p>
<p>Víst verður til almennu viðmerkingarnar í hjálagda lógaruppskotinum.</p>
<p>Yvirlit yvir mest týðandi broytingarnar: <em type="italic">1) Nevninga- og dómsmál: </em></p>
<p>Í viðgerð í landsrættinum í nevninga- og dómmansmálum fara at luttaka 3 dómarar. Í nevningamálum luttaka 9 nevningar. Í dómmansmálum verður landsrætturin víðkaður við 3 dómsmonnum. 3 / 8</p>
<p>Í viðgerð av borgarligum málum í Føroya rætti kann rætturin í ávísum førum verða settur við 3 dómarum.</p>
<p>Í nevningamálum í Føroya rætti luttaka 3 dómarar og 6 nevningar, og í dómmansmálum luttaka 1 dómari og 2 dómsmenn. Próvmetingin í nevningamálum fer eisini at kunna kæaast til hægri rætt <em type="italic">2) Útnevning av sakkønum, trygdarviðurskifti, skjalainnlit o.a.: </em></p>
<p>Nærri reglur verða um útnevning av sakkønum dómarum í landsrættinum og í Føroya rætti í einstøkum málum. Ein nýggjur kapittul er um trygdarviðurskiftini við rættin.</p>
<p>Reglurnar um afturlating av hurðum, navnaforboð og samskifti við fartelefon o.a. meðan rættarfundur verður hildin eru meira nágreiniligar og víðkaðar.</p>
<p>Nýggjar reglur um innlit í skjøl hjá dómstólunum.</p>
<p>Reglurnar um fyribilssetan av dómarum, teirra framíhjáarbeiði og fráfaring grundað aldur eru orðaðar av nýggjum. Eisini eru reglur um verumáta dómarans undir rættarfundinum.</p>
<p>Reglurnar um ógegni dómarans grundað á at viðkomandi áður hevur viðgjørt málið eru øðrvísi. <em type="italic">3) Fútin, Føroya Politi og Politiøkisráð: </em></p>
<p>Starvið hjá Fútanum verður skipað sum eitt politistjórastarv. Fútin og Føroya Politi fara framyvir at vísa til Ríkispolitiið. Reglurnar um uppgávurnar hjá Føroya Politi verða fluttar yvir í Politilógina, sum ætlanin er seta í gildi fyri Føroyar.</p>
<p>Sett verður eitt Politiøkisráð við umboðum fyri Føroya Politi, kommunurnar og landsstýrið.</p>
<p>Ráðið skal viðgera lokalar trupulleikar og fremja samstarv millum ymiskar myndugleikar.</p>
<p>Lokalnevndin verður avtikin. <em type="italic">4) Tann óhefti Politiklagumyndugleikin: </em></p>
<p>Óhefti Politiklagumyndugleikin fer at viðgera klagur um Føroya Politi (atferðarklagur) og at rannsaka revsimál móti politistarvsfólki hjá Føroya Politi <em type="italic">5) Felags regur fyri borgarlig mál og revsimál: </em></p>
<p>Reglurnar um kunnuggering eru umorðaðar. M.a. verður nú møguligt at brúka telefonkunnuggering. Nágreiniligar reglur um hvussu vitni, sum verða tikin í varðhald, skulu viðfarast.</p>
<p>Parturin um skoðan og meting er nýggjur. Neyvari reglur um hvussu dómar skulu orðast, og nýggjar reglur um at siga dóm í revsimáli. <em type="italic">6) Borgarligur rættargangur: </em></p>
<p>Nýggjar reglur um bólkarættarmál. Reglur um rættargangsfulltrúar, og eftirlit við teirra virksemi. Nýtt kapittul um rættarseming, og nýggur kapittul um hugverksrættindamál.</p>
<p>Dagføring av reglunum um sakarkostnað. Nýggjar reglur um fría rættargongd.</p>
<p>Rættargangsháttur: Umorðingar av reglunum um sakarfyrireikingina í 1. instansi. Kæru- og klagureglurnar broyttar smávegis. Nýggjur kapittul er um viðgerð av sakum um minni krøv 4 / 8 (smákravssakir). Reglurnar um sakir um hjúnaband, faðirskap og foreldramyndugleika eru orðaðar av nýggjum.</p>
<p>Tvingsilsfulnaður: Nýggjur kapittul um tvingsilsfulnað av foreldramyndugleika. Eisini broyttar reglur um nýtsluveð og beinvegis fútarættargerð.</p>
<p>Fyribils rættartiltøk: Reglurnar um arrest og forboð er umorðaðar. Nýggjur kapittul um próvsikring viðvíkjandi broti á hugverskrættindi. <em type="italic">7) Revsirættargangur: </em></p>
<p>Í revsimálum luttaka dómsmenn í øllum revsimálum, har tað kann verða talan um revsing í 6 mánaðar ella longri. Í einum nevningamáli kann ákærdi avgera, at nevningamálið skal viðgerast sum dómmansmál. Nevningamál kunnu kærast til landsrættin, har málið av nýggjum verður viðgjørt við luttøku av nevningum; kæran kann eisini fevna um skuldarspurningin.</p>
<p>Nágreiniligar reglur um ákæruafturtøku, og freistir fyri nær ákæra kann reisast.</p>
<p>Nágreiniligar reglur um verjan í einum revsimáli. Reglur um advokathjálp til órættaða eru víðkaðar, og tað eru reglur um at geva órættaða fráboðan um viðurskifti hjá brotsmanninum. <em type="italic">8) Sakargransking, tvingsilsinntriv o.a. </em></p>
<p>Reglurnar um yvirhoyring politianna eru broyttar og víðkaðar. Reglur eru undir hvørjum treytum tað kunnu setast tiltøk í verk fyri at skunda undir einhvønn at fremja ella halda fram við einum lógarbroti.</p>
<p>Reglurnar um rættarverjuvarðhaldsfongsling eru víðkaðar í ávísum førum – serliga í samband við kynsbrotsverk. Reglurnar um avbyrging í fongsli eru herdar, og reglurnar um rannsókn og inndrátt eru broyttar.</p>
<p>Nýggjur partur um onnur onnur sakargranskingartiltøk, m.a. fotografering av skuldsetta, fráboðan um viðurskifti hjá skuldsetta og um inntriv mótvegis persónum undir 15 ár. <em type="italic">9) Ákæra og dómsviðgerð í 1. instansi. </em></p>
<p>Reglurnar eru sum heild umorðaðar. <em type="italic">10) Ábyrgd landsstýrismanna </em></p>
<p>Nýggjur kapittul er um rættargangsreglurnar fyri viðgerð av sakum móti landsstýrismonnum um viðskifti í sambandi við teirra embætisførslu. <em type="bold">1.5. Ummæli og ummælisskjal </em></p>
<p>Uppskotið hevur verið sent til ummælis hjá: Almannamálaráðnum, Heilsu- og innlendismálaráðnum, Mentamálaráðnum, Uttanríkis- og vinnumálaráðnum,</p>
<p>Fiskimálaráðnum, Samferðslumálaráðnum, Fíggjarmálaráðnum, Føroya rætti, Føroya landfúta, Kriminalforsorgini, Ríkisumboðnum, Fróðskaparsetrinum, TAKS, Dátueftirlitinum,</p>
<p>Gjaldstovuni, Almannaverkinum, Familjufyrisitingini, Barnaverndarstovuni,</p>
<p>Brúkaraumboðnum, Sjóvinnustýrinum, Umhvørvisstovuni, Vinnustovninum, Føroya 5 / 8</p>
<p>Kommunufelag, MEGD - Meginfelag teirra ið bera brek í Føroyum, Føroya advokatfelag,</p>
<p>Føroya politistafelag, Amnesty International Føroya deild, Vinnuhúsið og Føroysk Miðlafólk.</p>
<p>Lógaruppskotið hevur eisini ligið alment frammi á heimasíðuni hjá Løgmansskrivstovuni.</p>
<p>Ummæli er komið frá .....</p>
<p><em type="bold">Kapittul 2. Avleiðingarnar av uppskotinum </em><em type="bold">2.1. Fíggjarligar avleiðingar fyri land og kommunur </em></p>
<p>Mett verður ikki at lógin hevur við sær fíggjarligar avleiðingar fyri land og kommunur, heruppií meirútreiðslur fyri ríkismyndugleikar <em type="bold">2.2. Umsitingarligar avleiðingar fyri land og kommunur </em></p>
<p>Mett verður ikki at lógin hevur við sær stórvegis umsitingarligar avleiðingar fyri land og kommunur, tó so at kommunurnar skulu luttaka í nýggja Politiøkisráðnum. Fyri virksemið hjá</p>
<p>Føroya rætti er talan um fleiri nýggjar reglur. <em type="bold">2.3. Avleiðingar fyri vinnuna </em></p>
<p>Lógaruppskotið hevur ongar fíggjarligar ella umsitingarligar avleiðingar fyri vinnuna. <em type="bold">2.4. Avleiðingar fyri umhvørvið </em></p>
<p>Lógaruppskotið hevur ongar avleiðingar fyri umhvørvið. <em type="bold">2.5. Avleiðingar fyri serstøk øki í landinum </em></p>
<p>Lógaruppskotið hevur ikki fíggjarligar, umsitingarligar ella umhvørvisligar avleiðingar fyri serstøk øki í landinum. <em type="bold">2.6. Avleiðingar fyri ávísar samfelagsbólkar ella felagsskapir </em></p>
<p>Lógaruppskotið hevur ávísar umsitingarligar avleiðingar fyri tey sum starvast í rættarskipanini, tvs. advokatar, ákæruvaldið og politistar.</p>
<p>Eisini er rætturin at fáa hjásita víðkaður, og rættarstøðan hjá órættaða í fleiri førum betra. <em type="bold">2.7. Millumtjóðasáttmálar á økinum </em></p>
<p>Tað eru ikki millumtjóðasáttmálar á hesum økinum, ið lógaruppskotið fevnir um, sum</p>
<p>Føroyar hava skyldu at fylgja. 6 / 8</p>
<p>Uppskotið hevur tí ikki fíggjarligar, umsitingarligar, umhvørvisligar ella aðrar avleiðingar grundað á skyldur í millumtjóðasáttmála. <em type="bold">2.8. Tvørgangandi millumtjóðasáttmálar </em></p>
<p>Uppskotið er ikki í ósamsvar við Hoyvíkssáttmálan, og stuðlar í fleiri førum undir ásetingar í</p>
<p>Sáttmála Sameindu Tjóða um rættindi hjá einstaklingum, ið bera brek, og Evropeiska mannarættindasáttmálan, EMRS. T.d. rætt til tolk undir rættarviðgerð, reglur sum hava til endamál at stytta saksviðgerðartíðin, kæra í nevningamálum fer eisini at fevna um skuldarspurningin (próvdømingina)</p>
<p>Uppskotið hevur tí ikki fíggjarligar, umsitingarligar, umhvørvisligar ella aðrar avleiðingar grundað á skyldur í millumtjóðasáttmála. Sí eisini viðmerkingarnar í hjálagda uppskoti, skjal 1. <em type="bold">2.9. Markaforðingar </em></p>
<p>Markaforðingar eru lógir, almennar reglur og siðvenjur, ið tarna flytføri hjá tí einstaka ella møguleikanum hjá fyritøkum at virka um landamørk í Norðurlondum.</p>
<p>Marknaforðingar koma vanliga av, at lóggávan í londunum kring okkum og okkara lóggáva ikki eru samskipaðar. Eru skipanirnar í londunum ikki samskipaðar, kunnu verða krøv í lóggávuni, sum hava við sær óhepnar og ótilætlaðar avleiðingar.</p>
<p>Tað verður mett, at lógaruppskotið ikki elvir til nýggjar marknaforðingar. Uppskotið hevur tikið atlit at t.d. foreldramyndugleikamál skulu kunna viðgerast og útinnast í øllum ríkinum. <em type="bold">2.10. Revsing, fyrisitingarligar sektir, pantiheimildir ella onnur størri inntriv </em></p>
<p>Lógaruppskotið hevur ikki nýggjar ásetingar um revsing, fyrisitingarligar sektir, pantiheimildir ella onnur størri inntriv. <em type="bold">2.11. Skattir og avgjøld </em></p>
<p>Lógaruppskotið hevur ongar ásetingar um skatt ella avgjøld. <em type="bold">2.12. Gjøld </em></p>
<p>Lógaruppskotið hevur ongar ásetingar um gjøld. <em type="bold">2.13. Áleggur lógaruppskotið likamligum ella løgfrøðiligum persónum skyldur? </em></p>
<p>Lógaruppskotið leggur ikki aðrar skyldur á fólk, so sum upplýsingarskyldu, skrásetingarskyldu ella t.d. krøv um loyvi, enn tað sum er galdandi í dag. <em type="bold">2.14. Leggur lógaruppskotið heimildir til landsstýrismannin, ein stovn undir </em><em type="bold">landsstýrinum ella til kommunur? </em></p>
<p>Lógaruppskotið gevur í fleiri førum løgmálaráðharranum heimild at áseta nærri reglur um ymisk viðurskifti.7 / 8 <em type="bold">2.15. Gevur lógaruppskotið almennum myndugleikum atgongd til privata ogn? </em></p>
<p>Lógaruppskotið gevur í ávísum førum politinum slíkar heimildir. Heimildin er tó nágreiniliga skipað og ásett er nær og undir hvørjum treytum hetta kann verða gjørt. <em type="bold">2.16. Hevur lógaruppskotið aðrar avleiðingar? </em></p>
<p><em type="italic">Fylgibroytingar í aðrari lóggávu </em></p>
<p>Neyðugt verður at gera fleiri fylgibroytingar í aðrari lóggávu orsakað av lógaruppskotinum.</p>
<p>Hetta er tí, at tað í fleiri løgtingslógum og øðrum rættarreglum verður víst til ásetingar í rættargangslógini. Tá nýggj rættargangslóg er samtykt, er neyðugt at rætta og dagføra allar tilvísingar í øðrum lógum. Uppskot um fylgibroytingar verður lagt fyri Løgtingið samtundis sum hetta lógaruppskotið.</p>
<p><em type="italic">Tey 17 Heimsmálini hjá ST fyri burðadyggari menning. </em></p>
<p>Uppskotið kemur undir høvuðsmál nr. 16 í Heimsmálunum, sum er um <em type="italic">Frið, rættvísi og </em><em type="italic">sterkar stovnar </em>. Endamálið er at virka fyri friðsomum og inkluderandi samfeløgum, at útvega øllum atgongd til rættartrygd og byggja munagóðar, ábyrgar og inkluderandi stovnar á øllum økjum. <em type="bold">2.17. Talvan: Yvirlit yvir avleiðingarnar av lógaruppskotinum </em></p>
<p>Fyri landið ella landsmyndug-leikar/ríkismyndugleikar</p>
<p>Fyri kommunalar myndugleikar</p>
<p>Fyri pláss ella øki í landinum</p>
<p>Fyri ávísar samfelags-bólkar ella felagsskapir</p>
<p>Fyri vinnuna</p>
<p>Fíggjarligar ella búskaparligar avleiðingar</p>
<p>Nei</p>
<p>Nei</p>
<p>Nei</p>
<p>Nei</p>
<p>Nei</p>
<p>Umsitingarligar avleiðingar</p>
<p>Ja</p>
<p>Ja</p>
<p>Nei</p>
<p>Vel Ja ella Nei</p>
<p>Nei</p>
<p>Umhvørvisligar avleiðingar</p>
<p>Nei</p>
<p>Nei</p>
<p>Nei</p>
<p>Nei</p>
<p>Nei</p>
<p>Avleiðingar í mun til altjóða avtalur og reglur</p>
<p>Nei</p>
<p>Nei</p>
<p>Nei</p>
<p>Nei</p>
<p>Nei</p>
<p>Sosialar avleiðingar</p>
<p>Ja</p>
<p>Ja</p>
<p><em type="bold">Kapittul 3. Serligar viðmerkingar </em></p>
<p>Viðvíkjandi serligu viðmerkingunum til tær einstøku greinirnar verður víst til viðmerkingarnar í lógaruppskotinum, sum er hjálagt sjum skjal 1.</p>
<p>Lógin skal ætlandi koma í gildi 1. januar 2021. 8 / 8</p>
<p><em type="bold">Hjálagt skjal: </em></p>
<p xml:lang="dan">Skjal 1. Forslag til Lov for Færøerne om rettens pleje (Ny retsplejelov)</p>
<p xml:lang="dan">Løgmansskrivstovan, dagfesting.</p>
<p><em type="bold">Aksel V. Johannesen </em>løgmaður / Marjun Hanusardóttir </p>
</body></document>
