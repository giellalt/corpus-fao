<document xml:lang="fao" id="no_id"><header><title/><genre code="admin"/><author><unknown/></author><wordcount>4873</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2017.05 Tilmæli um ferðavinnuútbúgving.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Tilmæli</p>
<p>Ferðavinnuútbúgving í  Miðnám í Vestmanna</p>
<p>Mentamálaráðið</p>
<p>Innihalds yvirlit</p>
<p><em type="italic">Kap. 1 Inngangur ......................................................................................................................................... 2 </em></p>
<p><em type="italic">1.1 Arbeiðssetningur fyri ferðavinnuútbúgving í Miðnám í Vestmanna..................................................... 2 </em></p>
<p><em type="italic">1.2 Arbeiðsháttur ..................................................................................................................................... 3 </em></p>
<p><em type="italic">Kap. 2 Útbúgvingarleistur ............................................................................................................................ 4 </em></p>
<p><em type="italic">2.1 Ferðaleiðaraskeið ............................................................................................................................... 4 </em></p>
<p><em type="italic">Málbólkur ............................................................................................................................................ 4 </em></p>
<p><em type="italic">Innihald ............................................................................................................................................... 4 </em></p>
<p><em type="italic">Upptøka ............................................................................................................................................... 5 </em></p>
<p><em type="italic">2.2 Ferðavinnuútbúgving ......................................................................................................................... 5 </em></p>
<p><em type="italic">Málbólkur ............................................................................................................................................ 5 </em></p>
<p><em type="italic">Innihald ............................................................................................................................................... 5 </em></p>
<p><em type="italic">Upptøka ............................................................................................................................................... 6 </em></p>
<p><em type="italic">2.3 Tillaging av verandi miðnámsútbúgving ............................................................................................. 7 </em></p>
<p><em type="italic">Málbólkur ............................................................................................................................................ 7 </em></p>
<p><em type="italic">Innihald ............................................................................................................................................... 7 </em></p>
<p><em type="italic">Kap. 3 Hølisviðurskifti................................................................................................................................. 8 </em></p>
<p><em type="italic">Kap. 4 Tilmælið ........................................................................................................................................... 8 </em></p>
<p><em type="italic">4.1 Ferðaleiðaraskeið ............................................................................................................................... 8 </em></p>
<p><em type="italic">4.2 Ferðavinnuútbúgving 2018 ..........................................................................................</em></p>
<p><em type="italic">4.3 Tillaging av verandi miðnámsútbúgving ............................................................................................10 </em></p>
<p><em type="italic">Kap. 5 Fíggjarligar avleiðingar....................................................................................................................10 </em></p>
<p><em type="italic">5.1 Studningsmøguleikar .........................................................................................................................11 </em></p>
<p><em type="italic">Fylgiskjal 1 – Hagtøl...................................................................................................................................12 </em></p>
<p><em type="italic">Fylgiskjal 2 – Ferðaleiðaraskeiðið ...............................................................................................................13 </em></p>
<p><em type="italic">Fylgiskjal 3 – Íslendskar ferðavinnuútbúgvingar .........................................................................................17 </em></p>
<p>Kap. 1 Inngangur</p>
<p>Ferðavinnan í Føroyum er í støðugum vøkstri og hevur verið tað tey seinastu árini. Hetta merkist alt</p>
<p>árið,  men  serligt  trýst  er  á  ferðavinnuni  í  summarhálvuni.  Í  álitinum  frá  Fíggjarnevndini  til</p>
<p>fíggjarlógaruppskotið 2017, sigur meirilutin soleiðis: <em type="italic">“Ferðavinnan er í vøkstri, og meirilutin heldur, </em></p>
<p><em type="italic">at tíðin er komin at seta í verk eina ferðavinnuútbúgving. Ásannast má, at búskaparvøksturin ikki er </em></p>
<p><em type="italic">so  týðiligur  alla  staðni  í  landinum,  og  meirilutin heldur  tí,  at ferðavinnuútbúgvingin  skal  setast  á </em></p>
<p><em type="italic">stovn og staðsetast á Tilfeingisskúlanum (Fiskivinnuskúlanum) í Vestmanna.”</em> </p>
<p>Í ársfrágreiðingini 2016 hjá Visit Faroe Islands verður sagt, at umsetningurin í ferðavinnuni er vaksin</p>
<p>frá at vera 416 mió. kr. í 2011 til 665 mió. kr. í 2015, ella ein vøkstur uppá 249 mió. kr. (sí fylgiskjal</p>
<p>1). Hetta merkir samstundis, at talið av ársverkum í ferðavinnuni økist. Sambært somu ársfrágreiðing</p>
<p>verður sagt, at samlaða talið av ársverkum liggur um 470 ársverk fyri ta innkomandi ferðavinnuna.</p>
<p>Hagstovan metir, at umleið 900 ársverk eru knýtt at kjarnuøkjunum hjá føroysku ferðavinnuni samlað</p>
<p>sæð, tá ikki einans tann innkomandi ferðavinnan er roknað við.</p>
<p>Tað  hevur  týdning  at  menna  førleikarnar  hjá  teimum,  ið  starvast  í  ferðavinnuni,  og  at  støðið  og</p>
<p>góðskan  á  upplivingum  er  á  høgum  støði.  Tað  skulu  eisini  vera  fleiri  tilboð  í  ferðavinnuni  hjá</p>
<p>ferðafólki at fara til, og tí er neyðugt at birta áhuga fyri øllum tí ymiska, sum Føroyar hava at bjóða.</p>
<p>Tí er stórur tørvur á at skipa fyri skeiðum og útbúgving fyri fólki, sum hava samband við ferðafólk í</p>
<p>tí dagliga, og geva teimum eitt gott grundarlag og førleikar at byggja sítt virksemi á.</p>
<p>1.1 Arbeiðssetningur fyri ferðavinnuútbúgving í Miðnám í Vestmanna</p>
<p>Á  løgtingsfíggjarlógini  fyri  2017  er  peningur  játtaður  til  eina  nýggja  útbúgving  í  Miðnám  í</p>
<p>Vestmanna. Útbúgvingin skal vera innan ferðavinnu og er ein nýggj útbúgving her á landi.</p>
<p>Umhugsað hevur verið, hvussu henda útbúgving skal skipast innihaldsliga, um talan skal verða um</p>
<p>eina gymnasiala útbúgving ella  útbúgving á øðrum støði.</p>
<p>Landsstýriskvinnan hevur tí gjørt av at seta eina nevnd, ið umboðar allar partar innan ferðavinnuøkið,</p>
<p>at koma við eini tilráðing um, hvussu best er at leggja eina slíka útbúgving til rættis, bæði viðvíkjandi</p>
<p>innihaldi, útbúgvingarlongd, og hvørjir víðari møguleikar eru hjá teimum lesandi, tá tey eru liðug við</p>
<p>útbúgvingina.</p>
<p>Arbeiðssetningurin hjá nevndini verður:</p>
<p type="listitem"> At koma við einum tilmæli um, hvat innihaldið í útbúgvingini skal fata um</p>
<p type="listitem"> hvørjar lærugreinar útbúgvingin skal fevna um, og á hvørjum torleikastigi A, B, C, D, E, ella</p>
<p>F undirvísingin skal vera</p>
<p type="listitem"> nær ávísu lærugreinarnar skulu takast inn í útbúgvingina</p>
<p type="listitem"> um ástøðiligir partar av útbúgvingini kunnu gerast í samstarvi við verandi útbúgvingarstovnar</p>
<p type="listitem"> møgulig starvsvenjingartíðarskeið hjá næmingunum</p>
<p type="listitem"> ástøðiligir førleikar hjá næmingunum fyri at kunna koma inn á útbúgvingina</p>
<p type="listitem"> útbúgvingarlongd</p>
<p>Harumframt  skal  metast  um,  hvørjar  víðariútbúgvingarmøguleikar  henda  ferðavinnuútbúgvingin</p>
<p>gevur atgongd til og framtíðar starvsvinnumøguleikar hjá fólki við hesi útbúgving.</p>
<p>Av tí at útbúgvingin skal byrja í august í ár, verður nevndin vinarligast biðin um at gera arbeiði sítt</p>
<p>liðugt og handa landsstýriskvinnuni tilmæli sítt 1. apríl 2017. Seinni broytt til 1. mai 2017.</p>
<p>Í arbeiðsbólkinum hava sitið:</p>
<p>Eyðun Gaard, formaður, Yrkisdepilin</p>
<p>Oystein  Sørensen, fulltrúi, Mentamálaráðið</p>
<p>Jákup Andreasen, skúlastjóri, Miðnám í Vestmanna</p>
<p>Guðrið Højgaard, stjóri, Visit Faroe Islands</p>
<p>Jóhan Pauli Helgason, fulltrúi, Uttanríkis- og Vinnumálaráðið Hilda Thomsen, tilmæli frá Glasir</p>
<p>Ingibjørg O. Petersen, skrivari, Mentamálaráðið</p>
<p>1.2 Arbeiðsháttur</p>
<p>Arbeiðsbólkurin hevur bert havt tveir mánaðir at koma við einum tilmæli, tí umráðandi er at byrja</p>
<p>fyrireikandi arbeiðið skjótast gjørligt. Tilmælið er tí merkt av, at farið verður ikki niður í dýpdina við</p>
<p>øllum evnum, men komið verður við tilráðingum um, hvat skilabest er at fara í gongd við beinanvegin,</p>
<p>og hvat eigur at verða arbeitt víðari við. Umframt at hava havt fundir í arbeiðsbólkinum, hevur verið</p>
<p>samskift  við  Ferðavinnufelagið  í  Vinnuhúsinum  og  Visit  Tórshavn.  Harumframt  hava</p>
<p>telefonsamrøður  verið  við  áhugapartar  frá  vinnuni.  Arbeiðsbólkurin  hevur  eisini  havt  fund  við</p>
<p>løgtingsmenninar, ið løgdu uppskotið fram í Fíggjarnevndini.</p>
<p>Tilmælið er bygt upp á tann hátt, at fyrst kemur uppskot um, hvussu ein møguligur útbúgvingarleistur</p>
<p>kann skipast. Harnæst kemur tilmælið um, hvat eigur at gerast fyrst, og hvat skal arbeiðast víðari við.</p>
<p>Tilmælið til aldursbólkin 16 ár og fram skal takast meira sum ein áheitan um at hugsa ferðavinnuna inn í miðnámsskúlan sum heild, og kanska serliga yrkisútbúgvingarliga. Hetta er serliga eitt ynski frá</p>
<p>Ferðavinnufelagnum.</p>
<p>Kap. 2 Útbúgvingarleistur</p>
<p>2.1 Ferðaleiðaraskeið</p>
<p>Mett verður, at stórur tørvur er á at førleikamenna verandi ferðaleiðarar og at útbúgva nýggjar. Tað</p>
<p>hevur verið sera avmarkað við tilboðum um at førleikamenna seg sum ferðaleiðari, og er tað tí sera</p>
<p>avmarkað  við  ferðaleiðarum,  sum  vita  nakað  um  Føroyar  sum  land  og  ferðavinnuland.</p>
<p>Ferðaleiðaraskeiðið hevur  bert  eina  ferð  í nýggjari tíð  verið útboðið  á Skeiðsdeplinum  í Tórshavn.</p>
<p>Ætlanin er at byggja víðari uppá tað ferðaleiðaraskeiðið, sum var eitt góðkent yrkisskeið.</p>
<p>Málbólkur</p>
<p>Málbólkurin fyri ferðaleiðaraskeiðið eru tey, sum longu virka innan ferðavinnu sum t.d. ferðaleiðarar,</p>
<p>tænastufólk og hýruvognsførarar. Somuleiðis eru tey, ið kundu hugsað sær at arbeitt sum ferðaleiðari,</p>
<p>eisini  ein  málbólkur.  Privatar  vinnur  taka  seg  upp  í  ferðavinnuni,  og  fyri  hesi  starvsfólk,  er</p>
<p>ferðaleiðaraskeiðið  somuleiðis  ein  góður  møguleiki  at  nema  sær  servitan  um  Føroyar  s</p>
<p>ferðamannaland.</p>
<p>Innihald</p>
<p>Mælt verður til at útbúgva ferðaleiðarar so hesi fáa kunnleika innan ávís øki, t.d. fjallatúrar, busstúrar</p>
<p>og sjótúrar. Frálæra eigur at verða givin í millum annað  mikrofonteknikki, vinnulívi, gongd í haga,</p>
<p>trygd, djóralívi, náttúruvernd,  jarðfrøði, mentan, søgu, politikki og samfelag. Fyrsta hjálp, samskifti,</p>
<p>búskapur  og  praktiskar  venjingar  eiga  eisini  at  vera  partur  av  skeiðinum.  Víst  verður  annars  til</p>
<p>fylgiskjal 2 viðvíkjandi innihaldi í ferðaleiðaraskeiðinum.</p>
<p>Ferðaleiðaraskeiðið  skal  vera  umleið  200  undirvísingartímar.  Umleið  70  tímar  skulu  brúkast  til</p>
<p>praktiska  undirvísing,  vistarskeið  og  onnur  skeið,  t.d.  busstúrar,  fjallatúrar,  túr  undir</p>
<p>Vestmannabjørgini  umframt  aðrar  túrar.  Hinir  umleið  130  tímarnir  skulu  brúkast  til  ástøðiliga</p>
<p>undirvísing.</p>
<p>Mælt  verður  til,  at  skeiðið  byrjar  fyrst  í  september  2017,  og  verður  liðugt  um  hálvan  apríl  2018.</p>
<p>Skeiðið skal enda við próvtøku, har mett verður, um skeiðið er <span type="quote">“staðið”</span> ella <span type="quote">“ikki staðið”</span>. Mælt verður</p>
<p>til at skipa skeiðið sum kvøld- og vikuskiftisskeið.</p>
<p>Arbeiðsbólkurin heldur eisini, at tað skal bera til at luttaka partvís á skeiðinum, t.d. innan eitt ávíst</p>
<p>økið. Eitt dømi  um  hetta er at skipa  skeiðið  í  eitt ella  fleiri  modul á umleið 20 tímar, sum  bara er tænasturættað. Hesi styttri modulini eru ætlað fólki, sum taka ímóti ferðafólki lokalt t.d. á søvnum,</p>
<p>gørðum  ella  móttøkufólki,  hýruvognsførarum  og  øðrum.  Ein  annar  møguleiki  er  at  geva  fólki</p>
<p>møguleika  at  førleikamenna  seg  innan  gongutúrar  í  náttúruni,  soleiðis  at  høvi  verður  at  nema  sær</p>
<p>serliga vitan um náttúrufyribrigdi, vernd, trygd, djóralív o.a.</p>
<p>Mett verður, at skeiðið eigur at verða bjóðað út 3. hvørt ár ella eftir tørvi.</p>
<p>Upptøka</p>
<p>Treytin  fyri upptøku er, at umsøkjarin  hevur  fylt 21 ár, tá ið  skeiðið  byrjar. Umsøkjarin skal  hava</p>
<p>góðan  málsligan førleika í einum ella fleiri fremmandamálum á í minsta lagi B-stigi. Í ávísum føri</p>
<p>kann upptøka harumframt fara fram við støði í einari upptøkusamrøðu.</p>
<p>2.2 Ferðavinnuútbúgving</p>
<p>Í okkara grannalondum finnast ymiskar útbúgvingar innan ferðavinnu á akademiskum støði, ið fleiri</p>
<p>føroyingar  eisini  lesa  á.  Útbúgvingarmøguleikarnir  innan  ferðavinnu  eru  tí  fleiri,  men  sambært</p>
<p>føroysku ferðavinnuni er tørvur á einari føroyskari ferðavinnuútbúgving, har serligur dentur verður</p>
<p>lagdur á praktiskar førleikar, íverksetan, menning, tænastu, sølu og marknaðarføring v.m., við støði í</p>
<p>okkara egnu viðurskiftum.</p>
<p>Umframt at arbeiðsbólkurin  hevur tosað við  ferðavinnuna um útbúgvingartørvin  í  Føroyum, hevur</p>
<p>arbeiðsbólkurin  eisini  hugt  eftir,  hvussu  ferðavinnuútbúgvingar  eru  skipaðar  í  t.d.  Íslandi  og</p>
<p>Danmark.  Serliga  tykjast  tær  íslendsku  ferðavinnuútbúgvingarnar  áhugaverdar,  og  hevur</p>
<p>arbeiðsbólkurin tí serliga valt at hyggja nærri at teimum (sí fylgiskjal 3).</p>
<p>Málbólkur</p>
<p>Málbólkurin fyri ferðavinnuútbúgvingina eru tey, ið hava áhuga í ferðavinnuni umframt tey, ið longu</p>
<p>starvast innan vinnuna og vilja víðarimenna seg ella byrja egið virksemi. Tey lesandi skulu vera fylt</p>
<p>19 ár, tá útbúgvingin byrjar.</p>
<p>Innihald</p>
<p>Arbeiðsbólkurin hevur umrøtt á hvørjum støði ferðavinnuútbúgvingin skal vera. Ein  møguleiki, sum</p>
<p>hevur  verið  umrøddur,  er  diplomstøðið.  Í  Danmark  er  ein  diplomútbúgving  innan  ferðavinnu,  har</p>
<p>lestrartíðin er 1 ár sum fulltíðarlesandi, og svarar útbúgvingin til 60 ECTS. Tey flestu,</p>
<p>hesa útbúgving starvast á ferðamannastovum og hjá ferðafyriskiparum, meðan onnur eru sjálvstøðug</p>
<p>ella hava onnur arbeiði innan ferðavinnu. Í Íslandi finnast styttri framhaldsútbúgvingar, har endamálið</p>
<p>er  at  fyrireika  tey  lesandi  til  at  arbeiða  innan  ferðavinnuna,  og  í  hesum  sambandi  geva  teimum praktiskar førleikar. Tær ferðavinnuútbúgvingar, sum arbeiðsbólkurin hevur hugt eftir í Íslandi, taka</p>
<p>vanliga 1 ár, umframt stutta starvsvenjing. Undirvíst verður vanliga um kvøldarnar.</p>
<p>Arbeiðsbólkurin metir ikki, at tað hevur hægstu raðfesting at útbúgvingin er á  diplomstøði, í fyrsta</p>
<p>umfari. Tó hevði tað verið ein fyrimunur fyri føroysku útbúgvingina, at hon bæði var førleikagevandi</p>
<p>til arbeiði og víðari lestur. Arbeiðsbólkurin mælir til at seta á stovn eina 1 ára ferðavinnuútbúgving</p>
<p>við stuttari starvsvenjing (uml. 4 vikur). Yvirskipaða endamálið við útbúgvingini skal vera at geva</p>
<p>teimum lesandi praktiskar førleikar, sum kunnu brúkast beinleiðis í ferðavinnuni. Mælt verður til, at</p>
<p>útbúgvingin verður skipað sum fulltíðarlestur, við undirvísing í dagtímunum. Undirvísingin kann m.a.</p>
<p>fara fram í hesum evnum:</p>
<p type="listitem"> Ferðavinna og ferðafólk sum vinnugrein</p>
<p type="listitem"> Føroyar sum ferðamannaland</p>
<p type="listitem"> Náttúruvernd</p>
<p type="listitem"> Leiðsla og fyrisiting av fyritøku</p>
<p type="listitem"> Marknaðarføring</p>
<p type="listitem"> Søla og tænasta</p>
<p type="listitem"> Trygd</p>
<p type="listitem" xml:lang="dan"> Nýmenning (innovatión)</p>
<p>Undirvísingin skal verða fjølbroytt og dentur skal leggjast á, at tey lesandi fáa vitan um náttúruna,</p>
<p>hvussu  vit  verja  náttúruna,  søgu,  floru,  mentan,  djóralív,  vinnu,  samfelag,  list  og  bókmentir.  Tey</p>
<p>lesandi skulu fáa førleikar innan ráðlegging og fyriskipan av tiltøkum og túrum. Eisini er neyðugt at</p>
<p>leggja  dent  á  trygd  og  fyrstuhjálp,  eins  væl  og  neyðugt  er  at  undirvísa  í  teimum  handilsligu</p>
<p>lærugreinunum so sum búskap, prísáseting, marknaðarføring, roknskap og vørumenning.</p>
<p>Upptøka</p>
<p>Treytin  fyri upptøku er, at umsøkjarin  hevur  lokið  gymnasiala  miðnámsútbúgving ella tilsvarandi.</p>
<p>Nóg nógvar vinnuligar royndir kunnu eisini geva atgongd. Umsøkjarin skal hava málsligan førleika í</p>
<p>einum ella  fleiri  fremmandamálum  á  í  minsta lagi  B-stigi. Í ávísum  føri kann upptøka harumframt</p>
<p>fara fram við støði í einari upptøkusamrøðu.</p>
<p>2.3 Tillaging av verandi miðnámsútbúgving</p>
<p>Vinnan spyr eftir ungdómi við áhuga fyri íverksetan, ið duga at síggja nýggjar vinnumøguleikar og</p>
<p>fyri at fáa nýggjar vinnur í ferðavinnuni. Arbeiðsbólkurin heldur tað tí vera týdningarmikið at hava</p>
<p>hetta í huganum í víðari menningini av miðnámsskúlaskipanini. Møguleikar áttu at verið fyri at gera</p>
<p>tillagingar í verandi gymnasialu breytaskipan og yrkisnámi.</p>
<p>Málbólkur</p>
<p>Málbólkurin eru tey ungu, ið koma úr fólkaskúla og søkja á miðnám.</p>
<p>Innihald</p>
<p>At fingið ferðavinnu sum part av miðnámi, hevði verið við til at skapt áhuga fyri ferðavinnu tíðliga í</p>
<p>útbúgvingarleiðini. Hetta er eitt ynski frá vinnuni, og hesum er arbeiðsbólkurin samdur í.</p>
<p>Arbeiðsbólkurin  hevur  tí  umhugsað  møguleikan  at  gera  eina  nýggja  breyt  í  gymnasialu</p>
<p>miðnámsskúlaskipanini  í  Vestmanna,  men  sambært  Miðnám  í  Vestmanna  verður  trupult  at  fáa</p>
<p>ferðavinnu inn sum eitt høvuðsevni í eini møguligari nýggjari breyt í skúlanum. Um tað er skilagott</p>
<p>at  gera  eina  nýggja  breyt  í  gymnasialu  breytaskipanini  annars,  vil  arbeiðsbólkurin  lata  avvarðandi</p>
<p>partar, myndugleika og ávísan skúla taka støðu til.</p>
<p>Ein  annar  leistur  at  fáa  ferðavinnu  sum  part  av  gymnasialu  miðnámsútbúgvingini  kann  vera  at</p>
<p>endurskoða námsætlanirnar fyri ávísar lærugreinar, so hesar eisini innihaldsliga fevna um ferðavinnu.</p>
<p>Møguligt hevði  verið at tillaga  lærugreinina Tilfeingi  A, sum er ein  lærugrein á 3. ári  í  Miðnám  í</p>
<p>Vestmanna. Í lærugreinini eru 6 kjarnuøki ella valevni, hesi eru náttúrutilfeingi, aling, landbúnaður,</p>
<p>fiskiskapur og veiða, framleiðsla úr náttúrutilfeingi og náttúrunýtsla, har ferða- og upplivingarvinna</p>
<p>er partur av einum evni. Ferðavinna kundi verið eitt nýtt 7. kjarnuøki í hesi lærugrein. Skúlin velur</p>
<p>hvørt ár 2 av kjarnuøkjunum til næmingarnar at arbeiða við. Ongin vissa er tí fyri, at ferðavinna sum</p>
<p>kjarnuøkið ella evnið verður valt oftari enn 3. hvørt ár. Um námsætlanir skulu broytast, skulu tær vera</p>
<p>klárar, tá søkjast skal á miðnám í 2018.</p>
<p>Sambært ferðavinnuni hevði tað verið skilagott at hugt at FHS útbúgvingini, ið inniheldur nógvar av</p>
<p>teimum grundleggjandi lærugreinunum, sum tørvur er á í yrkinum. T.d. kundi lærugreinin innovatión</p>
<p>verið kravd lærugrein. Tað skal ikki nógv broytast í FHS útbúgvingini soleiðis at hon eisini nøktaði</p>
<p>tørvin hjá ferðavinnuni. Hvussu hetta skal gerast, vil arbeiðsbólkurin lata avvarðandi partar, ið varða</p>
<p>av FHS útbúgvingini, meta um.</p>
<p>Kap. 3 Hølisviðurskifti</p>
<p>Ætlanin er at byggja upp eina fulltíðar ferðavinnuútbúgving í Vestmanna, og hildið verður, at tað er</p>
<p>skilagott at lata alt ferðavinnu skeiðs- og útbúgvingarvirksemið húsast sama stað. Møguleiki kann tá</p>
<p>vera  fyri  einum  framtíðar  tvísporaðum  útbúgvingar-  og  skeiðsleisti  í  skúlanum  í  Vestmanna.</p>
<p>Vestmanna hevur nógv ferðafólk árliga, og tá hugsað verður um teir praktisku møguleikarnir, so er</p>
<p>tað  upplagt  hjá  skeiðsluttakarum  og  næmingum  annars  at  samstarva  við  ferðavinnuna  á</p>
<p>útbúgvingarstaðnum. Hetta eigur at vera gagnnýtt til fyrimuns fyri báðar partar – lesandi og vinnu.</p>
<p>Um 1 ára ferðavinnuútbúgvingin skal skipast sum eitt dagundirvísingar tilboð, eru hølisviðurskiftini</p>
<p>í Miðnám í Vestmanna ein trupulleiki. Í vanligari skúlatíð er bert eitt høli tøkt, sum í mesta lagi rúmar</p>
<p>12 næmingum. Skúlin hevur hartil eitt auditorium, ið rúmar 70 næmingum, har ljósviðurskifti tó gera,</p>
<p>at hetta ikki er serliga væl egnað sum flokshøli. Um talan verður um kvøldundirvísing, eru hølir tøk.</p>
<p>Kap. 4 Tilmælið</p>
<p>Í  arbeiðsbólkinum  hevur  verið  mett,  at  tað  er  mest  skynsamt  at  byggja  eina  komandi</p>
<p>ferðavinnuútbúgving upp í smáum, og tískil byrja við einum ferðaleiðaraskeiði. Ferðaleiðaraskeiðið</p>
<p>skal byrja á heysti 2017, og eitt fólk eigur at verða sett skjótast gjørligt at fyrireika hetta arbeiðið.</p>
<p>Síðani verður mælt til, at arbeitt verður víðari við at menna eina ferðavinnuútbúgving, ið eftir ætlan</p>
<p>skal byrja í august 2018. Henda skal vera tillagað føroysk viðurskifti, og í so stóran mun sum til ber,</p>
<p>taka hædd fyri eftirspurninginum í vinnuni. Tíðarbilið at fyrireika eina útbúgving at byrja í heyst er</p>
<p>ov stutt.</p>
<p>Á miðnámsskúlastøði verður mælt til at  endurskoða ávísa námsætlan, soleiðis at ferðavinna verður</p>
<p>ein  partur  av  undirvísingini  í  Miðnám  í  Vestmanna.  Umframt  hetta  verður  mælt  til,  at  ferðavinna</p>
<p>verður hugsað inn í FHS støðisútbúgvingina.</p>
<p>4.1 Ferðaleiðaraskeið</p>
<p>Mælt  verður  við  hesum  til,  at  skipað  verður  fyri  einum  ferðaleiðaraskeiði,  ið  er  ætlað  verandi  og</p>
<p>nýggjum  aktørum  í  ferðavinnuni,  at  byrja  tíðliga  í  heyst  2017.  Tað  er  tørvur  á  at  h</p>
<p>førleikamennandi  skeið  til  ferðaleiðarar,  og  til  teirra,  ið  annars  starvast  innan  tænastuyrkið  í</p>
<p>ferðavinnuni. Skeiðið eigur at geva neyðuga og holla vitan til tey, sum starvast, ella ynskja at starvast,</p>
<p>innan  yrkið.  Umframt  at  førleikamenna  verandi  ferðaleiðarar  og  tænastufólk  í  vinnuni,  er  tað  av</p>
<p>týdningi at fáa nýtt fólk á ferðaleiðaraskeið, nú ferðavinnan er í vøkstri, og skeiðið eigur tískil eisini</p>
<p>at vera ætlað óroyndum ferðaleiðarum. Somuleiðis kann skeiðið skipast soleiðis, at eitt tænastu rættað modul á 20 tímar verður møguligt at taka hjá teimum, ið starvast í ferðavinnuni sum hýruvognsførarar,</p>
<p>móttøkufólk og á lokalum søvnum ella gørðum.</p>
<p>Mælt  verður  til  at  byrja  við  kvøld-  og  vikuskiftisskeiðum.  Skeiðið  eigur  at  vera  liðugt  í  apríl/mai</p>
<p>2018,  so  at  nýútbúnu  ferðaleiðararnir  eru  klárir  til  summarhálvuna.  Skeiðið  eigur  at  taka</p>
<p>útgangsstøðið í áður havda ferðaleiðaraskeiði (sí fylgiskjal 2), og eigur at vera tillagað viðurskiftini í</p>
<p>nýggja skeiðinum.</p>
<p>Ferðaleiðaraskeiðið eigur at vera útboðið 3. hvørt ár, ella eftir tørvi.</p>
<p>4.2 Ferðavinnuútbúgving 2018</p>
<p>Mælt verður við hesum til, at ein útbúgving innan ferðavinnu í Føroyum verður sett á stovn at byrja</p>
<p>í august 2018. Útbúgvingin eigur at vera yrkisrættað og taka atlit til teir ymsu tørvirnar í ferðavinnuni,</p>
<p>í  samsvari  við  broyttu  ferðamynstrini  hjá  ferðafólki  í  Føroyum.  Útbúgvingin  verður  fjølbroytt  og</p>
<p>tekur støðið í serføroyskum viðurskiftum, umtóktum ferðavinnumálum í Føroyum, umframt búskapi,</p>
<p>náttúruvernd,  gongd  í  haga  v.m. Endamálið  er  at  geva  teimum  lesandi  førleikar  at  arbeiða  innan</p>
<p>ferðavinnu. Talan er um fulltíðarútbúgving, sum tekur 1 ár, umframt stutta starvsvenjing.</p>
<p>Mælt verður til, at arbeitt verður víðari við ferðavinnuútbúgvingini við grundarlagi í tí, sum tørvur er</p>
<p>mettur at vera á í Føroyum, og við íblástri úr íslendskum ferðavinnuútbúgvingar leisti (sí fylgiskjal</p>
<p>3). Hetta kann vera grundarlagið undir at menna føroysku útbúgvingina, og tillaga hana okkara egnu</p>
<p>viðurskifti.</p>
<p>Í tilmælinum verður ikki tikið støða til, hvussu komandi ferðavinnuútbúgvingin neyvt skal síggja út</p>
<p>innihaldsliga, og á hvørjum støði hon skal vera, men havast kann í huga, at útbúgvingin kann mennast</p>
<p>við tíðini og røkka einum støði, sum svarar til eina diplom-útbúgving. Á henda hátt kann hon vera</p>
<p>førleikagevandi til víðari lestur, umframt at vera yrkisrættað. Um tikið verður undir við at seta eina</p>
<p>ferðavinnuútbúgving  á  stovn  frá  august  2018,  verður  arbeitt  miðvíst  víðari  við  hesi  ætlan,  og  í  tí</p>
<p>sambandi  eigur  eitt  fólk  at  verða  sett  at  fyrireika  hesa  útbúgving.  Arbeiðsbólkurin  handan  hetta</p>
<p>tilmæli kann vera tilvísingarbólkur í tilgongdini at menna eina ferðavinnuútbúgving.</p>
<p>Um tikið verður undir við tilmælinum kemur Miðnám í Vestmanna at hava ábyrgdina av at menna</p>
<p>hesa útbúgving saman við Mentamálaráðnum og ferðavinnuni annars.</p>
<p>4.3 Tillaging av verandi miðnámsútbúgving</p>
<p>Ferðavinnan  hevur  ávísan  áhuga  í  at  fáa  ferðavinnuna  sum  lærugrein  flættaða  inn  í</p>
<p>miðnámsskúlaøkið.  Arbeiðsbólkurin  mælir  ikki  til  at  stovna  eina  nýggja  breyt  í  gymnasialu</p>
<p>miðnámsskúlaskipanini  í  Vestmanna.  Um  tað  er  skilagott  at  gera  eina  nýggja  breyt  í  gymnasialu</p>
<p>breytaskipanini annars, vil arbeiðsbólkurin lata avvarðandi partar, myndugleika og ávísan skúla taka</p>
<p>støðu til.</p>
<p>Mælt verður heldur til at endurskoða námsætlanina til lærugreinina Tilfeingi A, sum er ein lærugrein</p>
<p>á 3. ári í Miðnám í Vestmanna. Í lærugreinini eru 6 kjarnuøki, og fyri at fáa ferðavinnu sum part av</p>
<p>Tilfeingi A, kann ferðavinna vera eitt sjálvstøðugt 7. kjarnuøki í lærugreinini. Skúlin velur hvørt ár 2</p>
<p>av kjarnuøkjunum til næmingarnar at arbeiða við. Um námsætlanir skulu broytast, skal tað arbeiðið</p>
<p>verða liðugt, tá søkjast skal á miðnám í 2018.</p>
<p>Mælt  verður  somuleiðis  til  at  endurskoða  innihaldið  í  FHS  útbúgvingini,  ið  inniheldur  nógvar  av</p>
<p>teimum grundleggjandi lærugreinunum, sum tørvur er á í ferðavinnuyrkinum. Arbeiðsbólkurin mælir</p>
<p>til,  at innovatión verður kravd  lærugrein  í eini  FHS útbúgving við denti á  ferðavinnu, og  at  leggja</p>
<p>størri  vinnuligan  vanga  inn  í  FHS  útbúgvingina,  soleiðis  at  útbúgvingin  verður  førleikagevandi  til</p>
<p>vinnulívið.</p>
<p>Kap. 5 Fíggjarligar avleiðingar</p>
<p>Tað  er  trupult  at  meta  neyvt  um  kostnaðin  av  at  fyrireika  og  seta  í  verk  ferðaleiðaraskeiðið  og</p>
<p>ferðavinnuútbúgvingina,  so  fyrivarni  má  takast  fyri,  at  kostnaðarætlanin  er  ein  meting.  Áðrenn</p>
<p>ávikavist skeiðið og útbúgvingin verða sett í verk, krevst tí ein neyvari kostnaðarætlan.</p>
<p>Áðrenn  ferðaleiðaraskeiðið  kann  fara  í  gongd  í  heyst,  er  neyðugt  at  fyrireika  innihaldið  og</p>
<p>íverksetanina av skeiðinum. Til at gera hetta arbeiðið má skúlin fáa fólk uttanífrá at taka lut, og er tí</p>
<p>nakað av kostnaði bundið at hesum. Í sambandi við skeiðsundirvísingina má skúlin somuleiðis fáa</p>
<p>fólk uttanífrá, eins og aðrir rakstrarkostnaðir eisini eru í sambandi við skeiðið.</p>
<p>Áðrenn ferðavinnuútbúgvingin kann fara í gongd í august 2018, má hon fyrireikast innihaldsliga og</p>
<p>bygnaðarliga. Eisini til hetta arbeiðið er neyðugt hjá skúlanum at fáa fólk uttanífrá at vera við, og er</p>
<p>tí eisini ein ávísur kostnaður bundin at hesum fyrireikingararbeiðinum. Í sambandi við undirvísingina</p>
<p>mugu undirvísarar setast í starv á skúlanum. Somuleiðis eru aðrir rakstrarkostnaðir eisini knýttir at</p>
<p>ferðavinnuútbúgvingini.</p>
<p>Á løgtingsfíggjarlógini fyri 2017 er játtað 1 mió. kr. til at seta á stovn ferðavinnuútbúgving í Miðnám</p>
<p>í  Vestmanna.  Játtanin  verður  brúkt  til  tær  útreiðslurnar,  sum  verða  av  at  fyrireika  og  seta  í  verk</p>
<p>ferðaleiðaraskeiðið í 2017. Um tikið verður undir við at seta tilmælið í verk, má peningur eisini játtast</p>
<p>til ferðaleiðaraskeið og ferðavinnuútbúgving í 2018 og 2019.</p>
<p>Yvirskipað kostnaðarætlan, fíggjarárini 2018 og 2019:</p>
<p>2018:</p>
<p>Fyrireiking og gjøgnumføring (ferðaleiðaraskeið + ferðavinnuútbúgving): 400.000</p>
<p>Undirvísing v.m. (ferðaleiðaraskeið á vári 2018):   350.000</p>
<p>Undirvísing (ferðavinnuútbúgving á heysti 2018):   400.000</p>
<p>Aðrar útreiðslur:     200.000</p>
<p><em type="bold">Tilsamans í 2018:                                                                  1.350.000 </em></p>
<p>2019:</p>
<p>Undirvísing + próvtøka (ferðavinnuútbúgving á vári 2019):  650.000</p>
<p>Aðrar útreiðslur:     150.000</p>
<p><em type="bold">Tilsamans í 2019:                          800.000 </em></p>
<p>Um so er, at upptøka til ferðavinnuútbúgvingina verður aftur í august 2019, skulu kr. 400.000 leggjast</p>
<p>afturat.</p>
<p>5.1 Studningsmøguleikar</p>
<p>Møguleiki  skal  vera  hjá  næmingum,  sum  taka  1  ára  ferðavinnuútbúgving  aftaná  miðnám,  at  fáa</p>
<p>útbúgvingarstuðul frá landinum.</p>
<p>Fylgiskjal 1 – Hagtøl</p>
<p>Myndin er úr ársfrágreiðingini hjá Visit Faroe Islands, 2016.</p>
<p>Fylgiskjal 2 – Ferðaleiðaraskeiðið</p>
<p><em type="italic">1. Endamál og bygnaður </em></p>
<p><em type="italic">Yrkisskeið nr. 1/06 </em></p>
<p><em type="italic">Heiti:  Ferðaleiðari </em></p>
<p><em type="italic">Góðkent av Yrkisútbúgvingarráðnum  </em></p>
<p xml:lang="dan"><em type="italic">(dagf.) </em></p>
<p><em type="italic">Endamál: Skeiðið hevur til endamáls at útbúgva ferðaleiðarar, sum við støði í breiðari almennari og serligari vitan  um  Føroyar  sum  ferðamannaland  -  herundir  um  náttúru,  landafrøði,  søgu,  mál,  mentan, samfelagsviðurskifti  og  føroysk  sereyðkenni  -  kunna  bera  fram  hesa  vitan  til  ymiskar  ferðamannabólkar  á einum ella fleiri fremmandamálum. </em></p>
<p>Bygnaður: Skeiðini skulu í mestan mun skipast sum skiftisútbúgving og fara fram í skeiðsrøðum. Verkligu og ástøðiligu  partarnir  fata  uml.  140  tímar  tilsamans.  Undirvísingin  verður  skipað  sum  floksundirvísing, bólkaarbeiði, lutaleikur og  námsferðir. Ávís skeið  kunnu eisini skipast sum vistarskeið á útferðastøðum ella aðrar staðir í landinum. Skeiðini verða boðin út eftir tørvi og fara partvís fram á góðkendum útbúgvingarstaði og partvíst á útferðarstøðum. Skeiðini enda við próvtøku.</p>
<p><em type="italic">2. Málbólkur og torleikastig </em></p>
<p><em type="italic">Treytin fyri upptøku er, at umsøkjarin  </em></p>
<p><em type="italic">a) hevur fylt 21 ár, tá ið skeiðini byrja b) hevur málsligan førleika í einum ella fleiri fremmandamálum á í minsta lagi B-stigi  c) í ávísum føri kann upptøka harumframt fara fram við støði í einari upptøkusamrøðu </em></p>
<p>3. Undirvísingarinnihaldið</p>
<p><em type="italic">Skeiðini eru býtt upp í 4 høvuðstættir. (</em>Sí sundurgreiningina í fylgiskjali 1<em type="italic">).  </em></p>
<p><em type="italic">1) almenn vitan 2) sergreinir 3) undirvísing og verkligar royndir í hjágreinum 4) undirvísing og roynd í tekniskum evnum og tólum </em></p>
<p>4. Skeiðsskipan</p>
<p><em type="italic">1) Skeiðslongd:  </em></p>
<p><em type="italic">Undirvísingin skal fara fram í einari vetrarhálvu og verða skipað í vikumodulum við skifti millum ástøðiligt og verkligt innihald. Undirvísingin kann eisini skipast sum sjálvlestur (</em>Sí sundurgreiningina í fylgiskjali 2<em type="italic">). Undirvíst  verður  1  x  5 tímar  um  vikuna.  Undirvísingin  fer  í  høvuðsheitum  fram  sum  kvøldundirvísing,  men kann eisini fara fram í vikuskiftum. Fjórðu hvørja viku er undirvísingin praktiskar royndir í ástøðiligum og verkligum evnum.      </em></p>
<p><em type="italic">Verður næmingur tikin upp til skeiðið sum sjálvlesandi, skal hann fara upp til próvtøku eftir ásetingunum í fylgiskjali 3 í seinasta lagi 1 ár eftir upptøkuna. </em></p>
<p><em type="italic">2)  Útbúgvingarstað:  </em></p>
<p><em type="italic">Skeiðsdepilin á Marknagili. </em></p>
<p><em type="italic">3)  Kostnaður:   </em></p>
<p><em type="italic">Útbúgvingarstaðið ásetir luttøkukostnaðin, sum yrkisnevndin skal góðkenna.</em> </p>
<p><em type="italic">4) Undirvísarar/Próvdómarar:  </em></p>
<p><em type="italic">Undirvísarar á Skeiðsdeplinum, sum yrkisnevndin skal góðkenna. Próvdómarar skulu í minsta lagi hava 5 ára royndir sum ferðaleiðarar ella 5 ára royndir í ferðavinnu.  </em></p>
<p><em type="italic">5) Dømiætlan:  Hildin verður ein skrivlig og ein munnlig próvtøka, sum fer fram ta seinastu undirvísingarvikuna. Kravið fyri at standa skeiðini er, at próvtakarin hevur staðið bæði munnligu og skrivligu próvtøkuna. </em></p>
<p><em type="italic">Próvtøkan er býtt upp í ein ástøðiligan part og ein verkligan part. Fyri at kunna luttaka í tí verkliga partinum, skal næmingur hava staðið tann ástøðiliga partin.  </em></p>
<p><em type="italic">Fyri  at  fáa  próvskjal  sum  ferðaleiðari,  skal  næmingur  -  áðrenn  próvtøkan  fer  fram  -  hava  lokið  prógv  í fyrstuhjálp av góðkendum undirvísara.  </em></p>
<p><em type="italic">Próvskjal verður útflýggjað av útbúgvingarstaðnum. </em></p>
<p><em type="italic">6) Avriksflutningur:  </em></p>
<p><em type="italic">Yrkisnevndin tekur støðu til, um útbúgvingin kann veita avriksflutning í einari yrkisútbúgving innan ferðavinnu. </em></p>
<p><em type="italic">7) Møtiskylda:   </em></p>
<p><em type="italic">Næmingar hava møtikyldu. Undantikin eru tey, sum eru sjálvlesandi ella sum hava í minsta lagi 2 ára royndir sum ferðaleiðarar. </em></p>
<p xml:lang="dan"><em type="italic">8) Yrkisnevnd:  </em></p>
<p><em type="italic">Umframt føstu limirnar í yrkisnevndini, velur ferðaleiðaravinnan 1 lim og  ferðasmiðvinnan 1 lim. </em></p>
<p>5. Aðrar ásetingar</p>
<p><em type="italic">Omanfyri ásettu reglur skulu útgreinast í skeiðsreglum sambært § 5 í kunngerðini, og skulu skeiðsreglurnar v.m. verða góðkendar av yrkisnevndini, áðrenn góðkenningarskjalið verður útskrivað.  </em></p>
<p>Fylgiskjal 1</p>
<p>Sundurgreining av innihaldinum (samanber ad. 3)</p>
<p><em type="italic">Ad. 3.1 er 3 x 20 tímar og fatar um ástøði í almennari vitan í hesum evnum: </em></p>
<p>a) Mál og mentan Eldra  søgan,  kvæðini,  dansurin,  ullin,  báturin,  knívsmíð,  skaldskapur,  myndlist,  tónleik,  sjónleik  og matarmentan. b) Fornminni og siðsøga Búsetingarsøga, íbúgvar, trúarlív, byggihættir, landslag, náttúra og norrøn gudalæra. c) Søga og samfelagsviðurskifti Politiska  og  búskaparliga  søgan,  søguligar  hendingar  og  nútíðarsamfelagsviðurskifti,  heimastýrislógin, flaggið  (Merkið),  sambandið  við  Danmark,  Norðurlond  og  ES,  vinnulívið,  herundir  orka  og  politiska skipanin (løgting og landsstýri).  d) Jarðfrøði, djór og plantur Jarðfrøði  (eldgos,  fláirnar,  kol,  gosmyrjan,  innskot,  grót  og  steinar),  djór  (fuglur,  grind,  fiskur  og seyðahald) og plantur.</p>
<p>Ad. 3.2 er 20 tímar og fatar um ástøði í minst 1 av hesum sergreinum:</p>
<p><em type="italic">a) Kirkjur, standmyndir o.l. b) Søvn og søgulig fornminni c) Útferðir (býarrundtúrar, busstúrar, fjallatúrar, bátaferðir) </em></p>
<p>Ad. 3.3 er 2 x 20 tímar og fatar um undirvísing og praktiskar royndir í hesum hjágreinum:</p>
<p>a) Ferðaleiðarin sum tænastuveitari</p>
<p><em type="italic">-  Fyrireiking og fremjan av túri </em></p>
<p><em type="italic">-  Loysn av ymsum trupulleikum </em></p>
<p>b) Ferðafólkið sum kundi</p>
<p><em type="italic">-  Hvussu kunnu ynskini hjá kundanum nøktast </em></p>
<p><em type="italic">-  Samskifti við ferðafólk </em></p>
<p><em type="italic">-  Hóskandi atburður mótvegis einstaka ferðafólkinum </em></p>
<p><em type="italic">c) Fyrireiking av útferðum </em></p>
<p>-  Leggja til rættis býarrundtúrar, busstúrar, fjallatúrar, bátaferðir -  Vitjan á søvnum, søguligum fornminnum og útsýnissstøðum</p>
<p><em type="italic">d) Fremjan av útferðum </em></p>
<p>-  Trygdarviðurskifti á túrum -  Galdandi tryggingarreglur o.l.</p>
<p>Ad. 3.4 er 20 tímar og fatar um undirvísing og royndir í tekniskum evnum og tólum</p>
<p xml:lang="dan">a) Mikrofon- og ræddarlæra</p>
<p xml:lang="dan"><em type="italic">-  Ræddarvenjing </em></p>
<p><em type="italic">-  Taluteknikkur </em></p>
<p><em type="italic">-  Venjingar í at nýta mikrofon. </em></p>
<p xml:lang="dan">b) Lestrarteknikkur</p>
<p><em type="italic">-  Snarlesing </em></p>
<p xml:lang="dan"><em type="italic">-  Yvirlitslesing </em></p>
<p><em type="italic">-  Minnisfremjandi innlæringarhættir </em></p>
<p>Fylgiskjal 3 – Íslendskar ferðavinnuútbúgvingar</p>
<p><em type="bold">Ferðamálaskólinn í Kópavági </em><em type="italic">www.mk.is </em></p>
<p>Endamálið er at fyrireika tey lesandi til at arbeiða innan ferðavinnu ella til víðari lestur. Útbúgvingin tekur  1  ár,  við  36  einingar  (ects)  undirvísing,  og  15  einingar  (ects)  í  starvsvenjing  innan</p>
<p>ferðavinnuyrkið. Møguleiki er fyri at taka útbúgvingina hálva tíð yvir 2 ár.</p>
<p>Upptøka:  Umsøkjarar  skulu  vera  20  ár  og  hava  lokið  miðnám,  ella  aðra  samsvarandi  útbúgving.</p>
<p>Umsøkjarar, sum eru 25 ár, og sum hava viðkomandi vinnuliga bakgrund, men ikki lokið miðnám,</p>
<p>kunnu eisini søkja um upptøku. Góður málsligur førleiki krevst á íslendskum og enskum.</p>
<p>Undirvísing er um kvøldið, mánadag-hósdag kl. 16:30-21:50. Útferðir og annað kann vera uttanfyri vanliga skúlatíð.</p>
<p>3 mánað starvsvenjing innan fyritøku í ferðavinnuni er krav fyri at standa útbúgvingina. Tey lesandi</p>
<p>kunnu vera í starvsvenjing, samstundis sum tey lesa. Royndir innan ferðavinnuyrkið kann geva merit</p>
<p>fyri  starvsvenjing.  Uppgávur  og  próvtøkur  eru  í  skúlatíðini.  Próvtøkur  kunnu  vera  skrivligar,</p>
<p>munnligar ella sum smærri royndir í útbúgvingartíðini.</p>
<p>Gjald:  Áleið  25.000  føroyskar  krónur  fyri  1  ár.  Onnur  gjøld  eru  galdandi  teimum,  sum  ikki  eru</p>
<p>fulltíðarlesandi. Tilfar er ikki íroknað skúlagjaldinum. Stuðulsstovnurin letur lestrarlán til tey lesandi.</p>
<p>Á útbúgvingini eru ymisk valfak, til onkur krevst luttøkugjald.</p>
<p>Lærugreinar</p>
<p type="listitem"> 4 ects: Enskt mál fyri ferðandi, Ísland sum ferðaland (geografi)</p>
<p type="listitem"> 3 ects: Ástøði innan ferðavinnu, Onnur lond sum ferðalond (geografi), Marknaðarføring innan</p>
<p>ferðavinnu,  Event  management  (ráðstevnur,  fundir,  hátíðarhald  o.a.),  Umhvørvi  og</p>
<p>ferðavinna, Upplýsingar tøkni innan ferðavinnu</p>
<p type="listitem"> 2 ects: Handil og rakstur, Leiðsla, Samskifti</p>
<p type="listitem"> 1 ects: Fyrstu hjálp</p>
<p type="listitem"> 2 Valfak (annað skal veljast) - Framleiðsla og matgerð ella Ferðaseðlar og booking</p>
<p>15 ects (3 mðr) starvsvenjing. Tilsamans 51 ects. Til samanberingar eru 60 ects á einum lestrarári á hægri útbúgvingum (universitet)</p>
<p>1 eining er 18-24 arbeiðstímar, sum svarar umleið til 1 ECTS.</p>
<p><em type="bold">Leiðsøguskólinn í Kópavági </em><em type="italic">www.mk.is </em></p>
<p>Útbúgvingin er ein 1 ára praktisk útbúgving, sum tekur atlit til teir ymsu tørvirnar í ferðavinnuni,  í</p>
<p>samsvari  við  tey  broyttu  ferðamynstrini  hjá  ferðafólki.  Útbúgvingin  er  fjølbroytt  og tekur  støðið  í</p>
<p>íslendsku  náttúruni,  søgu,  flora,  mentan,  djóralív,  vinnu,  samfelag,  list  og  bókmentum.  Undirvíst verður innan tær stóru turist-attraktiónirnar í Íslandi, náttúruvakrar túrar, náttúruvernd, umhvørvið og</p>
<p>tøkni. Lærarar og undirvísarar eru serfrøðingar á økinum.</p>
<p>Upptøka:  Fyri at sleppa  inn  á útbúgvingina, skal  næmingurin  vera  fyltur 21 ár við skúlaársbyrjan.</p>
<p>Miðnáms-  ella  líknandi  prógv  krevst.  Tilsvarandi  vinnuligar  royndir  kunnu  eisini  geva  atgongd.</p>
<p>Góður málførleiki á íslendskum og enskum krevst. Tey lesandi skulu standa eina munnliga roynd í fremmanda máli í sambandi við upptøku.</p>
<p>Undirvísingin er 3 kvøld um vikuna, kl. 16:40-21:20, frá august-mai. Onkur vikuskifti verður skipað</p>
<p>fyri undirvísingar túrum, í náttúruni ella aðrastaðni (6-7 ferðir um árið).</p>
<p>Gjald: 28.000 føroyskar krónur fyri 1 ár. Lesandi, sum ikki lesa fullatíð, gjalda fyri hvørt skeið sær.</p>
<p>Høvuðslærugreinar á ferðaleiðaraútbúgving:</p>
<p type="listitem"> 1  ects:  Vinnumøguleikar,  Djóralív,  Ferðavinna,  Plantur  og  umhvørvisvernd,  Íslendska</p>
<p>samfelagið, Søga Íslands, Fyrstuhjálp</p>
<p type="listitem"> 2 ects: Bókmentir og list, Jarðfrøði, Ferðaleiðara tøkni og samskifti, Málskeið, Starvsvenjing</p>
<p>(ferðaleiðari í verki)</p>
<p>Tey  lesandi  velja  eina  av  trimum  leiðum:  Alment  ferðaleiðaraskeið,  Gongutúrar/vandring,  ella</p>
<p xml:lang="dan">Virksemi (aktivitet) og stuttleiki</p>
<p>Alment  ferðaleiðaraskeið  er  16  ects:  ferðavinna,  mál,  økislýsingar,  jarðfrøðiligar  økislýsingar,</p>
<p xml:lang="dan">starvsvenjing</p>
<p>Gongutúrar/vandring  er  18  ects:  Ferðavinna,  samskipan  og  samskifti,  økislýsingar,  fyrstuhjálp  II,</p>
<p>veður – jøklar, fjallakunnleiki, starvsvenjing</p>
<p xml:lang="dan">Virksemi  (aktivitet)  og  stuttleiki  er  16  ects:  stuttleikaferðir,  ferðavinna,  samskipan  og  samskifti,</p>
<p>fyrstuhjálp II, økislýsingar, veður – jøklar, trygd – trygging – loyvir</p>
<p><em type="bold">Starfsnám í ferðamálafræðum </em></p>
<p>1 ára yrkisútbúgving innan ferðavinnu: 48 ects.</p>
<p>Endamálið  við  skeiðnum er at geva teimum  lesandi praktiska  læru  innan  ferðavinnu. Eftir skeiðið kann  næmingurin  starvast  innan  ferðavinnuyrkið.  Skeiðið  gevur  eina  umfatandi  útbúgving  innan</p>
<p>ferðavinnu.</p>
<p>Upptøka: 20 ár, og hava staðið eina viðkomandi støðisútbúgving, miðnámsútbúgving ella líknandi.</p>
<p>Útbúgvingin tekur 1 ár, sum eru 2 lestrarhálvur í skúla og 3 mðr. í starvsvenjing.</p>
<p>Serøki, 33 ects.</p>
<p>4  ects:  Ferðavinnu  enskt,  Ferðafrøði  og  ferðavinna  -  ástøði  og  verkligt,  Marknaðarføring  innan</p>
<p>ferðavinnu, Geografi Ísland</p>
<p>3  ects:  Geografi  uttanlands  3  ects,  Rakstur  og  fyrisiting,  Umhvørvið  og  ferðavinna,  KT  innan</p>
<p>ferðavinnu, Samskifti og samskipan</p>
<p>2 ects: Event (ráðstevnur og fundir)</p>
<p>Vallærugreinar 3 ects</p>
<p>Ferðaseðlar og booking 3 ects, Matgerð 3 ects, Telda og tøkni 3 ects</p>
<p>Krav: Starvsvenjing í 3 mðr. 12 ects</p>
<p><em type="bold">Samandráttur av lærugreinum </em></p>
<p xml:lang="dan"><em type="bold">4 ects:  </em></p>
<p type="listitem"> Enskt  mál  fyri  ferðandi,  Ísland  sum  ferðaland  (geografi),  geografi  innanlands,</p>
<p>marknaðarføring innan ferðavinnu</p>
<p xml:lang="dan"><em type="bold">3 ects:  </em></p>
<p type="listitem"> Ástøði  innan  ferðavinnu,  onnur  lond  sum  ferðalond  (geografi),  geografi  uttanlands,</p>
<p>marknaðarføring innan ferðavinnu, event management (ráðstevnur, fundir, hátíðarhald o.a.),</p>
<p>umhvørvi og ferðavinna, upplýsingar tøkni innan ferðavinnu, rakstur og fyrisiting</p>
<p xml:lang="dan"><em type="bold">2 ects:  </em></p>
<p type="listitem"> Handil  og  rakstur,  leiðsla,  samskifti,  bókmentir  og  list,  jarðfrøði,  ferðaleiðara  tøkni  og</p>
<p>samskifti, málskeið, event (ráðstevnur og fundir), starvsvenjing (ferðaleiðari í verki)</p>
<p xml:lang="dan"><em type="bold">1 ects:  </em></p>
<p type="listitem"> Vinnumøguleikar,  djóralív,  ferðavinna,  plantur  og  umhvørvisvernd,  íslendska  samfelagið,</p>
<p>søga Íslands, fyrstu hjálp</p>
</body></document>