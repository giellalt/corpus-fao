<document xml:lang="fao" id="no_id"><header><title/><genre code="admin"/><author><unknown/></author><wordcount>9212</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2013.08 Førleikameting og førleikamenning.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">Ro </em><em type="bold">yndir </em></p>
<p><em type="bold">Førleik </em><em type="bold">ar </em></p>
<p><em type="bold">Kunnleiki </em>1 </p>
<p><em type="bold">Innihald </em></p>
<p>Samandráttur . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 2 Tilmæli . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 4 1. Innleiðing . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 6 2. Endamál . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 8 3. Arbeiðssetningur . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 8 4. Førleikameting . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 10 4.1 Hvat er førleikameting 104.2 Førleikameting í Norðurlondum 114.2.1 Danmark 124.2.2 Noreg 124.2.3 Svøríki 124.2.4 Finnland 134.2.5 Ísland 134.3 Førleikameting í Føroyum 144.3.1 Yrkisútbúgvingar innan tekniska økið og handils- og skrivstovuøkið 144.3.2 Yrkisútbúgving á Heilsuskúlanum 155. Verkætlanir . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 15 5.1 ALS, Tekniski skúli í Tórshavn og Yrkisdepilin 165.2 Heilsuskúli Føroya 175.3 Niðurstøða av verkætlanum 185.3.1. Einstaklingurin 185.3.2. Útbúgvingarstovnur 186. Tilmæli . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 19 Skjal 1 Kostnaður av royndarverkætlanini á Tekniska skúla í Tórshavn 26</p>
<p><em type="bold">Samandráttur </em></p>
<p>Yvirskipaða endamálið við tilmælinum er at geva politisku skipanini innlit í, hvussu ein skipan við førleikameting og førleikamenning kann setast í verk í Føroyum. Í stuttum snýr førleikameting seg um at orða, skjalfesta (dokumentera) og viðurkenna teir førleikar, sum ein borgari hevur. Førleikamenning er við støði í førleikametingini at gera eina ætlan fyri menning, sum viðkomandi kann fara undir. Endamálið við førleikameting er at geva fólki við lítlum ella ongum formellum førleikum, tvs. ófak-lærdum, møguleika at fáa mett sínar fakligu førleikar, ið tey hava ognað sær í arb eiðs-lívi ella á annan hátt, so tey kunnu fara undir førleikamenning/ útbúgving. Eisini er endamálið at geva fólki møguleika at endurútbúgva seg, so tey kunnu royna seg á øðrum økjum á arbeiðsmarknaðinum. Hetta skapar størri flytføri hjá tí einstaka og fyri arbeiðsmarknaðin sum heild og gevur persónum, sum verða førleikamettir og førleikamentir, betri møguleika at vera verandi á arbeiðsmarknaðinum, hóast fortreytirnar broytast. Umframt hetta kunna vera fleiri, sum hava drúgvar royndir og viðkomandi skeið, sum eisini ynskja at nema sær hægri útbúgving, ið kundu fingið gagn av eini førleika-metingarskipan. Sambært Arbeiðsloysisskipanini eru tað 40% av teimum arbeiðsleysu, ið bert hava fólkaskúlaútbúgving. 13% av teimum arbeiðsleysu hava eina miðnámsútbúgving, harumframt eru tað 15%, ið hava eina styttri útbúgving enn miðnám, tað merkir, at millum 53% og 68% av teimum arbeiðsleysu ikki hava eina førleikagevandi út-búgv ing – sum faklærd. Tølini vísa eisini, at tað er hesin bólkur, sum er longst í arb eiðsloysisskipanini, og tí hevur tað ringast við at sleppa aftur á arbeiðsmarknaðin.</p>
<p>Samstundis er tað hesin bólkur, ið er tann, ið fær tað minsta mánaðarliga útgjaldið frá</p>
<p>Arbeiðsloysisskipanini. Fleiri kanningar hava staðfest, at tess fleiri borgarar hava útbúgving, tess hægri verður bruttotjóðarúrtøkan (BTÚ). Til dømis verður í kanning víst á, at samband er millum útbúgvingarstøði hjá fólkinum og BTÚ fyri hvønn íbúgva. Eisini vísir ein kanning hjá OECD, at samband er millum miðal inntøku og útbúgving. Tey londini, sum hava hægst útbúgvingarstøði, t.d. Luksemborg, USA og Avstralia, hava eisini hægstu inntøku. Samfelagsbúskaparliga eru tí góðar grundir at gera íløgur í at útbúgva borg-arar - eisini teir, sum eru tilkomnir. Verða tilkomnir borgarar, sum hava royndir og vitan, førleikamettir, er møguligt hjá teimum at fara undir førleikamenning. Menning, sum ger, at borgararnir kunnu verða við til at økja um framleiðslu og búskaparligan vøkstur. Mælt verður til at gera eina rammulóg um førleikameting fyri alt útbúgvingarøkið, og síðani regulera økini hvørt sær í kunngerð, umframt at tillaga regluverkið. Mælt verður til at seta í starv ein samskipara á einum av verandi stovnum, sum hevur til endamáls at kunna, vegleiða, gera uppsøkjandi arbeiði kring landið og vera virkin partnari, tá ítøkiligar verkætlanir innan ávis yrki skulu setast í verk.</p>
<p>Mælt verður til partvís at fylgja tí íslendska leistinum, sum er ein skipan, ið hóskar væl til eitt lítið samfelag, og sum hevur tætt samstarv við partarnar á arbeiðsmarknaðinum og avvarðandi myndugleikar. Samskiparin eigur umframt at skipa fyri almennari kunning eisini at gera uppsøkjandi arbeiði á arbeiðsplássum, so møguligt er at røkka fleiri enn teimum, sum longu umhugsa at nema sær útbúgving. Eisini eigur samskiparin at veita ófaklærdum við nógvum arbeiðsroyndum og øðrum kunning og vegleiðing um møguleikarnar at verða førleikamett og førleikament so at tey, sum ynskja at førleikamenna seg, kunnu fara undir útbúgving og møguliga fáa útbúgvingartíðina stytta. Mælt verður til, at samskiparin samstarvar við partarnar á arbeiðsmarknaðinum, yrkisskúlarnar og allar aðrar avvarðandi partar, ið hava brúk fyri førleikametingar og førleikamenningar skipanini. Um tikið verður undir við hesum tilmælum, verður farið undir at smíða lóg og kunngerðir, so skipanin kann byrja á sumri 2014. 4</p>
<p><em type="bold">Tilmæli </em></p>
<p>Í talvuni er lýst, hvørji tilmæli bólkurin er komin til, og í kapittul 6 er ein nærri frágreiðing um tilmælini.</p>
<p><em type="bold">Tilmæli </em></p>
<p><em type="bold">Mælt verður til, at </em>1. </p>
<p type="listitem">Málbólkur og øki</p>
<p type="listitem">tey, sum verða  førleikamett, eiga at vera 25 ár og eldri</p>
<p type="listitem">førleikameting kann nýtast so vítt gjørligt í øllum útbúgvingarverkinum. 2.</p>
<p type="listitem">Skipan og bygnaður</p>
<p type="listitem">skipa førleikametingina í tveimum pørtum: A) ein samskipara og B) á  einstøku útbúgvingarstovnunum. 2. A</p>
<p type="listitem">Samskipari</p>
<p type="listitem">seta  ein samskipara á einum av verandi stovnum ella skipanum.</p>
<p type="listitem">seta ein ráðgevandi bólk við umboðum frá pørtunum á arbeiðsmarknaðinum og frá avvarðandi ráðum.</p>
<p type="listitem">Mentamálaráðið tekur stig til, at  samskiparin verður settur.2. B</p>
<p type="listitem">Útbúgv ing-ar stovn ar</p>
<p type="listitem">avvarðandi útbúgvingarstovnur skal  í samstarvi við samskiparan taka sær av tí ítøkiligu førleikametingini og -menningini</p>
<p type="listitem">einstøku útbúgvingarstovnarnir skipa fyri vegleiðing og kunning; seta í verk skipanir og mannagongdir fyri førleikameting</p>
<p type="listitem">menna og vegleiða faklærarar, soleiðis at teir fáa neyðugu førleikarnar at førleikameta.3.</p>
<p type="listitem">Lógarverk</p>
<p type="listitem">lóggáva viðvíkjandi førleikameting skal, so vítt gjørligt, gerast fyri alt útbúgvingarøkið: fyri ófaklærd, sum ynskja yrkisútbúgving og/ella miðnámsútbúgving og  fyri hægri útbúgvingar. 4.</p>
<p type="listitem">Fíggjar-viðurskifti</p>
<p type="listitem">tað almenna ber kostnaðin av eini førleikametingarskipan, sum fevnir um:  o  samskipara og kunning  o   at seta í verk førleikametingarskipan í útbúgvingarstovnunum  o   førleikameting og -menning í útbúgvingar-stovnunum 5.</p>
<p type="listitem">Førleika-menningar-grunnur</p>
<p type="listitem">mælt verður til at seta á stovn ein førleikamenningargrunn</p>
<p type="listitem">mælt verður til at seta ein arbeiðsbólk at greina og gera uppskot um, hvussu ein slíkur grunnur skal skipast.5</p>
<p><em type="bold">Kostnaður: </em>Tilmæli 2: Kostnaður at hýsa samskiparanum er settur til kr. 0, tí tað eigur at bera til at hýsa skipanini á einum av verandi stovnum, men talan kann møguliga verða um gjald fyri felagsútreiðslur o.l. Tilmæli 3: Arbeiðið at gera regluverkið tekur burtur av verandi arbeiðsorku í Menta-mála ráðnum. Tilmæli 4: Fíggjarlig viðurskifti Talvan niðanfyri lýsir, hvat tilmælini kosta. </p>
<p><em type="bold">Tilmæli </em><em type="bold">2014 </em><em type="bold">2015 </em></p>
<p><em type="bold">Frágreiðing </em>2. A500.000500.000 </p>
<p>Nýtt starvsfólk, játtanin heldur fram eftir 20152. A100.000100.000</p>
<p>Kunningartiltøk og heimasíða2. B30.00030.000</p>
<p>Førleikamenna lærarar</p>
<p>Upphæddir eru í kr. Kostnaðurin fyri tilmæli 2. B er sera trupul at rokna ítøkiliga, tí hetta er tengt at, hvussu skjótt skúlarnir íverkseta skipanina. Men sambært fylgiskjali 2 kostaði tað 15.000 at fáa danskan faklærara til Føroya at vísa lærarunum, hvussu metingin skuldi gerast. Tilmæli 5: Førleikamenningargrunnur. Partarnir á arbeiðsmarknaðinum eru við í einum arbeiðsbólki og koma við tilmæli um, hvussu hesin skal skipast. <em type="bold">Kostnaður fyri førleikameting og -menning </em>Tað er trupult neyvt at áseta, hvat førleikametingin og førleikamenningin kostar, tí hetta er ymiskt fyri ymiskar útbúgvingar, og um tað er møguligt, at tann, sum verður førleikamettur og ynskir at førleikamennast, kann koma inn í verandi flokk, og hvussu nógv viðkomandi fær góðskrivað. Sum dømi kann nevnast, at í Heilsuskúlanum kostar førleikametingin 6 tímar hjá lestrarvegleiðara skúlans. Næmingur, sum fær stytta starvsvenjing og kemur í ein verandi flokk, sparir skúlanum útreiðslur í sambandi við starvsvenjingina. Annað dømi er í Tekniska skúla í Tórshavn. Á Timburdeildini kostaði førleika met-ingin 30.000 kr./persón. Kostnaðir av førleikametingini eru tengdir at, hvussu nógv ein persónur fær góðskriva av útbúgvingini. Somuleiðis er hann tengd ur at, um til ber at verða partur av verandi flokki. Tá ið fleiri fara undir førleika menning, er helst eisini møguligt at lækka kostnaðin fyri hvønn persón. Um talan er um lutfalsliga kostnaðarmiklar útbúgvingar, verður mælt til at savna eitt ávíst tal av persónum innan ávíst øki/yrki og síðani førleikameta og -menna hesi samstundis. Kostnaðurin av verkætlanini á Tekniska skúla í Tórshavn er nærri lýstur í fylgiskjali 16 <em type="bold">1. Innleiðing </em></p>
<p>At viðurkenna førleikar hevur seinastu árini fingið størri og størri týdning í samfelags-menningini, serliga tá talan er um vaksnamannalæring. Hetta hevur verið á dagsskrá í</p>
<p>ES, OECD, Norðurlandaráðnum og UNESCO, sum í 2012 hevur gjørt frágreiðing um júst førleikameting.1 Altjóða og norðurlendskir stovnar, eins og tey einstøku londini, raðfesta viðurkenning av førleikum, tí hetta stuðlar undir og mennir lívslanga læring. Somuleiðis er tað ein øktur tørvur á vælútbúnum arbeiðsfólki, størri flytføri og liðiligari arbeiðsmegi. Fleiri kanningar hava staðfest, at tess fleiri borgarar hava útbúgving, tess hægri verður BTÚ.2 T.d. verður í kanning víst á, at samband er millum útbúgvingarstøði hjá fólkinum og BTÚ fyri hvønn íbúgva. Lond sum USA, Noreg, Svøríki, Holland og Bretland høvdu í ár 2000 hægst BTÚ fyri hvønn íbúgva og vóru samstundis tey lond, hvørs íbúgvar høvdu hægst útbúgvingarstøði.3 Ein kanning hjá OECD vísir, at samband er millum miðal inntøku4 og útbúgving í 2009. Tey londini, sum hava hægst útbúgvingarstøði, t.d. Luksemborg, USA og Avstralia, hava eisini hægstu inntøku.5</p>
<p>Samfelagsbúskaparliga eru tí góðar grundir at gera íløgur í at útbúgva borgarar – eisini teir, sum eru tilkomnir. Verða tilkomnir borgarar, sum hava royndir og vitan, førleikamettir, er møguligt hjá teimum at fara undir førleikamenning. Menning, sum ger, at borgararnir kunnu verða við til at økja um framleiðslu og búskaparligan vøkstur. Førleikameting og førleikamenning kann eisini økja um flytføri (mobilitet) hjá arbeiðsmegini. Somuleiðis kann hetta minka um tað, sum nevnt verður ´dupultlæring´, nevniliga at persónar, sum hava drúgvar royndir, ikki altíð hava tørv á at taka eina heila útbúgving, um so er, at tey gjøgnum royndir og vitan longu hava ognað sær førleika innan ávís øki í útbúgvingini. Hetta sparir bæði tíð og pening. Eisini í Føroyum kann verða tørvur á at skapa eitt betri samband millum førleikar hjá arbeiðsfjøldini og tørvin hjá vinnulívinum. T.d. kann nevnast, at kanning, sum</p>
<p>Handverks-meistarafelagið hevur gjørt millum sínar limir, svaraði meginparturin av teimum, sum svaraðu kanningini, at tey í løtuni hava tørv á faklærdari arbeiðsmegi.</p>
<p>Í Føroyum eru ímillum 53% og 68% av teimum arbeiðsleysu ófaklærd.6 Hóast arbeiðsloysið í Føroyum ikki er høgt, 4-5%, er tørvur á faklærdari arbeiðsmegi í føroysku vinnuni. Kelda: Vinnuhúsið 2013. Upplýsingar frá Arbeiðsloysisskipanini vísa, at 40% av teimum arbeiðsleysu bert hava fólkaskúlaútbúgving. 13% av teimum arbeiðsleysu hava eina miðnámsútbúgving, harumframt eru tað 15%, ið hava eina styttri útbúgving enn miðnám, tað merkir, 1</p>
<p xml:lang="dan">Sí frágreiðingina: “UNESCO GUIDELINES for the recognition, Validation and Accreditation of the</p>
<p xml:lang="dan">Outcomes of Non-formal and Informal Learning”. http://unesdoc.unesco.org/images/0021/002163/216360e.pdf2</p>
<p>BTÚ, t.e. Bruttotjóðarúrtøkan lýsir virðisøkingina í framleiðsluna í einum landi og er eitt mát fyri, hvussu stórur búskapurin í landinum er. 3</p>
<p xml:lang="dan">Kelda: http://filipspagnoli.wordpress.com/stats-on-human-rights/statistics-on-gross-domestic-product-correlations/#94</p>
<p xml:lang="dan">Average labour income5</p>
<p>Kelda: OECD: How does education affect the economy í frágreiðingini: ´Education at a glance´, 2012. http://www.oecd-ilibrary.org/education/education-at-a-glance-2012_eag_highlights-2012-en6</p>
<p>Ófaklærd eru fólk, ið ikki hava eina førleikagevandi útbúgving beinleiðis til arbeiðsmarknaðin.7at ímillum 53% og 68% av teimum arbeiðsleysu ikki hava eina førleikagevandi útbúgving – sum faklærd. Tølini vísa eisini at tað er hesin bólkur, sum er longst í arbeiðsloysisskipanini, og tí hevur tað ringast við at sleppa aftur á arbeiðsmarknaðin.</p>
<p>Samstundis er tað hesin bólkur, ið er tann, ið fær tað minsta mánaðarliga útgjaldið frá</p>
<p>Arbeiðsloysisskipanini. Kelda: Arbeiðsloysisskipanin. Førleikameting fevnir um samlaðu tilgongdina at lýsa førleikar hjá tí einstaka. Hetta verður gjørt við vegleiðing, dokumentatión og meting. Eitt úrslit av førleikametingini kann verða, at ein persónur hevur fingið sett orð á førleikar sínar, førleikametingin verður eisini nýtt sum grundarlag fyri víðari førleikamenning hjá tí einstaka Hjá tí einstaka kann tilgongdin at fara undir førleikameting og førleikamenning gera, at tú fært sjálvsálit og kennir teg hava fleiri møguleikar. Tað, sum ofta verður nevnt ´empowerment´. Tú fært sett orð á, hvørjar førleikar tú hevur og ynskir møguliga at fara undir eina menningartilgongd. Tað kann eisini geva tí einstaka betur møguleika at vera verandi á arbeiðsmarknaðinum, sjálvt um arbeiðið broytist, ella viðkomandi skal taka við øðrum arbeiði. Ein orsøk til at íverkseta førleikameting í Føroyum er sostatt, at tann føroyski arb-eiðs marknaðurin ivaleyst kann nógv meira, enn hann hevur próvtøkuprógv fyri. Hesa vitan kann føroyski borgarin og føroyska samfelagið fáa virðismett og ikki minst gagnnýtt. Í samgonguskjalinum verður sagt: <span type="quote">“at fjøltáttaðir møguleikar fyri vaksnamanna útbúgv ingum eiga at verða skaptir, og at arbeitt verður við førleikamenning og lívlangari læring, eisini fyri ófaklærd.”</span> 23. november 2011 skipaði Yrkisútbúgvingarráðið, stuðlað av NVL7, fyri fundi við tí endamáli at fáa arbeiðsmarknaðin at taka undir við førleikameting og førleika-menn ing í Føroyum, so politiska skipanin kundi fara til verka og smíða lógarverkið.</p>
<p>Samtykt varð, at seta ein arbeiðsbólk við umboðum frá øllum pørtum, ið varða av arbeiðsmarknaðinum, at arbeiða víðari við at kanna møguleikarnar fyri at seta íverk førleikameting og -menning. Ein onnur niðurstøða var, at tað er av týdn-ingi, at øll, sum vara av førleikameting og -menning, ráð, stovnar og partarnir á arbeiðsmarknaðinum, samstarva og kenna ognarskap at menna hetta arbeiði.</p>
<p>Í arbeiðsbólkinum vóru hesir limir:</p>
<p>Eyðun Gaard, samskipar verkætlanina fyri Yrkisdepilin</p>
<p>Niels Winther, umboðandi arbeiðsgevaran</p>
<p>Sonja Jógvansdóttir, umboðandi arbeiðstakaran</p>
<p>Eli Brimsvík, umboðandi arbeiðstakaran</p>
<p>Høgni í Stórustovu, umboðandi Arbeiðsloysisskipanina</p>
<p>Jenny Lydersen, umboðandi Mentamálaráðið</p>
<p>Heri Petersen, umboðandi Almannamálaráðið</p>
<p>Erika Hayfield, umboðandi Vinnumálaráðið</p>
<p>Jórun Petersen, umboðandi Heilsuskúla Føroya</p>
<p>Jógvan Sørin Hansen, umboðandi Tekniska skúla í Tórshavn</p>
<p>Aina L. Knudsen, umboðandi Føroya Handilsskúla7</p>
<p>Føroyar hava umboð í netverkinum hjá NVL(Nordisk Netværk for Vuxnas Lærande), m.a. er Eyðun</p>
<p>Gaard á Yrkisdeplinum, limur í Valideringsnetverkinum, sum júst arbeiðir við førleikameting. Valideringsnetverkið hevur m.a. gjørt frágreiðingina <span type="quote" xml:lang="dan">“Udfordringer i arbejdet med anerkendelse af realkompetence (ARK)/validering i de nordiske lande”</span> sí http://www.nordvux.net/download/5428/8 <em type="bold">2. Endamál </em></p>
<p type="listitem">Yvirskipaða  endamálið við førleikameting er at geva fólki við lítlum ella ongum formellum førleikum møguleika at fáa mett sínar fakligu førleikar, ið tey hava ognað sær í arbeiðslívi ella á annan hátt, so tey kunnu fara undir  førleikamenning-/-útbúgving. Við hesum verður tað lættari hjá fólki, sum eitt nú hava arbeiðsroyndir, at taka eina útbúgving, uttan at skula brúka tíð uppá at læra tað, sum viðkomandi longu dugir. Á henda hátt fær føroyska samfelagið meira produktiv starvsfólk á ein skynsamari hátt. Somuleiðis er endamálið at geva fólki møguleika at endurútbúgva seg, so tey kunnu royna seg á øðrum økjum á arbeiðsmarknaðinum. Hetta skapar størri flytføri fyri tann einstaka og fyri arbeiðsmarknaðin sum heild og gevur persónum, sum verða førleikamett og førleikament, betri møguleika at vera verandi á arbeiðsmarknaðinum, hóast fortreytirnar broytast.  Endamálið við frágreiðingini er, at lýsa viðurskifti viðvíkjandi førleikameting og at lýsa, hvussu ein skipan kann gerast, har borgarar kunnu venda sær til eitt stað at fáa vegleiðing um førleikameting og  møguleikar fyri framhaldandi útbúgving,  ella at  fáa annað arbeiði. Umframt hetta er endamálið at eggja ófaklærdum sum heild at nýta teir møguleikar, sum eru  at førleikamenna seg, m.a. at:</p>
<p type="listitem">nýta útbúgvingarskipanina (kvøldskúlar, handilsskúla o.a.)</p>
<p type="listitem">luttaka á  skeiðum, sum arbeiðsmarknaðurin bjóðar</p>
<p type="listitem">luttaka á øðrum  viðkomandi skeiðum í tí óformellu útbúgvingarskipanini</p>
<p>Sum liður í arbeiðinum eru gjørdar tvær royndarverkætlanir á Tekniska Skúlanum í Havn og í Heilsuskúlanum í Suðuroy, har persónar eru førleikamettir og førleikamentir. Endamálið við royndarverkætlanunum var at fáa betri innlit í øll lið í eini førleikametingar og førleikamenningar skipan. <em type="bold">3. Arbeiðssetningur </em></p>
<p>Arbeiðssetningurin hjá arbeiðsbólkinum var at fáa til vega royndir við førleikameting og førleikamenning í Føroyum og at sammeta við Norðurlond. Eisini skuldi arbeiðs-bólkurin meta um og lýsa ymsar møguleikar, hvussu vit í Føroyum kunnu seta á stovn eina førleikametingarskipan, sum tekur atlit at føroyskum viðurskiftum. Harumframt skuldi arbeiðsbólkurin skipa fyri ítøkiligum verkætlanum, so at før leika-meting og førleikamenning kann verða sett í verk.9 <em type="bold">4. Førleikameting 4.1 Hvat er førleikameting </em></p>
<p>Førleikar kunnu verða allýstir á ymiskan hátt, men meta vit, at henda lýsingin er hóskandi í sambandi við førleikameting og førleikamenning: “ <em type="italic">Førleikar fevna um </em><em type="italic">samlaðu vitanina og førleikarnar hjá einum persóni. Førleikar, sum persónurin hevur ment </em><em type="italic">í útbúgving, arbeiðslívi, frítíðarítrivi ella sjálvbodnum arbeiði </em>.” 8 Førleikameting er tilgongdin at orða, skjalfesta (dokumentera) og viðurkenna førleikar, sum borgari hevur. Førleikamenning er við støði í førleikametingini at gera eina ætlan fyri menning, sum viðkomandi kann fara undir. Í grannalondum okkara verður førleikametingin í stóran mun gjørd fyri ávísar útbúgvingar, sum viðkomandi fær atgongd til, og kann fáa stytt ella góðkent. Sum heild eigur ein skipan við førleikameting at gera tað møguligt, at starvsfólk, ið hava drúgvar og viðkomandi royndir, skjótari og á ein smidligari hátt kunnu taka eina formliga útbúgving. Somuleiðis er møguligt, at starvsfólk, sum fáa avriksflutning fyri partar av útbúgvingini, eru styttri burtur frá arbeiði. Í grannalondum okkara eru fleiri ítøkilig dømi um, at arbeiðsmegin fær betri førleikar, tá hon verður førleikamett og førleikament. Eitt dømi er úr Íslandi, tá nógv starvsfólk á peningastovnunum gjørdust arbeiðsleys í kjalarvørrinum á bankakreppuni í 2008. Starvsfólk, sum vóru ófaklærd, høvdu einki prógv um sínar førleikar, tí tey høvdu onga útbúgving, tá ið tey vórðu sett í starv. Íslendska førleikametingarskipanin førleikametti henda fakbólk, og ein menn-ingarætlan var gjørd fyri hvørt starvsfólk, hvussu tey kundu menna sín ar førleikar, taka eina útbúgving og fáa betur møguleikar at koma út aftur á arbeiðsmarknaðin. Annað dømi er úr Danmark, tá ið Post Danmark í 2005 varð umskipað frá at vera ein almennur stovnur til eina privata fyritøku. Hetta viðførdi stórar broytingar í fyritøkuni, deildir vórðu stongdar, bygnaðurin broyttur og nógv fólk mistu starvið. </p>
<p>Í mongum føri var talan um fólk við innanhýsis postútbúgving, ið var rættiliga avmarkað til postøkið. Fakfelagið hjá starvsfólkunum tók tí stig til við stuðli frá nýggju leiðsluni at fáa postútbúgvingarnar og skeiðini, sum starvsfólk høvdu, vigað og mett í mun til útbúgvingar innan handils- og skrivstovuyrkið. Starvsfólkini fingu eina førleikameting, sum bleiv brúkt sum útgangsstøði fyri eini GVU-útbúgving (grundlæggende voksen uddannelse), og á tann hátt gjørdust tey faklærd. Tað økti um møguleikarnar hjá arbeiðsleysu starvsfólkunum at fáa starv aðrastaðni, umframt møguleikar at halda fram við at nema sær útbúgving. Sum heild eru royndirnar í grannalondum okkara, Noregi, Danmark, Finnlandi og</p>
<p>Svøríki, at førleikametingar verða nýttar á yrkisútbúgvingarøkinum og í avmarkaðan mun innan hægri útbúgving.9 10 8 Kelda: http://www.viauc.dk/viden-om-realkompetence/rkv-hvad-og-hvorfor/hvad-er-realkompetence/</p>
<p xml:lang="dan">Sider/hvad-er-realkompetence.aspx</p>
<p xml:lang="dan">Førleikameting verður í øðrum londum nevnd ´realkompetencevurdering´(DK, NO), ´validering´ (SV, ÍS, FI), ´Accrediation of prior learning´ (GB). 9 Kelda: http://www.eva.dk/projekter/2010/realkompetencevurdering-i-nordisk-perspektiv/rapport/anerkendelse-af-realkompetencer-i-nordisk-perspektiv10</p>
<p xml:lang="dan">Kelda: http://pub.uvm.dk/2008/rkvivoksen/kap05.html#kap0510</p>
<p>Royndirnar í grannalondum okkara vísa somuleiðis, at ein grundleggjandi fortreyt fyri, at førleikametingin og -menningin eydnast, er, at tætt tilknýti er millum arbeiðs-marknaðin og førleikametingar skipanina.11 <em type="bold">4.2 Førleikameting í Norðurlondum </em>Í grannalondum okkara, eins og nógvum øðrum londum, hava fólk í nøkur ár havt møguleika fyri at vera førleikamett. Skipanirnar eru ymiskar, men fe lags fyri Norð-urlond er, at førleikametingin verður gjørd í mun til formellu útbúgvi ng ar skip an ina, tó er í Svøríki og Íslandi møguligt, at førleikameting verður gjørd í mun til yrki. Øll </p>
<p>Norðurlond hava eina skipan, ið tekur støðið í førleikunum hjá tí einstaka við atliti at útbúgving, skeiðum, arbeiðsroyndum, frítíðarðarvirksemi og sjálvbodnum arbeiði. Førleikameting verður nýtt innan ymsar sektorar, t.d. grundleggjandi yrkisútbúgving (til ófaklærd), triðja sektor (t.e. royndir frá t.d. sjálvbodnum arbeiði, háskúla o.l.) ella hægri útbúgving. Førleikameting er mest nýtt og ment innan útbúgvingar skipanina, serliga innan yrkisútbúgvingar og minst í triðja sektorinum. Í Norðurlondum eru partarnir á arbeiðsmarknaðinum við í arbeiðinum at gera leið-reglur fyri førleikametingina, og avvarðandi stjórnarráð í einstøku londunum hava ábyrgd av førleikametingar spurningum. Fleiri grannalond okkara hava ment on-line amboð at gera einstaklingsætlan t.d. í Danmark, har amboðið, ið nevnist <span type="quote" xml:lang="dan">“Min Kompetencemappe”</span>, verður nógv nýtt sí www.minkompetencemappe.dk. Hetta amboð kunnu fólk sjálv ella við hjálp frá øðrum arbeiða við og fáa greiðu á, hvørjar førleikar tey hava. Slík amboð eru hent í sambandi við førleikametingar, men skipanir og mannagongdir mugu eisini til á einstøku útbúgvingarstovnunum. Skipanirnar í grannalondum okkara eru í stuttum lýstar niðanfyri.12 <em type="bold">4.2.1 Danmark </em>Í Danmark hevur verið arbeitt við førleikameting í umleið 15 ár. Í 1995 byrjaðu danir at nýta amboð at lýsa førleikar á arbeiðsmarknaðarútbúgvingunum (AMU). Í 2000 var farið undir grundútbúgving fyri vaksin, og tá gjørdist tað møguligt at leggja til rættis eina útbúgvingar-tilgongd fyri hvønn einstakan við støði í førleikameting. Í 2007 og 2008 var førleikameting skipað í framhaldsútbúgvingum fyri vaksnum (VVU) á diplomstøði á vaksnamannadeplunum (VUC) og á gymnasialum stigi. Hetta merkir, at vaksin innan vaksnamannaútbúgvingar, eftirútbúgvingar á styttri og miðallongum hægri útbúgvingum kunnu nýta sínar førleikar at søkja um upptøku til útbúgvingarnar (upptøkuprógv). Á vaksnamanna- og eftirútbúgvingarøkinum ber eisini til at søkja um, at útbúgvingin verður stytt (førleikaprógv) ella at fáa góðkent alla útbúgvingina (útbúgvingarprógv). Førleikametingin er altíð í mun til ávísa útbúgving, har førleikamál og mál í lærugrein-um (námsætlanir) ella útbúgving eru lýst. Hetta merkir, at førleikarnir skulu svara til mál ella førleikar í tí ávísu útbúgvingini.13 Higartil hevur í Danmark ikki verið møguligt at nýta førleikar sum grundarlag fyri upptøku á universitetsútbúgvingum (bachelor/kandidat).11 </p>
<p>Kelda: http://www.nordvux.net/download/6926/validering_av_realkompetanser_upd.pdf12</p>
<p xml:lang="dan">Kelda: http://www.nordvux.net/page/6/validering.htm13</p>
<p>Meiri kunning um donsku skipanina: http://pub.uvm.dk/2008/rkvivoksen/ 11 <em type="bold">4.2.2 Noreg </em>Í Noregi er arbeiðið við førleikameting skipað soleiðis, at førleikamett verður í mun til formellu útbúgvingarskipanina, t.e. fólkaskúla, vinnu- og miðnámsútbúgvingar, yrkisútbúgvingar og universitetsútbúgvingar/háskúlaútbúgvingar. Førleikar verða mettir í mun til førleikamálini í námsætlanum, læriætlanum, lestrar-ætlanum v.m. Førleikar kunnu nýtast sum grundarlag fyri upptøku á útbúgvingum, at góðskriva ella stytta útbúgvingar í allari útbúgvingarskipanini. Rætturin til førleikameting er staðfestur í lóggávuni fyri allar formellar útbúgvingar í </p>
<p type="listitem">Noregi.14 4.2.3 Svøríki Í Svøríki, sum eisini hevur arbeitt við førleikameting í nøkur ár, eru trý høvuðsendamál í arbeiðinum við førleikameting:</p>
<p type="listitem">at finna rætta støðið og geva møguleikar fyri framhaldandi útbúgving</p>
<p type="listitem">at stytta ella laga til útbúgving hjá persónum og somuleiðis at geva merit fyri førleikar, sum fólk hava ognað sær</p>
<p type="listitem">at kunna skjalprógva  førleikar í arbeiði sum sjálvstøðugt vinnurekandi, førleikamenning ella at royna nýggjar leiðir.</p>
<p>Førleikametingin í Svøríki er býtt í tveir partar: 1. Førleikameting í formellu útbúgvingarskipanini.</p>
<p>Ábyrgd fyri førleikameting í útbúgvingarskipanini hava tey, sum bjóða útbúgvingarnar, t.e. universitet/háskúlar, yrkisháskúlar og tey, sum bjóða vaksnamannaútbúgvingar 2. Førleikameting í mun til yrkiskrøv/størv, ment av vinnugreinafeløgum, yrkisnevndum v.m.</p>
<p>Førleikameting í mun til yrkiskrøv gera stovnar/feløg/persónar, sum eru góðkend av avvarðandi vinnugreinafelag/yrkisnevnd, og í ávísum førum av vinnugreina-felagnum/yrkisnevndini sjálvari.15 <em type="bold">4.2.4 Finnland </em>Í Finnlandi hevur verið arbeitt við førleikameting síðani í níti árunum (1990). Lesandi á grundútbúgving fyri vaksin, á yrkis- og gymnasialum útbúgvingum og á hægru útbúgvingunum hava rætt at fáa eyðmerkt og viðurkent førleikar, sum við kom-andi hevur ment á skeiðum ella á annan hátt. Til ber at fáa viðurkent førleikar í mun til partar av útbúgving (próvtøkur) ella sum eina heila útbúgving. Í yrkisútbúgvingunum ber til at fara til próvtøku, har útbúgvingarstovnurin ella tann, sum skipar fyri próvtøkuni, hevur skyldu til at vegleiða persónar um, hvør próv tøka ella útbúgving hóskar til royndirnar hjá persóninum. Møguleiki er at taka eina samlaða próvtøku ella at fara til próvtøku í ávísum lærugreinum ella pørtum av útbúgvingini og síðani at kunna førleikamenna seg innan tey øki, har persónurin ikki hevur nøktandi førleika. Tey, sum útbúgvingarstovnar meta hava neyðugu fortreytirnar, kunnu verða tikin inn á 14 </p>
<p>Meiri kunning um norsku skipanina: http://www.vox.no/no/Livslang-laring/Realkompetanse/15</p>
<p>Meiri kunning um svensku skipanina: www.valideringsinfo.se 12útbúgvingar, og er hetta galdandi á øllum stigum í útbúgvingarskipanini.16 <em type="bold">4.2.5 Ísland </em>Í Íslandi var farið undir førleikameting í 2002. Partarnir á arbeiðsmarknaðinum hava havt ein virknan leiklut frá byrjanini. Depilin fyri læring á arbeiðsmarknaðinum, </p>
<p>Life Long Learning Centre, sum partarnir á arbeiðsmarknaðinum eiga, hevur havt ábyrgd av at menna og seta í verk førleikameting í tøttum samstarvi við áhuga-bólk ar á arbeiðsmarknaðinum. Depilin hevur gjørt hetta vegna Útbúgvingar- og</p>
<p>Mentamálaráðið. Málbólkurin fyri førleikameting í Íslandi eru persónar, sum ikki hava fullført eina miðnáms-útbúgving. Tey, sum hava stutta útbúgving, og sum ynskja at fara undir lestur við støði í lóg um vaksna-mannalæring ella við støði í lóg um miðnám, hava rætt at verða førleikamett.</p>
<p type="listitem">Tey hava somuleiðis rætt til at fáa lestrar- og yrkisvegleiðing.  Førleikameting í Íslandi kann býtast í tveir partar:</p>
<p type="listitem">førleikameting til tess at stytta um útbúgving, har endamálið er at meta um førleikar í mun til náms- ella lesiætlanir fyri partar ella alla lærugreinina, og at leggja lesturin til rættis  í mun til førleikametingina.</p>
<p type="listitem">førleikameting í mun til yrki, har endamálið er at skjalprógva  og staðfesta førleikar, sum kunnu nýtast í sambandi við víðari menning í verandi ella komandi starvi ella geva møguleikar fyri upptøku á útbúgving.174.3 Førleikameting í Føroyum Møguleikarnir í Føroyum fyri  fáa førleikameting eru í løtuni avmarkaðir. Tó er tað á fleiri útbúgvingum í Føroyum møguligt at taka inn lesandi eftir serligum treytum (dispensatión) og/ella at geva avriksflutning (merit) við støði í øðrum útbúgvingum v.m. Til tess at vísa, hvussu skipanin er í dag, verður greitt frá, hvussu  skipanin er  í  yrkisútbúgvingum á  tekniska økinum, handils- og skrivstovuøkinum og í</p>
<p>Heilsuskúlanum. <em type="bold">4.3.1 </em><em type="bold">Yrkisútbúgvingar innan tekniska økið og handils- og </em><em type="bold">skrivstovuøkið </em></p>
<p>Lærutíðin fyri yrkisútbúgvingar er ásett í kunngerð fyri viðkomandi útbúgving.</p>
<p>Lærlingur hevur tó møguleika fyri at søkja um, at útbúgvingin verður stytt, um hann hevur viðkomandi skúlagongd ella arbeiðsroyndir. Tað er yrkisnevndin, ið ger av, um lærlingur við aðrari fakligari útbúgving ella arbeiðsroyndum kann fáa góðskrivað ein part av verkligu læruni ella skúlagongdini. Yrkisnevndin nýtir vanliga fastar mannagongdir fyri góðskriving. Skúlagongd verður góðskrivað í mun til, hvørja útbúgving umsøkjarin hevur frammanundan. Hvussu nógv verður góðskrivað, er ymiskt innan ymisk yrki, t.d. kann lærutíðin innan handverksvinnuna verða stytt við ½ ári, um næmingur frammanundan hevur eina eitt ára SIT- úbúgving, meðan lærutíðin innan handilsyrkið verður stytt eitt ár 16</p>
<p>Meiri kunning um finsku skipanina: http://www.oph.fi/download/140046_Finecvet_som_vagvisare.pdf17</p>
<p type="listitem">Meiri kunning um íslendsku skipanina:  http://frae.is/default.asp?webid=5 ella http://frae.is/default.asp?Id=647  13hjá næmingi, sum hevur tikið FHS. Verkliga læran  kann í mesta lagi verða stytt  9 mánaðir, og er hetta galdandi fyri øll yrki.4.3.2  Yrkisútbúgving á Heilsuskúlanum Møguleikar fyri førleikameting og samstundis at stytta útbúgvingina, yrkisútbúgving sum   heilsuhjálpari fyri ófaklærd, er partur av kunngerðini fyri heilsuútbúgvingar. Fyri at fáa góðskrivað part av útbúgvingartíðini krevst, at umsøkjari hevur í minsta lagi 3 ára arbeiðsroyndir innan heilsurøktarfakliga økið seinastu 5 árini við í minsta lagi 24 arbeiðstímum um vikuna. Reglurnar eru ikki nágreiniliga lýstar í kunngerðini fyri útbúgvingina, men eru tær somu, sum vóru galdandi í sambandi við at uppstiga  heimahjálparar. Í Danmark eru nágreiniligar reglur ásettar um, at:</p>
<p type="listitem">starvsvenjing kann verða góðskrivað við 50%, um viðkomandi hevur eitt ára arbeiðsroyndir</p>
<p type="listitem">starvsvenjing kann verða góðskrivað við 90%, um viðkomandi hevur tvey ára arbeiðsroyndir</p>
<p>Vanliga mæla donsku skúlarnir til, at minst EIN starvsvenjingarpartur verður tikin.</p>
<p>Í hesum føri verður bert ein samrøða við umsøkjaran, har mett verður um samlaða arbeiðsførleika, útfrá somu krøvum um tímatal, sum vit nýta í Føroyum. Um ein umsøkjari í Danmark krevur at fáa 90% góðskrivað, skal ein arbeiðsroynd fyriliggja, sum arbeiðsgevarin hevur gjøgnumført útfrá málunum fyri starvsvenjingina. <em type="bold">Mannagongd, sum hevur verið galdandi higartil í Heilsuskúlanum: </em>Næmingar fáa í løtuni mett sínar førleikar <em type="bold">eftir </em>upptøku á heilsuútbúgvingunum, um arbeiðsroyndir eru til staðar, við skjalprógvum fyri arbeiði v.m. Lestrarvegleiðarin metir um, hvørt reglurnar fyri avriksflutning eru loknar. Oftast er tað ein starvsvenjingarpartur, ið verður góðskrivaður, og svarar tað til umleið 3 mánaðir av einari útbúgving. Samlaða útbúgvingartíðin hevur ikki verið stytt, men ein steðgur hevur verið ávegis í útbúgvingini.14 <em type="bold">5. Verkætlanir </em></p>
<p>Arbeiðsbólkurin hevur gjøgnumført tvær ítøkiligar verkætlanir. Endamálið var at lýsa ymisku økini tørvur var á at greina, fyri at arbeiðsbólkurin kundi koma við einum tilmæli um at seta í verk førleikameting og førleikamenning í</p>
<p>Føroyum. Í talvuni sæst, hvørji øki, arbeiðsbólkurin metti tað vera neyðug at fáa vitan um í hesum sambandi.</p>
<p><em type="bold">Talva 1: Viðurskifti í sambandi við førleikameting og førleikamenning </em></p>
<p>Einstaklingurin a) hvussu fær hvør einstakur mett sínar formellu og óformellu førleikar?b) hvat skal metingargrundarlagið vera? (námsætlanir ella annað fakligt ella yrkisligt støði?)c) hvagar skal einstaklingurin venda sær? d) hvør hevur ábyrgd av viðkomandi? e) hvussu kann ein ætlan gerast fyri einstaklingin, so at einstaklingurin fær innlit í, hvørjar førleikar hann hevur og hvørjir førleikar møguliga vanta í mun til ynski um førleikamenning (útbúgving og arbeiði)?</p>
<p>Útbúgvingarstovnurin a) hvussu verður vegleiðingin skipað? b) hvat skal skúlin gera ítøkiliga? c) hvat fatar einstaklingsætlanin um (prógv, skeið, og hvat einstaklingurin skal gera)?d) hevur skúlin førleika og fortreytir at gera eina førleikameting?e) um nei, hvat vantar í hjá skúlanum fyri at kunna gera metingina?</p>
<p>Verkætlanirnar skulu vera eitt amboð til at fáa greiðu á, hvat okkum manglar, og hvat vit kunnu gera ella seta í verk ístaðin fyri verandi ella vantandi skipanir. <em type="bold">5.1 </em><em type="bold">ALS, Tekniski skúli í Tórshavn og Yrkisdepilin </em>Onnur verkætlanin var skipað við samstarvi millum ALS, Tekniska Skúla í Tórshavn og Yrkisdepilin. Tveir persónar vóru førleikamettir. Hesir persónar, sum vóru arb eiðs-leysir, tá verkætlanirnar vórðu gjørdar, høvdu fleiri ára verkligar royndir innan timb ur-yrkið. Verkætlanin hevði til endamáls at royna, hvussu ein førleikametingargongd kann verða framd í verki. Tí var biðið um hjálp frá Roskilde Tekniske Skole. Tekniski </p>
<p type="listitem">Skúlin og Roskilde Tekniske Skole løgdu síðani í felag eina ætlan fyri, hvussu sjálv førleikametingin og - menningin kundi fara fram. Arbeiðsgongdin var henda:    1.  Samrøða við faklærara um, hvat førleikametti metir seg  duga   2.  Dokumentatión av arbeiðsroyndum og prógvum   3.   Skrivlig og verklig roynd í 10 arbeiðsdagar fyri at fáa greiðu á, um tað er samsvar 15ímillum førleikar, sum umsøkjarar meta seg hava, og førleikar, sum útbúgvingin krevur, at teir skulu duga  4.  Úrslit frá  førleikametingini og førleikamenningarætlan Niðurstøðan av førleikametingini var:</p>
<p type="listitem">at teir báðir persónarnir høvdu nóg mikið av verkligum royndum</p>
<p type="listitem">at teir skuldu hava 12 vikur í yrkislærugreinum</p>
<p type="listitem">at teir manglaðu almennar lærugreinir á E- stigi, og metti skúlin, at hetta kundi verið gjørt í heysthálvuni 2012</p>
<p type="listitem">at teir kundu fara til sveinaroynd í desember 2012. Tilmælið frá skúlanum um førleikarnar hjá persónunum var  viðgjørt í yrkisnevndini, ið gav persónunum stytta lærutíð við støði í tilmæli. Undantak varð givið, tí hetta var ein royndar-verkætlan. Í desember 2012 vóru báðir persónarnir til sveinaroynd og stóðu seg væl. Próvtøkan í almennum lærugreinum var hildin i januar 2013. Teir báðir førleikamettu persónarnir hava síðani fingið sveinabræv sum timburmenn. Arbeiðsbólkurin hevur við hesari verkætlan fingið ítøkiliga royndir at arbeiða víðari við, og er tað møguligt at eftirmeta hesa verkætlan í mun til tey mál, arbeiðsbólkurin setti sær fyri ætlanina, sí talvu 1 omanfyri. Niðurstøður eru í parti 5.3.5.2  Heilsuskúli Føroya Seinna verkætlanin á Heilsuhjálparaútbúgvingini er skipað á ein heilt annan hátt enn tann fyrra bæði í longd og vavi. Sum  víst er á, ber til  hjá næmingum at søkja um góðskriving fyri t.d. ófaklærdar arbeiðsroyndir. Samlaða útbúgvingartíðin hevur ikki verið stytt, men ein steðgur hevur verið ávegis í útbúgvingini. Endamálið við verkætlanini hevur verið at royna eina skipan, sum ger tað møguligt at bjóða lesandi styttri útbúgvingartíð. Hetta verður gjørt við at stytta starvsvenjing og  at lesandi skifta flokk/árgang. Arbeiðsgongdin var henda:</p>
<p type="listitem">næmingar vórðu upptiknir á heilsuhjálparaútbúgvingina í januar 2012</p>
<p type="listitem">tey vórðu við skúlabyrjan kunnað um mannagongdir fyri góðskriving</p>
<p type="listitem">tríggir næmingar við 10 ára arbeiðsroyndum sum ófaklærd søktu um góðskriving fyri arbeiðsroyndir</p>
<p type="listitem">lestrarvegleiðarin metti um prógv fyri arbeiðsroyndir við atliti at krøvum um 3 ára starvsroyndir seinastu 5 árini, við í minsta lagi 24 arbeiðstímum um vikuna</p>
<p type="listitem">næmingarnir fingu játtað góðskriving fyri ein starvsvenjingarpart, ið er 3 mánaðir.</p>
<p type="listitem">eftir fyrsta skúlaskeið (ástøði 1) skiftu næmingarnir yvir í eldri flokk og tóku næsta skúlaskeið (ástøði 2),</p>
<p type="listitem">eftir næsta skúlaskeið (ástøði 2) fóru næmingarnir í starvsvenjing í 3 mánaðir</p>
<p>Hesir 3 næmingar hava síðani fingið prógv sum heilsuhjálparar við styttri útbúgvingartíð.16 <em type="bold">5.3 Niðurstøða av verkætlanum </em></p>
<p>Samanumtikið metir arbeiðsbólkurin, at royndarverkætlanirnar hava verið væleydnaðar og hava tær lýst ítøkilig viðurskifti, sum hava týdning í mun til førleikameting.</p>
<p>Niðurstøðurnar taka útgangsstøði í verkætlanum og í talvu 1 omanfyri. <em type="bold">5.3.1. Einstaklingurin </em>Meta formellar og óformellar førleikar: Hvør einstakur umsøkjari var biðin um at lýsa sínar førleikar og at skjalprógva (dokumentera) við prógvum, váttanum, øðrum viðkomandi skjølum og at gera CV. </p>
<p>Dokumentatiónin var nýtt sum grundarlag undir førleikametingini. Royndir og eygleiðingar vórðu eisini nýttar í royndarverk-ætlanini á Tekniska Skúla í Tórshavn. <em type="bold">Metingargrundarlag: </em>Av tí at føroysku kunngerðirnar v.m. ikki vóru lýstar við førleikamálum, tá verkætl-anirnar vóru framdar, hevur verið neyðugt at nýta danskar kunngerðir og/ella veg leið-ingar sum metingar-grundarlag, tær føroysku kunngerðirnar við førleikamálum eru nú lýstar fyri flestu yrki. <em type="bold">Hvønn kann umsøkjarin venda sær til: </em>Í royndarverkætlanini hjá TST/ALS/YD vóru persónar, sum vóru í ALS, bidnir um at venda sær til Tekniska Skúlan í Tórshavn (timburdeildina). Sostatt var talan um, at persónarnir frammanundan hava havt samrøður og/ella fingið vegleiðing frá </p>
<p>ALS, t.e. frá stovni, sum ikki er tengdur at skúlaskipanini. Í royndarverkætlanini á</p>
<p>Heilsuskúlanum fingu persónarnir kunning frá lestrarvegleiðaranum í skúlanum, og var ein formlig umsókn latin til lestrarvegleiðaran. <em type="bold">Einstaklingsætlan: </em>Einstaklingsætlanin hevur til endamáls at fáa greiðu á, hvørjar førleikar umsøkjari, og hvørjar førleikar honum møguliga vantar í mun til ynsktu útbúgving ella starv. Í fyrru royndarverkætlanini (ALS, Tekniski Skúlin og Yrkisdepilin) tók tað tvær vikur at fáa greiðu á førleikum og støði hjá umsøkjarunum í mun til timburútbúgvingina. Í </p>
<p>Heilsuskúlanum vóru lesandi mett við støði í arbeiðsroyndum. Eftir hetta var í báðum førum møguligt at gera eina einstaklingsætlan fyri umsøkjararnar. <em type="bold">5.3.2. Útbúgvingarstovnur Skipan av vegleiðing: </em>Á Tekniska skúla stóð faklærarin fyri metingini og fyri vegleiðingini á sjálvum skúlanum. Á Heilsuskúlanum verður kunning um reglur fyri avriksflutning í løtuni givin eftir upptøku, og er tað vanliga lestrarvegleiðarin, ið kunnar um hesi viðurskifti. </p>
<p>Frameftir er ætlanin at kunna um møguleikarnar við kunningarátøkum, tá lýst verður eftir næmingum. <em type="bold">Hvat skal skúlin gera ítøkiliga: </em>Skúlin má hava serligar mannagongdir fyri, hvat gerast skal í mun til hvørja einstaka útbúgving. Mannagongdir fevna m.a. um, hvussu metingin fer fram, hvør ger hana, og hvørjir hættir verða nýttir í sambandi við førleikameting, t.d. nýta CV, samrøðu, royndir v.m. Metingin tekur støði í tí einstaka í mun til tey krøv, útbúgvingin setur.17 </p>
<p><em type="bold">Einstaklingsætlan: </em>Tekniski skúli í Tórshavn gjørdi eina ætlan fyri, hvussu umsøkjararnir kundu fáa teir førleikar, sum teir vantaðu í mun til timburútbúgvingina. Á Heilsuskúlanum hevði tað týdning at fáa váttan fyri arbeiðsroyndir, eina váttan sum fevndi um tímatal pr. viku og um slag av starvi og uppgávum, sum umsøkjarin hevði havt. <em type="bold">Førleikar og fortreytir hjá skúlunum at gera førleikametingar: </em>Á Tekniska skúla hava tey, sum er, ikki førleikar at gera førleikametingar, men eru fortreytirnar til staðar. Teimum tørvar vegleiðing og amboð at nýta til førleikameting. Í </p>
<p>Heilsuskúlanum verður hinvegin mett, at lestrarvegleiðarin hevur førleika at meta um, hvørt krøvini fyri avriksflutning eru uppfylt í mun til verandi skipan. Metingin verður gjørd sambært reglum í kunngerð, og tá ivamál stinga seg upp, ráðførir skúlin seg við</p>
<p>Mentamálaráðið. Skúlin velur í summum førum eisini at nýta dømi um arbeiðsroynd, sum verður brúkt í Danmark. <em type="bold">Hvat vantar í hjá skúlunum fyri at kunna gera førleikametingar:? </em>Á Tekniska skúla verður mett, at vegleiðarar og/ella undirvísarar ikki hava førleikar til ítøkiliga at gera metingarnar. Hetta kann tó gerast rímiliga skjótt, t.d. fekk timbur-deildin við hesi verkætlan innlit í, hvussu ein førleikameting og -mennning kann fara fram. Mett verður tí, at skeið um førleikameting saman við veruligum verkætlanum hevði givið faklærarum førleika til at gera førleikametingina. Royndarverkætlanirnar vísa greitt, at tað er møguligt hjá teimum, sum eru førleikamett á henda hátt, at fara undir stytta útbúgving. At royndir og førleikameting geva teimum møguleika at fara undir útbúgving og harvið at betra um møguleikarnar at vera verandi á arbeiðsmarknaðinum og fáa faklærd størv. Í eftirmetingini í Heilsuskúlanum mettu tær, sum vóru førleikamettar, at meira kunning um møguleikan at verða førleikamett og fyri at stytta um útbúgvingina hevði gjørt tað lættari at tikið avgerðina um at fara undir útbúgvingina.18 <em type="bold">6. Tilmæli </em></p>
<p>Tær føroysku royndarverkætlanirnar hava, saman við innliti í, hvat verður gjørt í hinum Norðurlondunum, víst okkum, at væl ber til at førleikameta í Føroyum.</p>
<p>Somuleiðis kann hetta geva ábendingar/vegleiðingar um innihald, staðseting, og hvussu ein møgulig førleikamenning kann verða skipað.</p>
<p type="listitem">Tilmæli 1: Málbólkur og øki Mælt verður til, at:</p>
<p type="listitem">tey, sum verða førleikamett, eiga at vera 25 ár og eldri.</p>
<p type="listitem">førleikameting kann nýtast í øllum útbúgvingarverkinum. Frágreiðing Ein førleikametingarskipan eigur at verða ætlað persónum, sum hava formellar og óformellar førleikar og royndir. Førleikametingarskipanin er ikki ætlað ungum, sum kunnu nema sær útbúgving á <span type="quote">“vanligan”</span> hátt, og tí eigur eitt hóskandi aldursmark t.d. 25 ár at verða sett.  Tað er sannlíkt, at nógv av teimum, sum kundu verið førleikamett, eru ófaklærd, og at tað tá er talan um førleikameting í mun til yrkisútbúgvingar og/ella gymnasial-ar miðnámsútbúgvingar. Hinvegin kunnu tað vera fleiri, sum hava drúgvar roynd ir og viðkomandi skeið, sum eisini ynskja at nema sær hægri útbúgving á Fróðskap-ar setrinum ella á øðrum útbúgvingarstovni, sum bjóðar út hægri útbúgving, t.d.</p>
<p>Vinnuháskúlanum, Handilsskúlanum og Teknisku skúlunum.</p>
<p><em type="bold">Tilmæli 2: Skipan og bygnaður </em>Mælt verður til at skipa førleikametingina í tveimum pørtum: A) ein samskipara og </p>
<p>B) á teimum einstøku útbúgvingarstovnunum.</p>
<p type="listitem">Tilmæli 2A: Samskipari Mælt verður til at</p>
<p type="listitem">seta ein samskipara á einum av verandi stovnum ella skipanum.</p>
<p type="listitem">seta ein ráðgevandi bólk við umboðum frá pørtunum á arbeiðsmarknaðinum og frá avvarðandi ráðum</p>
<p type="listitem">Mentamálaráðið tekur stig til, at samskiparin verður settur. Frágreiðing Mælt verður til at seta ein samskipara, sum skal kunna, vegleiða, gera uppsøkjandi arbeiði kring landið og vera virkin partur, tá ítøkiligar verkætlanir innan ávís yrki skulu setast í verk. 19</p>
<p>Mælt verður til partvíst at fylgja tí íslendska leistinum, ið er ein skipan, sum hósk ar væl til eitt lítið samfelag, og har tað er tætt samstarv millum partarnar á arbeiðs markn að-in um og avvarðandi myndugleikar. Í íslendsku skipanini kunnu persónar, sum ynskja at verða førleikamettir, venda sær til eina miðstøð (´eina hurð´), sum eisini ger eitt uppsøkjandi arbeiði (‘hurðin’ finnur persónar). Mælt verður til, at Mentamálaráðið tekur stig til at seta ein samskipara. Hinvegin hevur tað týdning, at ein skipan við førleikameting verður rótfest í vinnuni, Menta-málaráðnum, Vinnumálaráðnum og Almannamálaráðnum. Mælt verður tí til at seta ein ráðgevandi bólk/-netverk, ið hevur umboð frá pørtunum á arbeiðsmarknaðinum og frá viðkomandi ráðum. Bólkurin skal tryggja, at viðkomandi partar kenna ´ognar-skap´, og at tey hava møguleika at seta mál v.m. fyri førleikameting og -menning í</p>
<p>Føroyum. Arbeiðsloysisskipanin og arbeiðsmarknaðardeildin á Almannastovuni skulu hava eitt tætt samskifti við samskiparan og samstarva um, hvør tørvurin er. Tað kann vera, at hesar skipanir hava ávísar bólkar, ið tørvur er á at førleikameta og førleikamenna.</p>
<p>Samskiparin eigur at samstarva við Yrkisútbúgvingarráðið og yrkisnevndina. Somu-leiðis hevur tað stóran týdning, at viðkomandi samstarvar við útbúgvingarstovnar og teir lestrarvegleiðarar, sum eru á stovnunum. Endamálið við at hava ein samskipara er at skipa fyri og menna alt førleika met ing-ar arb eiðið og kunna útbúgvingarstovnarnir um, at fólk eru, sum vilja førleikametast og -mennast. Tað eigur tí eisini at vera eitt tætt samspæl ímillum samskiparan, yrkisskúlarnar, kvøldskúlaskipanina, vegleiðarar í skúlunum og onnur, sum vara av førleikameting og førleikamenning. Samskiparin kann veita vegleiðing og annars kunna um møguleikarnar fyri førleika-met ing. Somuleiðis kann samskiparin saman við vinnu og Yrkisdeplinum verkseta ítøki ligar ætlanir innan ávís yrki. Samskiparin eigur at skipa fyri almennari kunning og somuleiðis gera uppsøkjandi arbeiði á arbeiðsplássum, so møguligt er at røkka fleiri enn teimum, sum longu um hugsa at nema sær útbúgving. At ófaklærd við nógvum arbeiðsroyndum og onn ur kunnu fáa vitan og vegleiðing um møguleikarnar at verða førleikamett og førleikament, so tey, sum ynskja tað, kunnu fáa útbúgving – og møguliga fáa útbúgvingartíðina stytta. Eitt, sum stuðlar undir hesum tørvi á kunning, eru royndirnar í Heilsuskúlanum.</p>
<p>Tær, sum luttóku í royndarverkætlanini, mettu, at tað hevði verið lættari at tikið avgerðina um at fara á skúla, um meira kunning hevði verið um møguleika fyri styttari útbúgving. Avgerðin innibar flyting frá heiminum, fráveru frá familju, og somuleiðis verri fíggjarlig viðurskifti undir útbúgvingini, tí tær undir útbúgvingini fáa stuðul frá</p>
<p>Studna, men høvdu fasta inntøku frammanundan. Samskiparin kann byrja við smáum verkætlanum, t.d., at lýst verður við, at í næstum verður farið undir at førleikameta innan matvøruyrkið, og fólk, ið eru yvir 25 ár og hava viðkomandi arbeiðsroyndir, hava møguleika at biðja um førleikameting. Um áhugin er nóg stórur, ber til at fara víðari við hesum bólki. Fíggjarliga er hesin háttur skynsamur, tí til ber at fáa vitan um førleikameting og -menning innan tey einstøku yrkini so hvørt, sum verkætlanirnar verða settar í verk í skúlunum. Á henda hátt fáa yrkisskúlarnir innarbeitt skipanina og gjørt leiðreglur og mannagongdir í øllum útbúgvingum yvir eitt áramál við hjálp frá eitt nú donskum skúlum, júst sum gjørt er í tí einu royndarverkætlanini. Mælt verður til, at seta samskiparan á einum verandi stovni, og skal viðkomandi veita 20vegleiðing um førleikameting og førleikamenning. Mett verður, at skipanin ´kostar´ í minsta lagi eitt starvsfólk, sum er útbúgvin vegleiðari. Tann, sum skal virka sum samskipari, skal í minsta lagi hava eina miðallanga útbúgving og eftirútbúgving sum vegleiðari við serligum innliti í arbeiðsmarknaðin. Uppgávurnar hjá samskiparanum fevna um at gera eina yvirskipaða ætlan fyri førleikameting og -menning. Samskiparin skal seta upp eina skipan, har fólk venda sær til eina hurð og byggja upp eina upplýsandi heimasíðu við neyðugari kunning og vegleiðing. Somuleiðis skal samskiparin arbeiða við at orða mannagongdir fyri førleikametingina bæði fyri brúkaran og skúlarnar. Samskiparin skal skipa fyri kunningarátøkum um menningarmøguleikar, m.a. lýsa, hvørjar útbúgvingar/skeið eru møgulig og grundarlag fyri førleikamenning hjá tí einstaka. Samskiparin skal hava samband við arbeiðsmarknaðin og gera uppsøkjandi arbeiði. At enda hevur tað stóran týdning, at samskiparin fylgir brúkaranum frá byrjan til enda.</p>
<p type="listitem">Tilmæli 2B: Útbúgvingarstovnar Mælt verður til, at:</p>
<p type="listitem">avvarðandi útbúgvingarstovnur skal í samstarvi við samskiparan taka sær av tí ítøkiligu førleikametingini og -menningini</p>
<p type="listitem">teir einstøku útbúgvingarstovnarnir skipa fyri vegleiðing og kunning; seta í verk skipanir og mannagongdir fyri førleikameting</p>
<p type="listitem">menna og vegleiða faklærarar soleiðis, at teir fáa neyðugu førleikarnar at førleikameta</p>
<p><em type="bold">Frágreiðing </em>Sum áður umrøtt, verður mælt til at seta ein samskipara at seta skipanina í verk, vegleiða, kunna v.m. Í sambandi við ítøkiligu førleikametingina í mun til eitt ávíst yrki ella ávísa útbúgving er tó neyðugt, at avvarðandi útbúgvingarstovnur tekur sær av hesum. Á útbúgvingarstovninum er neyðugt at seta í verk vegleiðing, kunning, skipanir og mannagongdir fyri førleikameting, soleiðis at stovnarnir eru førir fyri at vegleiða í mun til útbúgvingar, sum teir bjóða út, at gera førleikametingar og at gera einstaklingsætlanir fyri umsøkjarar. Yvirskipaði mál, mannagongdir v.m. skulu sostatt gerast á teimum einstøku skúlunum. </p>
<p>Somuleiðis er alneyðugt, at útbúgvingarstovnar hava lestrarvegleiðarar, sum kunnu vegleiða teimum, sum ynskja at verða førleikamett og førleikament. Tær ítøkiligu førleikametingarnar innan einstakar lærugreinir/skúlaskeið gera faklærarar/undirvísarar, og tí er neyðugt, at faklærarar/undirvísarar fáa neyðugu førleikarnar og vegleiðingina um, hvussu hetta kann gerast.</p>
<p type="listitem">Tilmæli 3: Lógarverk Mælt verður til, at:</p>
<p type="listitem">ein lóggáva viðvíkjandi førleikameting skal, so vítt gjørligt, gerast fyri alt útbúgvingarøkið: ófaklærd, sum ynskja yrkisútbúgving og/ella miðnámsútbúgving, og fyri hægri útbúgvingar.21</p>
<p><em type="bold">Frágreiðing </em>Neyðugt er at gera yvirskipaða lóggávu viðvíkjandi førleikameting. Arbeiðsbólkurin mælir til, at ein lóggáva viðvíkjandi førleikameting skal, so vítt gjørligt, gerast fyri alt útbúgvingarøkið, tað veri seg fyri ófaklærd, sum ynskja yrkisútbúgving og/ella miðnámsútbúgving, og fyri hægri útbúgvingar. Í øllum útbúgvingarkunngerðum og námsskipanum mugu førleikamálini við útbúgvingarenda verða ásett, so at førleikar, sum umsøkjari hevur, kunnu setast upp í mun til einstøku útbúgvingina. Á yrkisútbúgvingarøkinum (tekniska øki og handils- og skrivstovuøki) eru førleikamálini partur av hvørjari einstakari útbúgvingarkunngerð-/-námsskipan, nú yrkisútbúgvingarøkið er endurskoðað. Hetta arbeiðið er um at verða liðugt. So hvørt, sum tær einstøku yrkisútbúgvingarnar verða endurskoðaðar, eru ongar forðingar í kunngerðum og námsætlanum fyri at førleikameta í mun til førleikamálini í útbúgvingunum. Vinnan hevur verið við í arbeiðnum at orða førleikamál og seta krøvini fyri hvørja útbúgving sær. og hevur vinnan tí sjálv verið við til at seta mátini fyri, hvat yrkislærd skulu duga, tá ið útbúgvingin er lokin. Harumframt er tað av alstórum týdningi, at vinnan (yrkisnevndin) er virkin í arbeiðinum at gera vegleiðingar og seta upp mannagongdir fyri, hvat kann góðskrivast við støði í royndum, øðrum útbúgvingum og/ella skeiðum. Hetta er ein fyritreyt fyri, at førleikameting og menning á yrkisútbúgvingar-økinum fer at virka. </p>
<p type="listitem">Tilmæli 4: Fíggjarviðurskifti Mælt verður til, at tað almenna ber kostnaðin av eini førleikametingarskipan, sum fevnir um:</p>
<p type="listitem">samskipara, kunning   o  verkseting av førleikametingarskipanini á útbúgvingarstovnunum   o  førleikameting og -menning á útbúgvingarstovnunum Frágreiðing Samskiparin: Um samskiparin, sum mælt verður til, fær innivist í einum av verandi stovnum, er kostnaðurin fyri høli eingin ella nærum eingin. Mælt verður til at seta ein samskipara. Lønarkostnaður til samskiparan valdast útbúgving og royndir hjá viðkomandi, men mett verður,  at tað í minsta lagi er talan um 500.000 kr. um árið íroknað eftirløn og  arbeiðsmarknaðargjøld Umframt hetta skal samskiparin skipa fyri kunning á heimasíðu, í miðlum og við vitjanum. Førleikamenning av vegleiðarum og faklærarum/undirvísarum á útbúgvingarstovnunum Neyðugt er at bjóða vegleiðarum viðkomandi førleikamenning til tess at kunna seg um førleikameting við atliti at innihaldi, skipan og tilgongd og at kunna vegleiða umsøkjarar, sum skulu førleikametast. Mælt verður til at bjóða vegleiðarum skeið um  førleikameting og -menning.22</p>
<p>Somuleiðis er neyðugt, at viðkomandi faklærarar/undirvísarar kunna seg um førleikameting, og hvussu hetta kann skipast og gerast innan teirra fakøki/útbúgving.</p>
<p>Tað er torført at meta um henda kostnaðin, tí faklærarar verða førleikamentir so hvørt, sum nýggjar verkætlanir fara av bakkastokki, um tilmælið verður fylgt. Førleikametingin og -menningin Sum sæst í fylgiskjali 1 var kostnaðurin í royndarverkætlanini at førleikameta hvønn persónin kr. 27.600 . á yrkisútbúgvingum innan timbur á Tekniska Skúlanum í</p>
<p>Tórshavn. Talan er tá um royndir v.m. í 14 dagar. Kostnaður fyri førleikamenning er tætt tengdur at, hvat og hvussu umfatandi førleikametingin hjá tí einstaka verður. Víst verður til fylgiskjal 1, men mugu upphæddirnar takast við fyrivarni, tí tær eru tengdar at einum ávísum yrki. Í Heilsuskúlanum verður leysliga mett, at kostnaðurin er 6 tímar/umsøkjara. Tá er ikki neyðugt at gera royndir o.t., men ´bert´ at hava samrøðu við persónin og síðani at meta, um viðkomandi kann verða frítikin fyri partar av verkligu læruni (praktikk), og er tað ein sparing fyri Heilsuskúlan.</p>
<p type="listitem">Tilmæli 5: Førleikamenningargrunnur</p>
<p type="listitem">mælt verður til at seta á stovn ein førleikamenningargrunn.</p>
<p type="listitem">mælt verður til at seta ein arbeiðsbólk at greina og gera uppskot um, hvussu ein slíkur grunnur skal skipast</p>
<p type="listitem">Frágreiðing Í áliti um at endurskoða yrkisútbúgvingarnar frá 2010 verður mælt til at seta á stovn ein førleikamenningargrunn. Mælt verður til at fylgja hesum tilmæli. Í tí tilmælinum verður m.a. greitt frá, at í Norðurlondunum hava vaksnamanna- og eftir útbúgvingar ein týðandi leiklut.  Danir hava ein grunn at fíggja førleikamenning av ófaklærdum. Hesin verður fíggjaður við, at allir arbeiðsgevarar – almennir og privatir – rinda eitt fíggjaravgjald til skipan-ina.  Í Íslandi er tað lóg, at gjaldast skal í ein førleikamenningargrunn, hetta gjaldið er persónligt og kann brúkast av ánarum til førleikamenning. Gjaldið kann ikki sparast upp til útgjald, men bert nýtast til førleikamenning. Útgjaldið úr grunninum skal fara til:</p>
<p type="listitem">Endurgjald til skeiðsluttakarar og lønarendurgjald til arbeiðsgevarar</p>
<p type="listitem" xml:lang="dan">Samsýning/løn til skeiðsfyriskiparar</p>
<p type="listitem">Umsitingarútreiðslur o.a. Mælt verður til at seta ein arbeiðsbólk at greina og gera uppskot um, hvussu ein slíkur grunnur skal skipast.23</p>
<p><em type="bold">Skjal 1 </em></p>
<p><em type="bold">Kostnaður av royndarverkætlanini í Tekniska skúla í Tórshavn </em></p>
<p>Førleikameta 2 persónar . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 31.200 kr.</p>
<p>Samstarv við tekniskan skúla í Danmark . . . . . . . . . . . . . . . . . . . . . . . . . . . . . . . . . . . . . . 15.000 kr. <em type="bold">Førleikametingin tilsamans </em>. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . <em type="bold">46.200 kr. </em></p>
<p>Samstarvið við danskan tekniska skúla er neyðugt, fyrstu ferð førleikametingin verður framd, fyri at lærarnir á hvørjari deild fáa innlit í, hvussu sjálv førleikametingin fer fram fyri hvørja útbúgving sær. Talvan vísir, hvussu nógv tað kostar at førleikameta 1, 2 ella 10 persónar1 persónur2 persónar10 persónarkrkrkr</p>
<p xml:lang="dan">Meting24.00024.00024.000</p>
<p>Tilfar til meting3.6007.20036.000</p>
<p>Tilsamans27.60031.20060.000</p>
<p><em type="bold">Kostnaður fyri førleikamenningina </em>Førleikamenna 2 persónar í 12 vikur (yrkislærugreinir) . . . . . . . . . . . . . . . . . . . 64.200 kr </p>
<p>Førleikamenna 2 persónar í 6 vikur (almennar lærugreinir) . . . . . . . . . . . . . . 32.100 kr</p>
<p>Tilsamans . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .96.300 kr</p>
<p>Bøkur – 2 persónar . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 5.500 kr <em type="bold">Tilsamans </em>. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . <em type="bold">101.800 kr </em></p>
<p>Kostnaðurin at førleikamenna er ymiskur alt eftir, hvat úrslit førleikametingin kemur til við atliti at skúlagongd hjá næmingunum. Tað ber t ikki til at siga nágreiniliga, hvat førleikametingin fer at kosta, men her eru nøkur vegleiðandi dømi. Førleikamenning í Tekniska skúla í Tórshavn (kostnaður pr. næming)1 vika6 vikur12 vikur20 vikurkrkrkrkr</p>
<p>Yrkislærugreinir2.67516.05032.10053.500</p>
<p>Almennar lærugreinir2.67516.05024</p>
<p><em type="bold">Kostnaður av sveinaroyndini </em>Sveinaroyndin fyri persónarnar í royndarverkætlanini kostaði tilsamans <em type="bold">41.450 kr. </em>Talvan vísir, hvussu nógv sveinaroyndin kemur at kosta alt eftir, hvussu nógvir næmingar skulu til sveinaroynd. </p>
<p>Sveinaroynd í 7 vikur1 næmingur2 persónar10 persónarkr.kr.kr.</p>
<p>Skúlagongd18.72537.450187.250</p>
<p>Tilfar2.0004.00020.000</p>
<p>Tilsamans20.72541.450207.250</p>
<p><em type="bold">Samlaður kostnaður fyri royndarverkætlanina: </em>Førleikameting . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .46.200 kr </p>
<p>Førleikamenning . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .96.300 kr</p>
<p>Sveinaroynd . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . 41.450 kr <em type="bold">Tilsamans </em>. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . <em type="bold">183.950 kr </em></p>
<p>Hetta merkir, at hvør persónur kostar tilsamans 84.475 kr, tá er samstarvið við danskan skúla drigið frá. Hetta er, tá næmingurin hevur fingið sítt sveinabræv. Sjálv førleikametingin kostar bara <em type="bold">27.600 kr </em>fyri hvønn persón. </p>
<p xml:lang="dan">Førleikameting og førleikamenning</p>
<p>Yrkisdepilin 2013</p>
<p>Uppseting og prentgerð: Gramar Spf. Tórshavn</p>
<p>Prent: Prenta, Tórshavn</p>
<p>Keldan til myndina á forsíðuni er.</p>
<p xml:lang="dan">Realkompetencevurdering i eud – praktiske muligheder. Undervisningsministeriets håndbogsserie nr. 7 – 2006. Síða 10</p>
</body></document>
