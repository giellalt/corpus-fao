<document xml:lang="fao" id="no_id"><header><title/><genre code="admin"/><author><unknown/></author><wordcount>6130</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2011.10 Álit um  Gagnnýtslu av Skúladeplinum í Suðuroy.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Á lit um</p>
<p>Gagnný tslu av  Sku ladeplinum í  Suðuroý</p>
<p xml:lang="dan"><em type="bold">Oktober 2011</em> <em type="bold"> </em></p>
<p><em type="bold">Innihaldsyvirlit </em></p>
<p><em type="italic">Arbeiðsbólkur og arbeiðssetningur .............................................................................................................. 5 </em></p>
<p><em type="italic">Inngangur .................................................................................................................................................... 6 </em></p>
<p><em type="italic">1. Gott grundarlag fyri nýggjum tilboðum .................................................................................................... 7 </em></p>
<p><em type="italic">2. Tilmælini í stuttum ................................................................................................................................... 8 </em></p>
<p><em type="italic">2.1. Nýggjar útbúgvingar í Skúladeplinum í Suðuroy ................................................................................. 8 </em></p>
<p><em type="italic">2.2. Seta á stovn Suðuroyar Skeiðsdepil í Skúladeplinum í Suðuroy .......................................................... 9 </em></p>
<p><em type="italic">2.3. Byggja næmingaheimið <span type="quote">“Kumpassin við Skúladepilin í Suðuroy”</span> ........................................................ 9 </em></p>
<p><em type="italic">3. Nýggjar útbúgvingar í Skúladeplinum í Suðuroy .......................................................................................10 </em></p>
<p><em type="italic">3.1. Pedagogatstøðisútbúgving í Skúladeplinum í Suðuroy ......................................................................11 </em></p>
<p><em type="italic">3.2. Aðrar útbúgvingar ............................................................................................................................16 </em></p>
<p><em type="italic">Fylgiskjal 1. Danska kunngerðin um pedagoghjálparaútbúgving ..............................................................17 </em></p>
<p><em type="italic">Fylgiskjal 2. Uppskot til tímaætlan ...........................................................................................................18 </em></p>
<p><em type="italic">Fylgiskjal 3. Uppskot til tímaætlan ...........................................................................................................19 </em></p>
<p><em type="italic">Fylgiskjal 4. Útgreining av lønarútreiðslum ..............................................................................................20 </em></p>
<p><em type="italic">4. Suðuroyar Skeiðsdepil í Skúladeplinum í Suðuroy ....................................................................................22 </em></p>
<p xml:lang="dan"><em type="italic">4.1. Bakgrund ..........................................................................................................................................22 </em></p>
<p><em type="italic">4.2. Suðuroyar Skeiðsdepil ......................................................................................................................22 </em></p>
<p><em type="italic">5. Næmingaheim við Skúladepilin í Suðuroy ................................................................................................25 </em></p>
<p xml:lang="dan"><em type="italic">5.1. Bakgrund ............................................................................................</em></p>
<p><em type="italic">5.2. Tekningar .........................................................................................................................................25 </em></p>
<p><em type="italic">5.3. Íbúðareindir .....................................................................................................................................26 </em></p>
<p><em type="italic">5.4. Felagshús .........................................................................................................................................26 </em></p>
<p><em type="italic">5.5. Kumpassin við Skúladepilin í Suðuroy ...............................................................................................26 </em></p>
<p><em type="italic">5.6. Grønir bygningar ..............................................................................................................................30 </em></p>
<p><em type="italic">5.7. Kostnaðarmeting ..............................................................................................................................30 </em></p>
<p><em type="italic">5.8. Fígging .............................................................................................................................................31 </em></p>
<p><em type="italic">5.9. Rakstrarætlan...................................................................................................................................32 </em></p>
<p><em type="italic">5.10. Arbeiðsætlan hereftir .....................................................................................................................33 </em></p>
<p><em type="italic">Fylgiskjal 1. Løgtingslóg um stuðul til næmingaheim ...............................................................................34 </em></p>
<p><em type="bold">Arbeiðsbólkur og arbeiðssetningur </em></p>
<p>Á  fundi  í  Skúladeplinum  í  Suðuroy  1.  apríl  2011,  sum  Helena  Dam  á  Neystabø,  landsstýriskvinna  í mentamálum, tók stig til, varð gjørt av at seta ein arbeiðsbólk at arbeiða við, hvussu Skúladepilin í Suðuroy betri kundi gagnnýtast.</p>
<p>Mentamálaráðið  setti  eftir  fundin  arbeiðsbólk.  Í  arbeiðsbólkinum  hava  sitið  Dennis  Holm (Granskingardepilin  fyri  Samfelagsmenning),  Søren  L.  Bruhn  (Suðuroyar  Sparikassi),  Jórun  Petersen (Heilsuskúli Føroya), Ole  V. Laursen (Miðnámsskúlin í Suðuroy), Gudfinn Olsen (Miðnámsskúlin í Suðuroy) og Olaus Jespersen (Mentamálaráðið). Arbeiðsbólkurin valdi Dennis Holm sum formann.</p>
<p>Mentamálaráðið gav arbeiðsbólkinum henda arbeiðssetning:</p>
<p><em type="italic">Arbeiðsbólkurin skal savna saman øll góð hugskot um betur at gagnnýta Skúladepilin í Suðuroynni, vísa á og greina ymsar  møguleikar um,  hvussu  skúlin  kann gerast  ein  vitanardepil,  sum  kann  vera við  til  at  styrkja Suðuroynna útbúgvingarliga, mentanarliga og vinnuliga: t.d. hvussu vit kunnu fjøltátta útbúgvingartilboðini, økja  skeiðsvirksemi,  fleiri  mentanarlig  tiltøk,  fjarlestur,  økt  samstarv  við  aðrar  skúlar,  møgulig ferðavinnutiltøk o.a.  </em></p>
<p><em type="italic">Eisini skal arbeiðsbólkurin koma við uppskoti til møguligar útbyggingar kring skúlan, so sum næmingaheim, ítróttarverkløg o.a.  </em></p>
<p xml:lang="dan">26. Oktober 2011</p>
<p>Dennis Holm Arbeiðsbólkurin viðvíkjandi betri gagnnýtslu av Skúladeplinum í Suðuroy</p>
<p><em type="bold">Inngangur </em></p>
<p>Arbeiðsbólkurin  hevur  havt  fundir  og  hevur  í  arbeiðinum  miðvíst  lagt  seg  eftir  at  koma  við  ítøkiligum uppskotum um, hvussu Skúladepilin í Suðuroy betur kann gagnnýtast.</p>
<p>Arbeitt  hevur  verið  út  frá  teirri  sannføring,  at  neyðugt  er  at  koma  við greiðum  og  ítøkiligum  uppskotum, sum  kunnu  setast  í  verk  eftir  stutta  tíð,  fáa  tey  politiska  undirtøku.  Heldur  enn  leysum  uppskotum  og hugsanum, sum krevja drúgt framhaldandi arbeiði, áðrenn tey kunnu gerast verulei</p>
<p>Stutta  tíðin  til  at  loysa  uppgávuna  hevur  havt  ávirkan  á,  hvussu  víða  hevur  verið  gjørligt  at  fara. Arbeiðsbólkurin metir tó, at arbeiðssetningurin, sum Mentamálaráðið hevur sett bólkinum, er svaraður.</p>
<p><em type="bold">1. Gott grundarlag fyri nýggjum tilboðum </em></p>
<p>Í Skúladeplinum í Suðuroy, sum var tikin í nýtslu á vári 2009, eru í dag tveir skúlar. Miðnámsskúlin í Suðuroy, sum bjóðar út 3 ára studentsútbúgving, og Heilsuskúli Føroya, sum bjóðar út tvær yrkisfakligar útbúgvingar, heilsuhjálparaútbúgving (1 ár og 3 mánaðir) og heilsurøktaraútbúgving (1 ár og 10 mánaðir).</p>
<p>Tilsamans eru tað 39 lærarar við ymiskum útbúgvingum, sum eru knýttir at skúlunum báðum, antin í fullum størvum ella í tímasettum størvum. Fakliga fevna hesir lærarar víða, og tá aðrir fakbólkar í Suðuroynni verða tiknir  við,  so  er  greitt,  at  fakliga  tilfeingið í  oynni  er breitt,  tá  umræður  grundarlagið  fyri  at menna  nýggj førleikamennandi tilboð við Skúladepilin í Suðuroy.</p>
<p>Førleikamenning er  í dag vorðin ein avgerandi táttur, tá umræður bæði persónliga menning, menning av arbeiðsplássum  og  menning  av  samfelagnum  í  síni  heild.  Men  avmarkaðu  tilboðini  um  førleikamenning  í Føroyum føra sum er í nógvum førum við sær, at okkara ungu í styttri ella longri tíðarskeið verða noydd at flyta av landinum. Fyri summi verður av somu orsøk talan um eitt frával av førleikamenning. Meðan valið um førleikamenning fyri onnur samstundis er eitt  val, sum antin ger, at ein ikki flytur aftur til Føroyar ella ikki flytur heimaftur til økið, har barnaskógvarnir eru slitnir.</p>
<p>Fyri  eitt  økið  sum  Suðuroynna,  har  tilboðini  um  førleikamennandi  útbúgvingar  og  skeið  eru  avmarkað, hevur tað týdning fyri bæði fólk, vinnulív og kommunalar- og landsstovnar, at tilboðini um førleikamenning gerast  fleiri  og  meiri  fjøltáttað.  Tá  farið  varð  undir  arbeiðið  at  gera  uppskot  um  størri  gagnnýtslu  av Skúladeplinum  í  Suðuroy,  gjørdist  tó  skjótt  greitt,  at  nýggj  førleikamennandi  tilboð  í  Skúladeplinum  í Suðuroy, ikki bert skuldu hava Suðuroynna sum málbólk, men allar Føroyar, og í ávísum førum eisini røkka út um landoddarnar.</p>
<p><em type="bold">2. Tilmælini í stuttum </em></p>
<p>Tilmælini  um størri gagnnýtslu av Skúladeplinum í Suðuroy eru býtt í trý, men  kunnu tilmælini tó  í ávísan mun tengjast saman.</p>
<p>Tilmælini eru í stuttum lýst niðanfyri í tilvildarligari raðfylgju. Meiri nágreinilig greining av tilmælunum er at finna seinni í álitinum</p>
<p><em type="bold">2.1. Nýggjar útbúgvingar í Skúladeplinum í Suðuroy </em></p>
<p>Arbeiðsbólkurin mælir til at seta á stovn pedagogatstøðisútbúgving í Skúladeplinum í Suðuroy, í Heilsuskúla Føroya.</p>
<p>Tørvurin á starvsfólki við pedagogiskari útbúgving, at røkja uppgávur á ymiskum stovnum, er sera stórur, og tørvurin verður ikki nøktaður í bræði. Fyri at  sleppa undan, at ov nógv fólk uttan eina ávísa námsfrøðiliga útbúgving arbeiða á ymiskum stovnum, verður skotið upp, at skipað verður fyri pedagogatstøðisútbúgving, ið er ein styttri yrkisfaklig útbúgving enn pedagogútbúgvingin.</p>
<p>At  hava  eina  pedagogatstøðisútbúgving  knýtta  at  Heilsuskúla  Føroya  hevur  stóran  fyrimun,  m.a.  tí  at heilsuútbúgvingarnar  eru  yrkisfakligar  útbúgvingar,  og  fleiri  av  lærarunum,  sum  arbeiða  í  Heilsuskúla Føroya,  hava  fakligan  førleika  í  lærugreinum,  sum  undirvísast  skal  í  á  pedagogatstøðisútbúgvingini. Harumframt  eru  í  Miðnámsskúlanum  í  Suðuroy  lærarar,  sum  eisini  hava  fakligan  førleika  at  undirvísa  í lærugreinum á pedagogatstøðisútbúgvingini.</p>
<p>Málbólkurin  fyri  pedagogatstøðisútbúgvingina  er  ungfólk  uttan  útbúgving  eftir  fólkaskúlan,  við  eitt </p>
<p>Pedagogatstøðisútbúgving kann í fyrsta lagi byrja á Heilsuskúla Føroya 1. august 2012.</p>
<p><em type="bold">2.1.1. Aðrar nýggjar útbúgvingar í Skúladeplinum í Suðuroy </em></p>
<p>Við grundarlagi í fakligu førleikunum  í Heilsuskúla Føroya og  í  Miðnámsskúlanum í Suðuroy er grundarlag eisini fyri at seta á stovn aðrar yrkisfakligar útbúgvingar og miðnámsúbúgvingar í Skúladeplinum í Suðuroy.</p>
<p>Í  Danmark  er  ambulancaføraraútbúgving  skipað  á  heilsuskúlum.  Framyvir  fer  kravið  til  umsøkjarar  til ambulansaføraraútbúgvingar  at  verða,  at  hesi  hava  heilsurøktaraútbúgving.  Tí  er  natúrligt,  at  henda útbúgving kundi ligið í Heilsuskúla Føroya.</p>
<p>Í samstarvi við aðrar miðnámsskúlar í landinum hevði eisini borið til at bjóða út aðrar miðnámsútbúgvingar, bæði handilsliga miðnámsútbúgving og SIT útbúgvingina á Tekniska skúla</p>
<p><em type="italic">Víst verður eisini til undirskjal 1 um <span type="quote">“Nýggjar útbúgvingar við Skúladepilin í Suðuroy”</span> </em></p>
<p><em type="bold">2.2. Seta á stovn Suðuroyar Skeiðsdepil í Skúladeplinum í Suðuroy </em></p>
<p>Førleikamenning er  í dag vorðin ein  avgerandi táttur, tá umræður bæði persónliga menning, menning av arbeiðsplássum og menning av samfelagnum í síni heild.</p>
<p>Fyri eitt øki sum Suðuroynna, har tilboðini um førleikamennandi útbúgvingar og skeið eru avmarkað, er tað tí av týdningi, at stig verða tikin til breitt at bjóða út fleiri førleikamennandi tilboð.</p>
<p>Arbeiðsbólkurin mælir til, at settur verður á stovn Suðuroyar Skeiðsdepil, sum hevur til endamáls breitt at virka fyri førleikamenning í Suðuroynni, við øllum Føroyum sum málbólki.</p>
<p>Suðuroyar Skeiðsdepil er sjálvsognarstovnur knýttur at Skúladeplinum í Suðuroy.</p>
<p>Virksemið í Suðuroyar Skeiðsdepli skal m.a. fevna um:</p>
<p type="listitem"> at skipa førleikamennandi skeið, útbúgvingar og eftirútbúgvingar</p>
<p type="listitem"> saman  við  Heilsuskúla  Føroya  og  Miðnámsskúlanum  í  Suðuroy  at  skipa  nýggjar</p>
<p>útbúgvingar</p>
<p type="listitem"> at  samskipa  kunning  og  atkomiligheit  til  førleikamennandi  útbúgvingar  og</p>
<p>eftirútbúgvingar umvegis fjarlestur</p>
<p type="listitem"> at skipa onnur førleikamennandi tiltøk í Suðuroynni</p>
<p><em type="italic">Víst verður eisini til undirskjal 2 <span type="quote">“Suðuroyar Skeiðsdepil við Skúladepilin í Suðuroy”</span> </em></p>
<p><em type="bold">2.3. Byggja næmingaheimið <span type="quote">“Kumpassin við Skúladepilin í Suðuroy”</span> </em></p>
<p>Umframt  ítøkilig  tilmæli  um  fleiri  útbúgvingar-  og  skeiðstilboð  í  Skúladeplinum  í  Suðuroy,  mælir arbeiðsbólkurin eisini til, at eitt næmingaheim verður bygt við Skúladepilin í Suðuroy.</p>
<p>Eitt næmingaheim við Skúladepilin í Suðuroy fer at lætta um møguleikan hjá lesandi og skeiðsluttakarum at finna sær bústað í lestrar- og skeiðstíðini.</p>
<p>Eitt  næmingaheim  fer  eisini  at  skapa  betri  grundarlag  fyri,  at  Skúladepilin  í  Suðuroy  við  nýggjum útbúgvingar- og skeiðstilboðum kann gerast uppaftur meira týðandi partur av lokalsamfelagnum í Suðuroy.</p>
<p>Mælt verður til at byggja næmingaheimið <span type="quote">“Kumpassin við Skúladepilin í Suðuroy”</span>. Næmingaheimið verður bygt  við  11  íbúðareindum við 4 íbúðum í hvørjari eind, tilsamans 44 íbúðir. Hvør íbúð verður 36 m, og í hvørjari  íbúð  verða  2  kømur.  Tilsamans  verða  tað  sostatt  88  kømur  á  næmingaheiminum.  Umframt íbúðareindirnar verður bygt eitt felagshús.</p>
<p><em type="italic">Víst verður eisini til undirskjal 3 <span type="quote">“Næmingaheim við Skúladepilin í Suðuroy”</span> </em></p>
<p><em type="bold">3. Nýggjar útbúgvingar í Skúladeplinum í Suðuroy </em></p>
<p>Endamálið við hesum partinum av verkætlanini viðv. <span type="quote">“Gagnnýtslu av Skúladeplinum í Suðuroy”</span> er at kanna møguleikan fyri at seta á stovn nýggjar útbúgvingar í Skúladeplinum í Suðuroy.</p>
<p>Endamálið er  harumframt at  gera ítøkiligt uppskot um nýggja(r) útbúgving(ar)  í  Skúladeplinum  í Suðuroy. Uppskot skulu fevna um lesi- og tíðarætlan og um kostnaðarætlan.</p>
<p><em type="bold">3.1. Pedagogatstøðisútbúgving í Skúladeplinum í Suðuroy </em></p>
<p>Arbeiðsbólkurin mælir til at seta á stovn pedagogatstøðisútbúgving í Skúladeplinum í Suðuroy, á Heilsuskúla Føroya.</p>
<p>Tørvurin á starvsfólki við pedagogiskari útbúgving at røkja uppgávur á ymiskum stovnum er sera stórur, og tørvurin verður ikki nøktaður í bræði. Fyri at sleppa undan, at ov nógv fólk uttan eina ávísa námsfrøðiliga útbúgving arbeiða á ymiskum stovnum, verður skotið upp, at skipað verður ein pedagogatstøðisútbúgving, ið er ein styttri yrkisfaklig útbúgving enn pedagogútbúgvingin.</p>
<p>At  hava  eina  pedagogatstøðisútbúgving  knýtta  at  Heilsuskúla  Føroya  hevur  stóran  fyrimun,  m.a.  tí  at heilsuútbúgvingarnar  eru  yrkisfakligar  útbúgvingar,  og  fleiri  av  lærarunum,  sum  arbeiða  í  Heilsuskúla Føroya,  hava  fakligan  førleika  í  lærugreinum,  sum  undirvísast  skal  í  á  pedagogatstøðisútbúgvingini. Harumframt  eru  í  Miðnámsskúlanum  í  Suðuroy  lærarar,  sum  eisini  hava  fakligan  førleika  at  undirvísa  í lærugreinum á pedagogatstøðisútbúgvingini.</p>
<p>Við  neyvt  at  ráðleggja  hølisnýtsluna  í  Skúladeplinum  í  Suðuroy  ber  eisini  til  at  hýsa  pedagogatstøðisútbúgvingini  í  Skúladeplinum  í  Suðuroy.  Tó  skal  viðmerkjast,  at  á  ávísum  tíðarskeiðum  í  árinum  verður hølistørvurin  so  mikið  stórur,  at  arbeiðsbólkurin  hevur  lagt  upp  til,  at  eitt  felagshøli  nærindis  skúlanum verður brúkt í undirvísingini.</p>
<p>Áðrenn  útbúgvingin  verður  skipað,  má  lógarheimild  umframt  útbúgvingarkunngerð  og  námsætlan  gerast fyri útbúgvingina.</p>
<p><em type="bold">3.1.1. Málbólkur </em></p>
<p>Málbólkurin  fyri  pedagogatstøðisútbúgvingini  er  ungfólk  uttan  útbúgving  eftir  fólkaskúlan,  við  eitt  ára skúlagongd  eftir  fólkaskúlan  ella  arbeiðsroyndum,  og  tilkomin  fólk  m.a.  dagrøktarmammur,  hjálparar  í barnagørðum,  sambýlum  og  á  dagstovnum,  og  stuðlar  hjá  børnum  við  ymiskum  menningarligum  og námsfrøðiligum tørvi.</p>
<p>Í Danmark er eisini vaksnamannaútbúgving sum pedagogatstøðingur, ætlað fólki yvir 25 ár, við viðkomandi yrkisroyndum í meira  enn 2 ár. Henda útbúgvingin hevur ikki starvsvenjing. Umsøkjarar  skulu annars lúka vanligar treytir fyri upptøku.</p>
<p><em type="bold">3.1.2. Endamálið við útbúgvingini  </em></p>
<p>Endamálið við útbúgvingini er, at næmingurin fær vitan innan hesi yvirskipaðu førleikaøki:</p>
<p><em type="italic">Fakligir førleikar </em></p>
<p>Mennandi, fyribyrgjandi, vegleiðandi og stuðlandi námsfrøðiligar uppgávur í dagrøkt, dagstovnum, skúlum, sambýlum og dagtilboðum fyri borgarar við skerdum førleikum, bæði sálarligum og kropsligum og í egnum heimi.</p>
<p>Harumframt:  mentanarligar  og  virksemisfremjandi  uppgávur,  kropsliga  mennandi  uppgávur, heilsufremjandi og fyribyrgjandi tiltøk, umsorganarlíknandi uppgávur, eins og uppgávur innan samskipan-, dokumentatión- og eftirmeting (lutvíst úr donsku kunngerðini).</p>
<p><em type="italic">Umframt at menna persónligir førleikar </em></p>
<p>Næmingurin skal undir útbúgvingini arbeiða við hesum persónligu førleikum (lutvíst úr donskum kunngerðini):</p>
<p>1. initiativ,  sjálvstøðugleika,  ábyrgdarkenslu  og  empati  fyri  at  kunna  møta  øðrum  menniskjum  á etiskan og virðiligan hátt og at kunna síggja egnan leiklut í viðurskiftum menniskjum ímillum</p>
<p>Í metingini av persónligum førleikum, verður javnan, í samrøðum við næmingin, mett um áhuga, motivatión og vilja til at menna seg í útbúgvingini.</p>
<p><em type="bold">3.1.3. Innihald í útbúgvingini </em></p>
<p>Evnini í útbúgvingini eru hesi:</p>
<p>1. menning og læring  2. einstaklingurin (individ), organisatión og samfelag 3. skapandi evni og estetikkur 4. samskifti og samstarv 5. ítróttur, heilsa og lívsdygd 6. fakligur samleiki</p>
<p><em type="italic">Lærugreinar og undirvísing </em></p>
<p>Pedagogatstøðisútbúgvingin  fevnir  um  tilsamans  58  vikur  skúlagongd,  har  vikurnar  eru  býttar  í  hesar lærugreinar.</p>
<p><em type="bold">Yrkislærugreinar  </em></p>
<p>Námsfrøði:  9 vikur Mentan og virksemi:  9 vikur Rørsla og ítróttur: 6 vikur Heilsulæra:  5 vikur Málið, samskifti og sálarfrøði: 7 vikur</p>
<p><em type="bold">Tilsamans 36 vikur</em> </p>
<p><em type="bold">Almennar lærugreinar </em></p>
<p>Danskt, C-støði:  5 vikur Samfelagslæra C-støði:  5 vikur Enskt C-støði:  5 vikur Føroyskt C-støði:  5 vikur</p>
<p><em type="bold">Tilsamans 20 vikur </em></p>
<p><em type="italic">(Hetta eru vikur, sum eru álagdar í donsku kunngerðini.) </em></p>
<p><em type="bold">Vallærugreinar </em></p>
<p>Til dømis</p>
<p>Socialpædagogik:  1 vika Børn og náttúra:  1 vika</p>
<p><em type="bold">Tilsamans 2 vikur</em> </p>
<p><em type="bold">3.1.4. Lesi- og tíðarætlan </em></p>
<p>Skúlatíðarskeiðini eru tilsamans 58 vikur, tá er lærugreinin føroyskt tikin inn við 5 vikum á C-støði. Umframt skúlatíðarskeiðið er starvsvenjing í 2 x 26 vikur.</p>
<p>Vegleiðandi býtið ímillum skúlatíðarskeiðið og starvsvenjing verður soleiðis:</p>
<p><em type="bold">Skúli Starvsvenjing Skúli Starvsvenjing Skúla endi </em></p>
<p>27 vikur 26 vikur 27 vikur 26 vikur 4 vikur</p>
<p>Sí fylgiskjølini 2 og 3 fyri býtið av tímaætlan og nýtslu av hølum í Skúladeplinum í Suðuroy.</p>
<p><em type="bold">3.1.5. Kostnaðarætlan </em></p>
<p>Við  útgangsstøði  í  royndunum  frá  heilsurøktaraútbúgvingini  og  útfrá  útrokningum  av  krøvunum  til undirvísing, fyrireiking og aðrar kravdar uppgávur, verður mett, at útbúgvingin fer at krevja uml. 3,5 ársverk afturat í Heilsuskúla Føroya. Hetta gevur eina samlaða útreiðslu uppá uml. 2,2 mió. kr. og samsvarar væl við núverandi játtan, ið er góðar 4,4 mió. til núverandi 2 útbúgvingar.</p>
<p><em type="italic">Kostnaðarætlan av pedegogiskari atstøðisútbúgving </em></p>
<p>Kostnaðarætlanin er grundað á, at ein flokkur av pedagogatstøðingum verður tikin inn um árið.</p>
<p>Lønir (3,5 ársverk)  Kr. 1.700.000</p>
<p>Vegleiðaraviðbøtur  Kr. 240.000</p>
<p>Rakstrarútreiðslur  Kr. 150.000</p>
<p><em type="bold">Lønir og rakstur um árið Kr. 2.090.000 </em></p>
<p>Eykaútreiðslur 1. árið  Kr. 130.000</p>
<p><em type="bold">Ad. 1. Útgreinan av lønarútreiðslum og vegleiðaraviðbótum </em></p>
<p>Tímalønt adjunktstarv svarandi til 1 ársverk: kr. 500.000.</p>
<p>Pedagogur við bachelorútbúgving og evt. socialpedagogur/ráðgevi svarandi til 2 ársverk: kr. 800.000</p>
<p>Leiðsluuppgávur og skrivarauppgávur 1 ársverk tilsamans: kr. 400.000.</p>
<p>Vegleiðaraviðbøtur í starvsvenjing, 20 næmingar í starvsvenjing (52 vikur) 12 mánaðir á uml. 1.000 kr. um mánaðin = kr. 240.000.</p>
<p>Mælt verður til, at næmingarnir undir útbúgvingini fáa lestrarstuðul frá Studna. Tað er umráðandi, at allir næmingar á sama skúla hava somu fíggjarligu skipan.</p>
<p xml:lang="dan"><em type="bold">Ad. 2. Rakstrarútreiðslur </em></p>
<p>Rakstrarútreiðslurnar verða mettar til uml. 1/3 av núverandi rakstrarútreiðslum í Heilsuskúla Føroya, ið eru kr.  450.000.  Tað  eru  í  løtuni  2  útbúgvingar  við  3  flokkum  í  Heilsuskúlanum,  og  metingin  er  gjørd  útfrá hesum.<em type="bold"> </em></p>
<p><em type="bold">Ad 3. Eykaútreiðslur 1. árið </em></p>
<p>Eykaútreiðslur 1. árið við byrjan av útbúgvingini verða mettar at verða tilsamans kr. 130.000, býttar soleiðis: Vegleiðing  frá  konsulenti  frá  donskum  skúla  1-2  mánaðir.  Løn,  ferðing  og  uppihald  uml.  kr.  100.000,00. Umseting og nýskriving av lóg, kunngerð og námsætlanum, mett til uml. kr. 30.000,-</p>
<p><em type="bold">3.1.6. Útbúgvingin kann byrja  </em></p>
<p>Pedagogatstøðisútbúgving kann í fyrsta lagi byrja í Heilsuskúla Føroya 1. august 2012.</p>
<p><em type="italic">Ætlan fyri byrjanina </em></p>
<p>Umsóknarfreist  til miðnámsútbúgvingar  í  Føroyum  er  15.  mars.  Skal  umsóknarfreistin  til  pedagogatstøðis útbúgvingina eisini verða 15. mars, má lóg og kunngerð verða lýst áðrenn 15. mars (helst 15. februar 2012), fyri at grundarlag er hjá næmingum at søkja inn á pedagogatstøðisútbúgvingina.</p>
<p>Tveir mánaðir áðrenn útbúgvingin byrjar, verður 1 starvsfólk (lærari og ábyrgdari fyri undirvísingina) sett at taka sær av fyrireikandi arbeiði til at gera námsætlanir, útbúgvingarskipan og lesiætlan v.m. Hetta starv fer at innibera eina ávísa leiðsluábyrgd av pedagoglinjuni á Heilsuskúlanum. Ein mánað áðrenn byrjan verður eitt starvsfólk (lærari) afturat sett at fyrireika undirvísing v.m.</p>
<p>Ein  konsulentur  frá  øðrum  skúla  (t.d.  Social-  og  sundshedsskolen  í  Silkeborg),  ið  hevur  royndir  við pedagogiskari  útbúgving,  verður  partur  av  fyrireikandi  arbeiðinum  í  tilsamans  2  mánaðir,  býtt  soleiðis:  Í umleið 1 mánað áðrenn útbúgvingin er byrjað, og harumframt verða til taks í umleið 1 mánað fyrstu tíðina, tá ið útbúgvingin er byrjað. Henda ætlan er gjørd í samráð við Social og sundhedsskolen í Silkeborg, ið hevur drúgvar royndir á økinum.</p>
<p>Ein mánað áðrenn útbúgvingin byrjar, verður ½ skrivarastarv sett at taka sær at skrivligum uppgávum, tá ið útbúgvingin byrjar.</p>
<p xml:lang="dan"><em type="italic">Uppskúling </em></p>
<p>Mælt  verður  til  at  byrja  við  at  útbúgva  nakrar  flokkar  sum  uppskúling  av  ófaklærdum  medhjálparum  á námsfrøðiliga økinum. Her verður hugsað um starvsfólk,  ið hava viðkomandi arbeiðsroyndir á økinum,  og sum hava verið í starvi í meira enn 2 ár, við uml. 25 arbeiðstímum í miðal um vikuna.</p>
<p>Uppskúlingarnæmingarnir skulu í høvuðsheitum bert fylgja ástøðispartinum í útbúgvingini. Skúlin mælir tó til,  at  næmingarnir  hava  tveir  styttri  starvsvenjingarpartar  innlagdar,  so  at  teir  læra  málini  fyri starvsvenjingarpartarnar  at  kenna.  Hetta  fer  at  geva  størri  trygd  fyri,  at  uppskúlingarnæmingarnir  finna teirra fakliga samleika og kunnu virka sum fyrimyndir fyri onnur, tey skulu vegleiða í starvsvenjing.</p>
<p>Høvuðsorsøkin til hetta tilmælið er <em type="italic">í fyrsta lagi</em> at skunda undir fakligu menningina á námsfrøðiliga økinum. </p>
<p><em type="italic">Í  øðrum  lagi</em>  er  tað  fyri  at  fáa  vegleiðarar  í  starvsvenjing  tøkar  til  teir  næmingar,  ið  fylgja  vanligu útbúgvingargongdini. Tað er umráðandi, at næmingarnir, ið taka útbúgving sum pedagogatstøðingar, hava vegleiðarar í starvsvenjingini, sum virka sum fakligar fyrimyndir í leiklutinum sum pedagogatstøðingur.  </p>
<p><em type="italic">Framhaldandi útbúgvingarútlit fyri pedagogatstøðingar </em></p>
<p>Verandi  skipan  gevur  ikki  pedagogatstøðingum  førleikar  at  søkja  víðari  í  føroysku  útbúgvingarskipanini. Natúrligt hevði verið, at ein pedagogatstøðingur hevði førleika at útbúgva seg víðari til pedagog í Føroyum. Hetta  letur  seg  t.d.  gera  í  donsku  útbúgvingarskipanini,  eisini  við  føroysku  pedagogatstøðisútbúgvingini. Orsøkin  til  munin  er,  at  pedagogútbúgvingin  í  Føroyum  er  á  universitetsstøði  og  danska  pedagogútbúgvingin er á proffesiónsstøði. Pedagogatstøðisútbú</p>
<p>Arbeiðast  má  fyri  at  geva  pedagogatstøðingum  møguleika  at  útbúgva  seg  víðari  í  Føroyum.  Hetta  kundi verið gjørt við at leggja miðnámsstøði inn í útbúgvingina í almennu lærugreinunum. Útbúgvingin kundi verið longd  nakað,  men  mett  verður,  at  við  at  samskipa  almennar  lærugreinar  enn  meira  við  yrkisfakini  í útbúgvingunum  kundu  næmingarnir  fingið  møguleika  at  farið  til  próvtøku  á  A-  og  B-støði  í  ávísum lærugreinum.  Henda  loysn  vildi  verið  tann  smidligasta  og  mest  gagnliga  fyri  næmingin,  tá  eitt  alternativ annars  er  at  taka  lærugreinarnar  sum  sjálvlestur  eftir  lokna  útbúgving.  Tað  fer  at  seinka  næmingunum óneyðuga nógv við at koma út á arbeiðsmarknaðin.</p>
<p><em type="bold">3.2. Aðrar útbúgvingar </em></p>
<p>Við grundarlagi í fakligu førleikunum í Heilsuskúla Føroya og í Miðnámsskúlanum í Suðuroy er grundarlag eisini fyri at seta á stovn aðrar yrkisfakligar útbúgvingar og miðnáms útbúgvingar í Skúladeplinum í Suðuroy.</p>
<p>Í  Danmark  er  ambulancaføraraútbúgving  skipað  í  heilsuskúlum.  Framyvir  fer  kravið  til  umsøkjarar  til ambulansaføraraútbúgvingar  at  verða,  at  hesi  hava  heilsurøktaraútbúgving.  Tí  er  natúrligt,  at  henda útbúgving  kundi  verið  í  Heilsuskúla  Føroya.  Víst  verður  til  tilmælið,  ið arbeiðsbólkur  hevur latið  gjørt  fyri Almanna  og  Heilsumálaráðið  í  2007  -  <span type="quote" xml:lang="dan">“Rapport  om  Uddannelser  og  Udstyr  indenfor  det  Færøske Præhospitalsberedskab”</span>.<em type="italic"> </em></p>
<p>Í samstarvi við aðrar miðnámsskúlar í landinum hevði eisini borið til at bjóða út aðrar miðnámsútbúgvingar, bæði handilsliga miðnámsútbúgving og SIT-útbúgvingina í Tekniska skúla.</p>
<p><em type="bold">Fylgiskjal 1. Danska kunngerðin um pedagoghjálparaútbúgving </em></p>
<p>Danska kunngerðin um pedagoghjálparaútbúgving er her: http://www.uddannelsesadministration.dk/Uddannelsesordninger/14412/Tekst%20uddannelsesordning%2 0PAU.pdf</p>
<p><em type="bold">Fylgiskjal 2. Uppskot til tímaætlan </em></p>
<p><em type="bold">Fylgiskjal 3. Uppskot til tímaætlan </em></p>
<p><em type="bold">Fylgiskjal 4. Útgreining av lønarútreiðslum </em></p>
<p>Á pedagogatstøðisútbúgvingini verða 58 vikur undirvísing um árið (tá er lærugreinin føroyskt C-støði íroknað). Starvsfólk knýtt at hesari útbúgvingini hava eina undirvísingarviku, sum í miðal sær soleiðis út, samanborið við skúlar aðrastaðni:</p>
<p>15,7  klokkutímar  undirvísing  pr.  viku  fulla  tíð.  (942  min.)  (føroysk  arbeiðsvika,  14,7  í  donskum sáttmála)</p>
<p>51,3  min.  fyrireiking  pr.  klokkutíma.  Klokkutímar  umroknaðir  til  min.:  805,4  min./60  min=13,4  t. fyrireiking (sambært donskum sáttmála)</p>
<p><em type="bold">15,7 + 13,4 = 29,1 undirvísing og fyrireiking pr. viku fulla tíð. </em></p>
<p>Arbeiðsvikan er  40 tímar,  og sostatt eru uml.  11  tímar eftir um vikuna til aðrar uppgávur álagdar í kunngerð  fyri  útbúgvingarnar,  so  sum  arbeiði  við  persónligum  førleikum  hjá  næmingum, starvsvenjingarvitjanir, tvørfakligt toymisarbeiði v.m.</p>
<p>Arbeiðið  við  persónligum  førleikum  hjá  næmingunum  verður  vektað  høgt  í  yrkisfakligu útbúgvingunum,  hetta  tí  at  næmingarnir  hava  sera  stóra  ábyrgd  í  teirra  arbeiði.  Tí  krevur  hetta arbeiði  eisini,  at  tíð  verður  sett  av  til  samrøður  við  einstaka  næmingin  fleiri  ferðir  í útbúgvingartíðarskeiðinum.</p>
<p><em type="bold">Frágreiðing um, hvussu komið verður fram til, hvussu nógv starvsfólk skulu til nýggju útbúgvingina </em></p>
<p>58  vikur  undirvísing  eru  í  útbúgvingini  árliga,  tá  ein  flokkur  verður  tikin  inn  um  árið. Umroknað  til tímar: 30 tímar x 58 vikur=1.740 undirvísingartímar um árið.</p>
<p>Eitt  starvsfólk,  fulla  tíð,  undirvísir  árliga  í  mesta  lagi  15,7  tímar  pr.  viku  og  um  árið  15,7  x  45 arbeiðsvikur árliga = 706,5 klokkutímar.</p>
<p><em type="bold">1740/706,5 = 2,5 ársverk á bachelorstøði til undirvísing. </em></p>
<p>Fyrireiking til c-støði í almennum lærugreinum er longri, og kostnaður fyri próvtøkur er hægri, av tí at tað krevst adjunktur til c-støði. Her verður mett ½ ársverk afturat.</p>
<p><em type="bold">Íalt 3 ársverk undirvísarar.</em>  </p>
<p>Hartil koma skrivara- og leiðsluuppgávur, sum eru uml. 1 ársverk.</p>
<p><em type="bold">Viðmerkingar um aðrar lærarauppgávur </em></p>
<p>Vert er at leggja til merkis, at ein umráðandi uppgáva hjá lærarunum er at arbeiða við persónligum førleikum  hjá  næmingunum,  sum  er  álagt  í  kunngerð  í  hesum  slagi  av  yrkisførleikagevandi útbúgvingum.  Hetta  arbeiði  krevur  rættiliga  stóra  arbeiðsorku  frá  lærarunum,  og  tí  kann arbeiðsorkan hjá einum lærara í hesum útbúgvingunum ikki samanberast við aðrar miðnámsskúlar, ið ikki eru yrkisførleikagevandi og ikki arbeiða við persónligum førleikum.</p>
<p>Um  undirvísing  og  fyrireiking  fylla  29  tímar  fulla  tíð,  so  eru  11  tímar  eftir  um  vikuna  til  m.a.  tað arbeiðið,  samstundis  sum  lærarin  hevur  aðrar  fastar  uppgávur,  sum  t.d.  lestrarvegleiðing, orðblindavegleiðing,  bókasavnsábyrgd,  starvsvenjingarábyrgd  og  annað.  Lærarar  í  Heilsuskúlanum hava  fastar  arbeiðstíðir,  frá  kl.  8.00  til  kl.  16.00,  og  fara  ikki  heim,  tá  ið  undirvísingin  er  liðug. Arbeiðshátturin er sostatt nógv øðrvísi enn í miðnámsskúlunum.</p>
<p><em type="italic">Grundgevingar fyri øktum tørvi innan skrivara- og leiðsuuppgávur </em></p>
<p>Í  sambandi  við  at  fleiri  útbúgvingar  koma  í  Heilsuskúlanum  verða  leiðsluuppgávurnar  øktar  í skúlanum.</p>
<p>Tær nógvu skiftisútbúgvingarnar krevja nógv samstarv  og samskipan við starvsvenjingarstøð. Aðrar leiðsuuppgávur  í  sambandi  við  fleiri  útbúgvingar  eru  t.d.:  upptøka  av  næmingum,  samrøður  við næmingar í sambandi við upptøku, ábyrgd av útbúgvingarligum avleiðingum, tá næmingar ikki fylgja vanligari  útbúgvingargongd,  royndar-  og  próvtøkuhald,  skrivia  próvbók  og  próvskriving,  ábyrgd  av uppmøting og klaguviðgerðir.</p>
<p><em type="bold">Skrivarauppgávur </em></p>
<p>Núverandi skrivari kann ikki taka fleiri uppgávur á seg.<em type="bold"> </em>Skrivarauppgávurnar eru umfatandi, tá talan er  um  eina  skiftisútbúgving  við  skúla/starvsvenjing.  Hetta  kemst  av  tí  samskifti,  sum  er  við starvsvenjingarstøð  viðvíkjandi  fráboðan  av  næmingum,  ið  koma  í  starvsvenjing,  móttøku  av støðumetingum  frá  starvsvenjingini,  mánaðarlig  útrokning  og  útgjald  av  vegleiðaraviðbótum  til vegleiðarar í starvsvenjing.  </p>
<p>Harumframt er tað uppgávan hjá skrivaranum at vera við í upptøku av næmingum, innregistrering av umsóknum  og  við  endan  av  útbúgving  at  vera  við  til próvtøkuhald  og  próvskriving.  Skrivarin  tekur sær  eisini  av  samskiftinum  við  Studna,  tá  næmingar  byrja  og  enda  ella  skifta  millum starvsvenjing/skúla, hevur ábyrgd av kunning um avsláttarkort frá Strandferðsluni, er við at vátta fyri hvønn einstakan næming, ið søkir avsláttarkort, og hevur skráseting av uppmøting.</p>
<p><em type="bold">4. Suðuroyar Skeiðsdepil í Skúladeplinum í Suðuroy </em></p>
<p>Endamálið við hesum partinum av verkætlanini viðv. <span type="quote">“Gagnnýtslu av Skúladeplinum í Suðuroy”</span>, er at kanna  møguleikarnar  fyri  at  seta  á  stovn  Suðuroyar  Skeiðsdepil  við  staðseting  í  Skúladeplinum  í Suðuroy.</p>
<p>Endamálið  er  harumframt  at  gera  ítøkiligt  uppskot  um,  hvussu  Suðuroyar  Skeiðsdepil  í Skúladeplinum  í  Suðuroy  kann  setast  á  stovn  og  skipast.  Uppskotið  skal  e</p>
<p xml:lang="dan"><em type="bold">4.1. Bakgrund </em></p>
<p>Førleikamenning  er  í  dag  vorðin  ein  avgerandi  táttur,  tá  umræður  bæði  persónliga  menning, menning av arbeiðsplássum og menning av samfelagnum í síni heild.</p>
<p>Fyri eitt øki sum Suðuroynna, har tilboðini um førleikamennandi útbúgvingar og skeið eru avmarkað, er tað av týdningi, at stig verða tikin til breitt at bjóða út fleiri førleikamennandi tilboð.</p>
<p>Arbeiðsbólkurin mælir til, at settur verður á stovn Suðuroyar Skeiðsdepil í Skúladeplinum í Suðuroy, sum hevur til endamáls breitt at virka fyri førleikamenning við øllum Føroyum sum málbólki.</p>
<p><em type="bold">4.2. Suðuroyar Skeiðsdepil </em></p>
<p>Virksemi í Suðuroyar Skeiðsdepli skal m.a. fevna um:</p>
<p type="listitem"> at skipa førleikamennandi skeið, útbúgvingar og eftirútbúgvingar</p>
<p type="listitem"> saman  við  Heilsuskúla  Føroya  og  Miðnámsskúlanum  í  Suðuroy  at  skipa  nýggjar</p>
<p>útbúgvingar</p>
<p type="listitem"> at  samskipa  kunning  og  atkomiligheit  til  førleikamennandi  útbúgvingar  og</p>
<p>eftirútbúgvingar umvegis fjarlestur</p>
<p type="listitem"> at skipa onnur førleikamennandi tiltøk í Suðuroynni</p>
<p>Útbúgvingar- og skeiðstilboðini hava allar Føroyar sum málbólk.</p>
<p><em type="bold">4.2.1. Skipan </em></p>
<p>Suðuroyar Skeiðsdepil er sjálvsognarstovnur knýttur at Skúladeplinum í Suðuroy.</p>
<p>At  leiða  sjálvsognarstovnin  Suðuroyar  Skeiðsdepil  verður  vald  ein  fimm  manna  nevnd.  Nevndin verður  vald  soleiðis:  Mentamálaráðið  velur  ein  lim,  kommunurnar  í  Suðuroynni  velja  ein  lim,  ein nevndarlimur  umboðar  vinnulívið  í  Suðuroynni,  og  leiðarin  í  Miðnámsskúlanum  í  Suðuroynni  og leiðarin í Heilsuskúla Føroya eru limir í nevndini.</p>
<p>Nevndin setir dagligan leiðara, sum hevur ábyrgdina av dagliga rakstrinum í Suðuroyar Skeiðsdepli.</p>
<p><em type="bold">4.2.2. Fíggingarleistur </em></p>
<p>Raksturin  hjá  Suðuroyar  Skeiðsdepli  verður  fyrstu  trý  árini  skipaður  við  royndarskipan,  har Mentamálaráðið fíggjar helvtina av rakstrinum (hetta samsvarandi ynskinum um politiskt at raðfesta gagnnýtsluna  av  Skúladeplinum  í  Suðuroy).  Hin  helvtin  av  rakstrinum  verður  fíggjaður  av kommununum í Suðuroynni og brúkaragjaldi í sambandi við fyriskipað skeið.</p>
<p>Eftir trý ár skal Suðuroyar Skeiðsdepil verða sjálvfíggjandi.</p>
<p><em type="bold">Fíggjarætlan fyri Suðuroyar Skeiðsdepil </em></p>
<p><em type="bold"> </em>    <em type="bold">Skeiðsdagar um árið     </em></p>
<p><em type="bold">  Ár 1 Ár 2 Ár 3 Ár 4 </em></p>
<p><em type="italic">Inntøkur </em>     </p>
<p>MMR 200.000 200.000 200.000</p>
<p>Stuðul frá kommununum í Suðuroynni 100.000 100.000 100.000</p>
<p>Kommunugjald leiðari kvøldskúlans 75.000 75.000 75.000 75.000</p>
<p>Brúkaragjald (sí niðanfyri fíggjarætlan pr. dagskeið) 360.000 720.000 1.080.000 1.440.000</p>
<p>Annað</p>
<p><em type="italic">Tilsamans </em>735.000 1.095.000 1.455.000 1.515.000 </p>
<p><em type="italic">Útreiðslur </em>     </p>
<p>Løn til leiðara 400.000 500.000 550.000 550.000</p>
<p>Skeið</p>
<p>Løn til skeiðshaldarar 105.000 210.000 315.000 420.000</p>
<p>Gjald í smb. við nýtslu av hølum 72.000 144.000 216.000 288.000</p>
<p>Útreiðslur til skeið 45.000 90.000 135.000 180.000</p>
<p>Teldu- og skrivstovuútgerð (1. árið) 30.000</p>
<p>Marknaðarføring o.t. 9.000 18.000 27.000 36.000</p>
<p>Bókhald og grannskoðan 4.500 9.000 13.500 18.000</p>
<p>Tilsamans 265.500 471.000 706.500 942.000</p>
<p>Annað 25.000 50.000 50.000</p>
<p><em type="italic">Tilsamans </em>690.500 1.021.000 1.306.500 1.492.000 </p>
<p><em type="bold">Úrslit 44.500 74.000 148.500 23.000 </em></p>
<p xml:lang="dan"><em type="bold">Fíggjarætlan pr. skeiðsdag </em></p>
<p><em type="italic">Útgangsstøðið:  Ein  skeiðsdagur  í  7  tímar  fyri  15  brúkarar,  við  døgurða  og  kaffi/frukt  o.a.  morgun  og seinnapart - gjald pr. luttakarar 1.000 kr. </em></p>
<p xml:lang="dan"><em type="bold">Fíggjarætlan pr. skeiðsdag </em>     </p>
<p><em type="italic">Uttan mvg </em>  </p>
<p>   <em type="italic">Tal av skeiðsluttakarum </em> </p>
<p>   <em type="italic">Skeið (tímar) </em> </p>
<p>   <em type="italic">Inntøkur </em>  </p>
<p>Skeiðsgjøld (800 kr. pr. persón) 12.000</p>
<p>   <em type="italic">Tilsamans 12.000 </em></p>
<p>   <em type="italic">Útreiðslur </em>  </p>
<p>Gjald til skeiðshaldara (500 kr. pr tíma) 3.500</p>
<p>Matur, kaffi og frukt (160 kr. pr. persón) 2.400</p>
<p>Skeiðstilfar (100 kr. pr. persón) 1.500</p>
<p>Marknaðarføring / lýsingar 3.000</p>
<p>Bókhald (20 kr. pr. persón)</p>
<p>Reingerð o.a. (10 kr. pr. persón)</p>
<p>   <em type="italic">Tilsamans 10.850 </em></p>
<p xml:lang="dan">   <em type="italic">Úrslit pr. dagskeið 1.150 </em></p>
<p><em type="bold">4.2.3. Arbeiðsætlan hereftir </em></p>
<p>Er  politisk  undirtøka  fyri  at  seta  á  stovn  Suðuroyar  Skeiðsdepil,  við  fíggjarligum  stuðli  frá Mentamálaráðnum  fyrstu  trý  árini,  verður  beinanvegin  farið  undir  at  fyrireika  stovnan  av sjálvognarstovninum <em type="italic">Suðuroyar  Skeiðsdepil</em>.  Arbeiðsbólkurin  viðv.  <span type="quote">“Gagnnýtslu  av  Skúladeplinum  í Suðuroy”</span> tekur stig til, at hetta arbeiðið verður byrjað.  </p>
<p><em type="bold">5. Næmingaheim við Skúladepilin í Suðuroy </em></p>
<p>Endamálið við hesum partinum av verkætlanini viðv. <span type="quote">“Gagnnýtslu av Skúladeplinum í Suðuroy”</span>, er at gera uppskot til bygging av einum næmingaheimi við Skúladepilin í Suðuroy.</p>
<p>Endamálið er har umframt meira ítøkiliga:</p>
<p type="listitem"> at gera tekningar av næmingaheiminum</p>
<p type="listitem"> at gera kostnaðarætlan fyri bygging av næmingaheiminum</p>
<p type="listitem"> at gera rakstrarætlan fyri dagliga raksturin av næmingaheiminum</p>
<p>-  Og um politiskur  vilji er til at lata stuðul  til verkætlanina sambært <em type="italic">Løgtingslóg nr. 63 frá 23. juni </em></p>
<p><em type="italic">1983 um bústaðarhús til fólk í útbúgving,</em> eisini: </p>
<p type="listitem"> at byggja eitt næmingaheim við Skúladeplinum í Suðuroy</p>
<p type="listitem"> at byggja næmingaheim við 44 íbúðum við tilsamans 88 kømrum. Bygt verður</p>
<p>í íbúðareindum við 4 íbúðum í hvørjari eind, tilsamans 11 íbúðareindir.</p>
<p type="listitem"> at byggja felagshús við næmingaheimið</p>
<p type="listitem"> byggikostnaðurin av næmingaheiminum skal í mesta lagi verða 20 mió. kr.</p>
<p type="listitem"> leigu  kostnaðurin  pr.  kamar  verður í minsta lagi  1.800  kr.  um  mánaðin  og í</p>
<p>mesta lagi verða 2.500 kr. um mánaðin.</p>
<p xml:lang="dan"><em type="bold">5.1. Bakgrund </em></p>
<p>Umframt  verkætlanina  um at byggja eitt næmingaheim hevur arbeiðsbólkurin eisini ítøkilig tilmæli um fleiri útbúgvingar- og skeiðstilboð við Skúladepilin í Suðuroy. Hesi tilboð eru ikki beinleiðis tengd at, um eitt næmingaheim verður bygt. Eitt næmingaheim við Skúladepilin í Suðuroy fer tó at lætta um møguleikan hjá lesandi og skeiðsluttakarum at finna sær bústað í lestrar- og skeiðstíðini.</p>
<p>Eitt  næmingaheim  fer  eisini  at  skapa  betri  grundarlag  fyri,  at  Skúladepilin  í  Suðuroy  við  nýggjum útbúgvingar-  og  skeiðstilboðum  kann  gerast  uppaftur  meira  týðandi  partur  av  lokalsamfelagnum  í Suðuroy.</p>
<p>Arbeiðsbólkurin mælir til, at eitt næmingaheim verður bygt við Skúladepilin í Suðuroy.</p>
<p><em type="bold">5.2. Tekningar </em></p>
<p>Andrias Jacobsen, byggifrøðingur, er biðin um at gera uppskot  um, hvussu eitt næmingaheim kann byggjast.  Uppskotið  fevnir  um  at  gera  tekningar  og  kostnaðarætlan  fyri  byggikostnaðin  av </p>
<p>Eitt kamara á einum av næmingaheimunum í Keypmannahavn, har tú hevur egið baðirúm, men felags køk við</p>
<p>12 onnur kømur, kostar 1.952 kr. (Støddin á kamarinum er 13,5 m2, og við gangi og baðirúmi tilsamans er 18,5 m2).</p>
<p>Ein íbúð við 2 kømrum afturat alrúmi v/køk og stovu, sum tilsamans er 44 m2 kostar í Keypmannahavn 4.618</p>
<p>kr. um mánaðin. Ein íbúð við 1 kamari afturat alrúmi v/køk og stovu, sum tilsamans er 36 m2 kostar í Keypmannahavn 4.143 kr. um mánaðin.</p>
<p><em type="italic">Útgangsstøðið  hjá  Andriasi  Jacobsen,  byggifrøðingi,  hevur  verið  ætlanin  um  at  byggja  eitt næmingaheim við felagshúsi, har byggikostnaðurin við innbúgvi ikki fer upp um 20 mió. kr. </em></p>
<p><em type="bold">5.3. Íbúðareindir </em></p>
<p>Mælt  verður  til  at  byggja  næmingaheimið  í  íbúðareindum  við  4  íbúðum  í  hvørjari  eind.  Hvør  íbúð verður  36  m.  Í  hvørjari  íbúð  verður:  durur,  baðirúm,  tvey  kømur,  alrúm  við  køki  og  stovu,  og útgongd til terassu. Støddir á rúmum: Kamar umleið 6,7 m2, baðirúm umleið 4 m2, alrúm v/køki og stovu umleið 16 m2, tilsamans er støddin umleið 33,4 m2 netto.</p>
<p>Hvør  íbúðareind  (við  4  íbúðum)  verður  144  m.  Bygdar  verða  11  íbúðareindir,  tilsamans  44  íbúðir. Sostatt verða tað tilsamans 88 kømur í næmingaheiminum.</p>
<p><em type="bold">5.4. Felagshús </em></p>
<p>Umframt  íbúðareindir  sum  næmingaheim,  verður  bygt  eitt  felagshús  eftir  sama  leisti,  soleiðis  at íbúðareindirnar og felagshúsið av útsjónd eru eins. Felagshúsið verður 144 m.</p>
<p>Í  felagshúsinum  verður  ein  eind  við  vaskimaskinum  og  turkitrumlum.  Harumframt  verður  í felagshúsinum tvey størri høli  (sum tó kunnu leggjast saman til  eitt stórt høli), sum  kunnu brúkast sum  undirvísingarhøli  hjá  Skúladeplinum  og  annars  til  felagstiltøk,  veitslur  og  føðingardagar  hjá búfólkum á næmingaheiminum.</p>
<p><em type="bold">5.5. Kumpassin við Skúladepilin í Suðuroy </em></p>
<p>Næmingaheim  við  Skúladepilin  í  Suðuroy  verður  bygt  undir  heitinum <em type="italic">Kumpassin  við  Skúladepilin  í </em></p>
<p><em type="italic">Suðuroy</em>, eins og víst í loftmyndini niðanfyri. </p>
<p>Kumpassin hevur í árhundraðir verið ein hjálp hjá fólki, tá tey skuldu vinna fram á leið. Í føroyskum høpi hevur kumpassin verið eitt lívsneyðugt amboð hjá okkara siglandi fólki og er á henda hátt vorðin ein partur av okkara samleika. Spurningurin <em type="italic">um at seta røttu kós </em>er  eisini ein inngrógvin partur av okkara gerandisdegi. Symbolskt kann kumpassin sigast verða ein vegvísi fram á leið.  </p>
<p>Skúladepilin  í  Suðuroy  er  fyri  nógv  eitt  stig  á  teirra  lívsleið  –  antin  talan  er  um  ung  fólk  í miðnámsútbúgving  í  Miðnámsskúlanum  ella  ung  og  tilkomin  á  einari  yrkisfakligari  útbúgving  í Heilsuskúla Føroya.</p>
<p><em type="italic">Loftmynd av Kumpassini við Skúladepilin í Suðuroy </em></p>
<p><em type="italic">12 eindir, 11 íbúðareindir og 1 felagshús </em></p>
<p>Í  hvørjum  horni  –  hvørjari  høvuðsætt  –  av  kumpassini  og  millum  høvuðsættirnar  verða  bygdar íbúðareindir. Felagshúsið verður í eystaru ættini av kumpassini við útsýni yvir Hovsfjørð.</p>
<p>Fríøki verða millum íbúðareindirnar. Og millum íbúðareindirnar í høvuðsættunum verða lagdir flisar, soleiðis at tað úr fjarstøðu sæst, at næmingaheimið er skipað sum ein kumpass.<em type="italic"> </em></p>
<p><em type="italic">Tekningar </em></p>
<p><em type="italic">Mynd 1. 11 íbúðareindir og 1 felagshús. </em></p>
<p><em type="italic">(ein síða í hvørjari eind er á myndini transparent) </em></p>
<p><em type="italic">Mynd 2. 11 íbúðareindir og 1 felagshús. </em></p>
<p><em type="italic">(ein síða í hvørjar eind er á myndini transparent) </em></p>
<p><em type="italic">Mynd 3. Íbúðareind við fýra íbúðum (uttan tak) </em></p>
<p><em type="italic">Mynd 4. Tvær av fýra íbúðum í íbúðareindini (uttan tak) </em></p>
<p><em type="italic">Mynd 5. Felagshús (uttan tak) </em></p>
<p><em type="italic">Við felagshølum til næmingaheimið (36 m) og tveimum undirvísingarhølum, sum kunnu gerast til størri høli  sum antin eru 72 m ella 108 m til støddar. </em></p>
<p><em type="bold">5.6. Grønir bygningar </em></p>
<p>Bygningarnar verða gjørdir sum grønir bygningar. Tað vil siga, at bygt verður soleiðis, at bygningarnir brúka sum minst av orku, endurnýta orkuna (t.d. heita vatnið), umframt at bygningarnir verða lutvíst hitaðir av t.d. sólorku ella jarðhita.</p>
<p><em type="bold">5.7. Kostnaðarmeting </em></p>
<p>Út  frá  tekningunum  omanfyri  eru  heintað  inn  tilboð  uppá  byggingina  av  íbúðareindunum/ næmingaheiminum  og  felagshúsinum,  har  kravið  er, at  talan  er  um  lyklaklárar eindir.  Harumframt eru heintað inn tilboð uppá innbúgv. Mett er um aðrar kostnaðir.</p>
<p>Byggikostnaður</p>
<p>Tilboð uppá lyklaklárar 11 íbúðareindir og 1 felagshús 12.000.000 Lendisarbeiðið</p>
<p>3.000.000 P-økið og VVS</p>
<p>2.000.000 Tekningar, eftirlit og góðkenningar</p>
<p>1.000.000 Aðrar útreiðslur</p>
<p>510.000 Innbúgv til íbúðir og felagshús</p>
<p>1.120.000 Stovnan og tinglýsing</p>
<p>370.000</p>
<p><em type="bold">Byggikostnaður tilsamans     20.000.000 </em></p>
<p>Umframt byggikostnaðin kemur kostnaðurin av grundstykki.</p>
<p><em type="bold">5.8. Fígging </em></p>
<p>Fíggingin til byggingina av næmingaheimi við Skúladepilin í Suðuroy er fingin til vega, umframt at stovnsfæið til stovnan <em type="italic">av Sjálvsognarstovninum Næmingaheimið við Skúladepilin í Suðuroy</em> er tøkt. </p>
<p>Sambært  grein  3  í <em type="italic">Løgtingslóg  nr.  63  frá  23.  juni  1983  um  bústaðarhús  til  fólk  í  útbúgving</em> kann </p>
<p>Landið veita stuðul upp til 65% av byggikostnaðinum ella keypsprísi og umbyggingarkostnaði</p>
<p>í  sambandi  við  1)  Bygging  av  nýggjum  bústaðarhúsum,  ella  2)  Keyp  og  umbygging  av  verandi bygningum til bústaðarhús.</p>
<p>Mælt verður til, at byggingin av næmingaheimi við Skúladepilin í Suðuroy verður fíggjað soleiðis:</p>
<p>Fígging</p>
<p>Stuðul frá Landinum til næmingaheim*</p>
<p>13.000.000 Stovnsfæ</p>
<p>2.000.000 Fígging frá lánistovni</p>
<p>5.000.000 Tilsamans     20.000.000</p>
<p><em type="italic">* Løgtingslóg nr. 63 frá 23. juni 1983 um bústaðarhús til fólk í útbúgving </em></p>
<p><em type="bold">5.9. Rakstrarætlan </em></p>
<p>Rakstrarætlan</p>
<p>   <em type="bold">Útreiðslur um mánaðin </em>Kr. pr. kamar Tal  Seriulán, 30 år, 5,25% í rentu </p>
<p>30.115 Hiti og el pr. Kamar   30.480 Viðlíkahald av bygningunum 2,5%</p>
<p>33.333 Umsjónarfólk og stýri</p>
<p>15.000 Tryggingar vm.</p>
<p>10.000 Aðrar útreiðslur</p>
<p>5.154</p>
<p><em type="bold">Tilsamans </em>    <em type="bold">124.082 </em></p>
<p>    <em type="bold">Inntøkur um mánaðin </em>Kr. pr. kamar Tal  Einkult-kømur (íbúð einsamøll/-mallur) 2.500  32.500 Dupult-kømur (íbúð saman við øðrum) 1.800  46.800 <span type="quote" xml:lang="dan">"Sommerschool"</span> 6.000  13.200 Útleigan til brúk sum skúlastovur 4.000  8.000 Stuðul frá Landinum til rentur og avdrátt* </p>
<p>24.780</p>
<p><em type="bold">Tilsamans </em>    <em type="bold">125.280 </em></p>
<p>    <em type="bold">Avlop um mánaðin í kr.     1.198 </em></p>
<p><em type="italic">* Løgtingslóg nr. 63 frá 23. juni 1983 um bústaðarhús til fólk í útbúgving </em></p>
<p>    <em type="bold">Viðmerkingar og fyritreytir </em>   Í útreiðslunum eru lánsgjaldið, bæði rentur og avdráttur, tikið við.   Avdráttur og viðlíkahald svara til avskrivingina av bygningunum.   Býtið av kømrum er: 50% einkult kømur, 50% dupult kømur.   T</p>
<p>Um  samanborið  verður  við  kostnaðin  av  at  leiga  kømur  og  íbúðir  á  næmingaheimum  í Keypmannahavn, so er mánaðarleigan fyri eitt kamar á næmingaheiminum við Skúladepilin í Suðuroy eitt  sindur  lægri  enn  í  Keypmannahavn,  meðan  leigan  fyri  eina  íbúð  við  tveimum  kømrum  er  væl lægri enn í Keypmannahavn.</p>
<p>Eitt kamar á einum av næmingaheimunum í Keypmannahavn, har tú hevur egið baðirúm, men felags køk við 12 onnur kømur, og støddin á kamarinum er 13,5 m, og við gangi og baðirúmi tilsamans er 18,5  m,  kostar  1.952  kr.  Næmingaheimið  við  Skúladepilin  í  Suðuroy:  mánaðarleiga  1.800  kr.  pr. kamar, felagskøk og bað við 1 persóni.</p>
<p>Ein íbúð á sama næmingaheimi við 1 kamari, afturat alrúmi v/køk og stovu, sum tilsamans er 36 m kostar í Keypmannahavn 4.143 kr. um mánaðin. Meðan ein íbúð við 2 kømrum, afturat alrúmi v/køk og stovu, sum tilsamans er 44 m kostar í Keypmannahavn 4.618 kr. um mánaðin. Næmingaheimið við Skúladepilin í Suðuroy: mánaðarleiga 2.500 kr. pr. íbúð við 2 kømrum.</p>
<p><em type="bold">5.10. Arbeiðsætlan hereftir </em></p>
<p>Verður politiskt tikið undir við verkætlanini og peningur settur av til at stuðla verkætlanini sambært</p>
<p><em type="italic">Løgtingslóg  nr.  63  frá  23.  juni  1983  um  bústaðarhús  til  fólk  í  útbúgving</em>,  verður  byggingin  av </p>
<p>næmingaheimi  við  Skúladepilin  í  Suðuroy  framd  í  2012.  <span type="quote">“Sjálvsognarstovnurin  næmingaheimið  við Skúladepilin í Suðuroy”</span> verður stovnaður at gjøgnumføra verkætlanina.</p>
<p><em type="bold">Fylgiskjal 1. Løgtingslóg um stuðul til næmingaheim </em></p>
<p>LØGTINGSLÓG NR. 63 FRÁ 23. JUNI 1983 UM BÚSTAÐARHÚS TIL FÓLK</p>
<p>Í ÚTBÚGVING / OM KOLLEGIER TIL FOLK UNDER UDDANNELSE, SUM SEINAST BROYTT VIÐ LØGTINGSLÓG NR. 127 FRÁ 25. OKTOBER 1988.</p>
<p><em type="bold">Løgtingslóg nr. 63 frá 23.06.1983</em> </p>
<p><em type="italic">  Broytingar eftir 1. januar 1999 og kunngerðir  </em></p>
<p>  <em type="bold">§ 1. </em>Eftir reglunum í hesi lóg verður studningur latin til bústaðarhús, sum hava til endamál at hýsa fólki í útbúgving og tryggja teimum gott og hóskandi tilhald í útbúgvingartíðini.  </p>
<p>  <em type="bold">§ 2. </em>Studningur verður latin til:  </p>
<p>1) Bygging av nýggjum bústaðarhúsum.</p>
<p>2) Keyp og umbygging av verandi bygningum til bústaðarhús.</p>
<p>3) Rakstur av bústaðarhúsum.</p>
<p>  <em type="bold">§ 3.</em><em type="italic"> </em>Studningur kann veitast við upp til 65% av byggikostnaðinum ella keypsprísi og umbyggingarkostnaði.    <em type="italic">2. stk. </em>Studningurin er treytaður av, at viðkomandi stovnur hevur eginpening, sum, tá talan er um nýbygging, svarar til virðið av byggibúnum grundøki og annars til 10% av keypsprísi og umbyggingarkostnaði.  </p>
<p>  <em type="bold">§ 4. </em>Studningurin verður veittur sum rentu- og avdráttarfrítt lán við pantirætti í ognini innanfyri 90% av virðinum.  </p>
<p>  <em type="bold">§ 5. </em>Umsøkjarar, ið eru farnir undir bygging, keyp ella umbygging av bústaðarhúsi uttan frammanundan at vissa sær góðkenning landsstýrisins, kunnu ikki rokna við studningi úr landskassanum.  </p>
<p>  <em type="bold">§ 6. </em>Í rakstrarstudningi kann veitast upp til 50% av útreiðslunum til rentur og avdráttir av upprunaligu prioritetslánunum.  </p>
<p>  <em type="bold">§ 7. </em>Bústaðarhús, sum studningur verður latin til, skal vera sjálveigandi stovnur og skal hava viðtøkur, sum eru góðtiknar av landsstýrinum.    <em type="italic">)2. stk. </em>Verða bústaðarhús ikki longur nýtt til endamálið ella verða tey seld, fellur tann parturin av ognarvirðinum ávikavist nettosøluprísinum, sum lutfalsliga svarar til tann studning, sum er veittur eftir § 3 í hesi lóg, samanber § 2, pkt. 1) ella 2), til landskassan, og landsstýrið ger av, hvussu hesin parturin av ogn</p>
<p>  <em type="bold">§ 8. </em>Henda lóg kemur í gildi beinanvegin. Samstundis fer úr gildi løgtingslóg nr. 34 frá 27. mai 1968 um lærlingaheim.  </p>
<p>1) Broytt við løgtingslóg nr. 127 frá 25. oktober 1988</p>
<p>2) Broytt við løgtingslóg nr. 55 frá 9. juni 1988</p>
</body></document>