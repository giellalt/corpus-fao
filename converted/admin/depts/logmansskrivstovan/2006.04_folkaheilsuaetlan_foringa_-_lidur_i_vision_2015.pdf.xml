<document xml:lang="fao" id="no_id"><header><title/><genre code="admin"/><author><unknown/></author><wordcount>18609</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2006.04 Fólkaheilsuætlan føringa - liður í visión 2015.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Almanna- og heilsumálaráðið</p>
<p>Apríl 2006</p>
<p>Fólkaheilsuætlan føroyinga- ein liður í Visjón 2015</p>
<p>Innihald</p>
<p>FORORÐ ................................................................................................................................... 3</p>
<p>SAMANDRÁTTUR .................................................................................................................. 4</p>
<p>INNGANGUR ........................................................................................................................... 51. VANDAR FYRI FÓLKAHEILSUNA ...................................................................................... 7</p>
<p xml:lang="dan">VANDATÆTTIR ....................................................................................................................... 7</p>
<p>FÓLKASJÚKUR ....................................................................................................................... 7</p>
<p>Lýsing av fólkasjúkunum ................................................................................................... 8</p>
<p xml:lang="dan">Sukursjúka (typa 2 diabetes) .......................................................................................... 10</p>
<p>Krabbamein .......................................................................................................................... 10</p>
<p>Hjarta-æðrasjúkur .............................................................................................................. 11</p>
<p>Beinbroyskni ........................................................................................................................ 12</p>
<p>Sjúkur í rørslulagnum ....................................................................................................... 12</p>
<p>Ovurviðkvæmi ..................................................................................................................... 13</p>
<p>Sálarlig líðing ....................................................................................................................... 13</p>
<p>Roykjaralungu ..................................................................................................................... 142. EGIN ÁBYRGD OG FELAGS ÁBYRGD ............................................................................ 15</p>
<p>LANGTÍÐARÆTLAN OG EFTIRANSING ........................................................................ 16</p>
<p>MÁLBÓLKAR ......................................................................................................................... 163. HEILSUFREMJANDI OG SJÚKUFYRIBYRGJANDI TILTØK ......................................... 19</p>
<p>RAÐFESTING AV FÓLKAHEILSUTILTØKUM ................................................................ 19</p>
<p>VITAN UM FÓLKAHEILSUSTØÐUNA ............................................................................. 20</p>
<p>FYRIBYRGJANDI HEILSUKANNINGAR .......................................................................... 21</p>
<p>KOSTUR .................................................................................................................................. 22</p>
<p>RØRSLA .................................................................................................................................. 29</p>
<p>TUBBAKSROYKING ............................................................................................................. 33</p>
<p>RÚSDREKKA- OG RÚSEVNISMISNÝTSLA ..................................................................... 424. LEIÐIN FRAM ........................................................................................................................ 485. NIÐURSTØÐA ....................................................................................................................... 516. TILMÆLI .................................................................................................................................. 537. KELDUYVIRLIT ...................................................................................................................... 56</p>
<p>YVIRLIT YVIR MYNDIR ........................................................................................................ 58</p>
<p>HENTAR SLÓÐIR .................................................................................................................. 59</p>
<p>Fororð <em type="italic"><span type="quote">”Heilsa er ikki bert fr ávera av sjúku, men eisini likamlig, sálarlig og sosial vælvera”</span> </em>WHO. </p>
<p>Við hesum er skjøtil settur á arbeiðið hjá landsstýrinum at orða eina fólkaheilsuætlan. Landsstýrið ynskir við fólkaheilsuætlanini at varpa ljós á týdningin av at hava eina góða heilsu, og hvat vit kunnu gera fyri at betra um okkara heilsustøðu. Somuleiðis skal fólkaheilsuætlanin verða grundarlagið undir framtíðar fólkaheilsupolitikkinum í Føroyum.</p>
<p>Landsstýrið er av tí áskoðan, at ein heilsufremjandi áskoðan eigur at seyra ígjøgnum í øllum lutum. Sambært heimsheilsustovninum WHO er heilsa ikki bert frávera av sjúku, men eisini likamlig, sálarlig og sosial vælvera.</p>
<p>Við støði í hesum hevur landsstýrið tikið stig til at orðað ein fólkaheilsupolitikk, sum miðar eftir at styrkja almennu heilsustøðuna hjá føroyingum, sum eggjar til heilsugóða lívsførslu, sum mennir heilsufremjandi viðurskifti og fyribyrgir sjúkuelvandi og heilsuskaðiligum viðurskiftum sum heild í samfelagnum.</p>
<p>Eitt vælvirkandi fólkaheilsuarbeiði fevnir bæði um heilsufremjandi og sjúkufyribyrgjandi tiltøk. Henda fólkaheilsuætlan er gjørd sum ein liður í Visjón 2015, men er serliga ítøkilig fyri tíðarskeiðið 2006-2009.</p>
<p>Í sambandi við at farið er undir at orða ein fólkaheilsupolitik, er neyðugt at fáa til vega vitan um, hvussu heilsustøðan hjá føroyingum er og lýsa gongdina á økinum. Hendan vitanin skal brúkast sum grundarlag undir teimum heilsupolitisku avgerðunum, sum fara at verða tiknar, og er somuleiðis fyritreytin fyri at kunna málrætta tiltøkini fólkaheilsuni at frama.</p>
<p>Við hesi ætlan um fólkaheilsupolitikk er tað mín vón, at vit øll kunnu fylgjast á leiðini fram ímóti eini betri fólkaheilsu í Føroyum.</p>
<p>Hans Pauli Strømlandssstýrismaður í almanna- og heilsumálum</p>
<p>Samandráttur</p>
<p>Í 2004 setti landsstýrismaðurin í almanna- og heilsumálum ein arbeiðsbólk, at viðgera og koma við uppskotum til ein yvirskipaðan fólkaheilsupolitikk, ið snýr seg um bæði heilsufremjandi og sjúkufyribyrgjandi tiltøk.</p>
<p>Endamálið við fólkaheilsupolitikkinum er miðvíst og stigvíst at betra um heilsustøðuna hjá føroyingum og betra um lívsgóðskuna í liviárunum og harvið eisini at leingja um livitíðina.</p>
<p>Fólkasjúkur nevna vit tær sjúkur, ið eru tær vanligastu manna millum, og sum í høvuðsheitum standast av liviháttinum hjá fólki. Hetta er ein alsamt vaksandi trupulleiki í heiminum. Ikki allar hesar sjúkur eru í fyrstu atløgu lívshættisligar, men tær hava við sær álvarsamar persónligar og samfelagsligar avleiðingar.</p>
<p>Fyri hin einstaka kann talan verða um sosialar og fíggjarligar avleiðingar, sum hava við sær avmarkingar í lívsdygdini, minka virkisføri og stytta um livitíðina.</p>
<p>Fyri samfelagið merkir tað í høvuðsheitum øktar útreiðslur fyri almanna- og heilsuverkið. Hetta kemur til sjóndar við at fl eiri gerast sjúk og hava tørv á viðgerð. Fleiri mugu somuleiðis gevast á arbeiðsmarknaðinum av sjúkuávum, og hava tey tá tørv á almannaveitingum. Átøk fyri at fremja og betra fólkaheilsuna eru tí eisini av stórum týdningi fyri samfelagsmenningina.</p>
<p>Tær fólkasjúkur, sum verða nærri umrøddar í hesum áliti, eru: sukursjúka (typa 2 diabetes), krabbamein, hjarta-æðrasjúkur, beinbroyskni, sjúkur í rørslulagnum, ovurviðkvæmi, sálarlig líðing og roykjaralungu.</p>
<p>Vandatættirnir í sambandi við fólkasjúkur eru nógvir, og kunnleikin hesum viðvíkjandi økist eisini alsamt. Tað er neyðugt at eisini føroyingar fylgja við á økinum, so til ber at laga tað heilsufremjandi og sjúkufyribyrgjandi arbeiði eftir hesum.</p>
<p>Arbeiðið við hesum áliti hevur enn einaferð avdúkað, at vantandi hagtalstilfar ger tað trupult at samanbera føroysku fólkaheilsustøðuna við støðuna í øðrum londum, eins og hetta samstundis viðførir, at grundarlagið fyri at seta langtíðar mál fyri fólkaheilsu er veikt. Hetta er eisini orsøkin til, at útvegan av vitan um fólkaheilsustøðu føroyinga er raðfest ovarlaga í álitinum. Hin parturin, sum er raðfestur ovarlaga, er tilmæli um ítøkilig heilsufremjandi og sjúkufyribyrgjandi tiltøk fyri teir ymsu málbólkarnar. Málbólkarnir eru tó ymiskir, líka frá smábørnum til gomul fólk, sum skulu hava ymsar karmar og tilboð.</p>
<p>Landsstýrið ásannar, at tá tað ræður um fólkaheilsu, ber ikki til at fremja øll tiltøkini ísenn. Við støði í hesum hevur landsstýrið sett sær fyri, at komandi árini verður dentur í høvuðsheitum lagdur á at fáa fólk at eta meira heilsugóðan kost, t.d. frukt og grønmeti, at røra seg meira, at roykja minni og minka um rúsdrekka- og rúsevnismisnýtsluna.</p>
<p>Uppgáva landsstýrisins í sambandi við fólkaheilsuætlanina er eisini at fáa aðrar partar í samfelagnum at taka undir við eini heildarætlan – herundir kommunur og felagsskapir – soleiðis at teir røttu karmarnir til ein virknan fólkaheilsupolitik eru til staðar. Hetta merkir tí eisini økta orku, fíggjarliga og menniskjansliga, til kunning og ítøkilig fyribyrgjandi virksemi. Tí er neyðugt at fylgja hesum ætlanum landsstýrisins upp við at skapa neyðugar umstøður fyri at seta tær í verk.</p>
<p>Inngangur</p>
<p>Í londunum kring okkum gerast alsamt fl eiri fólk sjúk orsakað av liviháttinum – og mangt bendir á, at sama gongdin eisini ger seg galdandi í Føroyum.</p>
<p>Hesar fólkasjúkurnar hava við sær stórar avleiðingar fyri bæði tann einstaka og fyri samfelagið sum heild. Hesi viðurskiftini eru vælkend og vællýst í londunum, vit vanliga samanbera okkum við, og hava stjórnirnar í hesum londum tí í mong ár orðað fólkaheilsuætlanir, sum snúgva seg um bæði yvirskipaði viðurskifti og um einstakar vandatættir og fólkasjúkur.</p>
<p>Vit hava ikki nóg neyva og skipaða vitan um fólkaheilsustøðuna hjá føroyingum sum heild. Hetta hevur við sær, at vit ofta nýta útlendsk hagtøl, tá vit viðgera støðuna viðvíkjandi fólkaheilsuni, tí vit halda, at støðan í Føroyum er áleið tann sama sum í hinum Norðanlondunum. Landsstýrið er av tí áskoðan, at henda støðan ikki er nøktandi, og at hetta skal broytast, so vit fáa neyðugu vitanina til vega.</p>
<p>Landsstýrið heldur, at politikkurin, sum higartil hevur verið førdur á fólkaheilsuøkinum, ikki hevur verið nóg miðvísur. Ymsir almennir myndugleikar, stovnar og ráð hava eins og felagsskapir hvør í sínum lagi skipað fyri støkum og spjøddum tiltøkum fólkaheilsuni at frama. Men tað almenna hevur ikki havt ein yvirskipaðan fólkaheilsupolitikk, sum hevur til endamáls at betra um heilsustøðuna sum heild hjá føroyingum. Landsstýrið er sannført um, at av tí, at vandatættir og fólkasjúkur eru so nær tengd at hvørjum øðrum, er neyðugt við eini heildarfatan av heilsuviðurskiftunum og harvið við miðvísum, munadyggum og samskipaðum heildartiltøkum.</p>
<p>Til tess at fremja ætlanirnar hjá landsstýrinum í verki setti landsstýrismaðurin í almanna- og heilsumálum í 2004 ein arbeiðsbólk, sum fekk til uppgávu at viðgera og koma við uppskotum til ein yvirskipaðan fólkaheilsupolitikk. Arbeiðsbólkinum var mannaður við landsstýrismanninum, serfrøðingum innan bæði primera og sekundera heilsuverkið og umsitingina í Almanna- og heilsumálaráðnum.</p>
<p type="listitem">Limirnir í arbeiðsbólkinum vóru:</p>
<p type="listitem">Hans Pauli Strøm, landsstýrismaður í almanna- og heilsumálum</p>
<p type="listitem">Andor Ellefsen, formaður í Kommunulæknafelag Føroya</p>
<p type="listitem">Bjarta Vilhelm, leiðari á Heilsufrøðiskipanini</p>
<p type="listitem">Pál Weihe, yvirlækni, Deildin fyri Arbeiðs- og Almannaheilsu</p>
<p type="listitem">Høgni Debes Joensen, landslækni</p>
<p type="listitem">Heðin Thomsen, formaður í Fyribyrgingarráðnum 1</p>
<p type="listitem">Aibritt á Plógv, aðalstjóri í Almanna- og heilsumálaráðnum</p>
<p type="listitem">Katrin Gaard, fulltrúi í Almanna- og heilsumálaráðnum</p>
<p>Við støði í arbeiðnum hjá arbeiðsbólkinum orðaðu ávikavist landslæknin og nývalda Fyribyrgingar- ráðið í 2005 eitt uppskot til fólkaheilsuætlan og eitt uppskot við nágreiniligum tilmælum, sum vóru latin Almanna- og heilsumálaráðnum. Almanna- og heilsumálaráðið hevur síðani viðgjørt uppskotini, og við grundarlagi í teimum og fólkaheilsuætlanum, sum stjórnirnar í hinum Norðanlondunum hava orðað, hevur landsstýrið tilevnað fólkaheilsuætlanina. 1 Nýtt Fyribyrgingaráð varð valt í januar 2005.</p>
<p>Í fólkaheilsuætlanini eru orðaðir málsetningar fyri, hvussu bøtast kann um heilsustøðuna, og mál eru sett, sum røkka fl eiri ár fram í tíðina. Í ætlanini verða vanligastu vandatættirnir og fólkasjúkurnar lýstar. Harumframt verður dentur lagdur á at fáa neyðuga vitan til vega og fáa vælvirkandi eftirlitsskipanir, sum skulu tryggja, at til ber at fylgja við gongdini viðvíkjandi heilsustøðuni, sjúku- og deyðatíttleika. Hetta er somuleiðis ein fyritreyt fyri at kunna eftirmeta førda politikkin og rætta kós um neyðugt. 1. Vandar fyri fólkaheilsuna</p>
<p>Vandatættir Vandatættir eru viðurskifti hjá hinum einstaka, liviháttur ella tættir í umhvørvinum, ið ikki hava gagnlig árin á heilsuna. Tað er vísundaliga prógvað, at teir ymsu vandatættirnir økja um vandan fyri at fáa fólkasjúkur. Somuleiðis er tað prógvað, at vandin fyri at gerast sjúkur kann minkast, um tann einstaki t.d. rørir seg meira, ikki roykir, etur soltnan mat og etur nógva frukt og grønmeti. Royking er tann vandatátturin, sum hevur ávirkan á allar fólkasjúkurnar. Afturat hesum eru tað serliga kostur og ov lítil rørsla, sum ávirka fólkaheilsuna.</p>
<p>Kunnleikin um vandatættirnar er grundarlagið fyri miðvísari fyribyrging. Henda vitan økist alsamt, og tað er av stórum týdningi, at fylgt verður við í hesi vitan, so til ber at laga tað heilsufremjandi og sjúkufyribyrgjandi arbeiði eftir hesum.</p>
<p>Miðvís átøk, sum eru vend móti vandatættunum, fara eftir ætlan at hava við sær, at lívsgóðskan batnar, og at talið av teimum, ið doyggja ov tíðliga, fer at minka.</p>
<p>Vandatættirnir í fólkaheilsuætlanini hava sín uppruna í teimum fólkasjúku- og deyðsorsøkunum, sum kunnu fyribyrgjast.</p>
<p type="listitem">Vandatættir eru:</p>
<p type="listitem">Royking</p>
<p type="listitem">Ov lítil rørsla</p>
<p type="listitem">Skeivur kostur</p>
<p type="listitem" xml:lang="dan">Yvirvekt</p>
<p type="listitem">Rúsdrekka- og rúsevnismisnýtsla</p>
<p type="listitem">Arbeiðsumhvørvið</p>
<p type="listitem">Umhvørvisárin</p>
<p type="listitem">Vanlukku- og skaðaelvingar</p>
<p>Fólkasjúkur Fólkasjúkur nevna vit tær sjúkur, ið eru tær vanligastu manna millum, og sum í høvuðsheitum standast av liviháttinum hjá fólki. Ikki allar hesar sjúkur eru í fyrstu atløgu lívshættisligar, men tær elva til týðandi avmarkingar í lívsdygdini hjá tí einstaka, minka um virkisførið og stytta um livitíðina. Felags fyri sjúkurnar er, at ein stórur partur av teimum kann fyribyrgjast, um fólk broyta livihátt.</p>
<p type="listitem">Fólkasjúkurnar eru:</p>
<p type="listitem" xml:lang="dan">Sukursjúka (typa 2 diabetes)</p>
<p type="listitem">Krabbamein</p>
<p type="listitem">Hjarta-æðrasjúkur</p>
<p type="listitem">Beinbroyskni</p>
<p type="listitem">Sjúkur í rørslulagnum</p>
<p type="listitem">Ovurviðkvæmi</p>
<p type="listitem">Sálarlig líðing</p>
<p type="listitem">Roykjaralungu</p>
<p type="listitem">Sannroyndir um vandatættir og fólkasjúkur:</p>
<p type="listitem">Royking</p>
<p type="listitem">Ov lítil rørsla</p>
<p type="listitem">Skeivur kostur</p>
<p type="listitem" xml:lang="dan">Yvirvekt</p>
<p type="listitem">Rúsdrekka- og  rúsevnismisnýtsla</p>
<p type="listitem">Arbeiðsumhvørvið</p>
<p type="listitem">Umhvørvisárin</p>
<p type="listitem">Vanlukkur og skaða- elvandi viðurskifti</p>
<p>Royking er tann einstaki vandatátturin, sum er tann størsti heilsuvandin. Royking elvir til fl eiri ymsar sjúkur, og fl eiri av hesum eru deyðiligar, t.d. fl eiri sløg av krabbameini, roykjaralungu og hjarta-æðrasjúkur.</p>
<p>Ov lítil rørsla hevur mong heilsuskaðilig árin og økir um vandan fyri t.d. hjarta-æðrasjúkum, ávís sløg av krabbameini, sukursjúku (typa 2 diabetes) og yvirvekt. Ryggur og rørslulimir verða meira viðbrekin. Í nýggju felags norðurlendsku føðslutilmælunum er tað at vera kropsliga virkin fyri fyrstu ferð tikið við sum sjúkufyribyrging á hædd við kostviðurskifti annars.</p>
<p>Skeivur kostur økir um vandan fyri yvirvekt og harvið sukursjúku (typa 2 diabetes), sum kann hava við sær hjarta-æðrasjúkur (serliga blóðtøpp í hjarta og heila). Kosturin ávirkar somuleiðis kropsbygnaðin, og tí er tað at alstórum týdningi, at kroppurin fær tey røttu føðsluevnini – hetta er serliga galdandi fyri børn og ung, sum standa í vøkstri.</p>
<p>Rúsdrekka- og rúsevnismisnýtsla elva til stórar vanlagnur við sjúku, deyða og oyddum arbeiðslívi, ið eisini rakar húskið. Ovurnýtsla av rúsdrekka kann elva til livurskropnan, bruna í brisi, ymisk sløg av krabbameini umframt sosialar trupulleikar. Stórur partur av deyðsvanlukkum verður elvdur av rúsdrekka.</p>
<p>Umhvørvisárin kunnu vera ein vandatáttur í samband við fl eiri av stóru fólkasjúkunum, m.a. krabbameini. Umframt dálking í breiðum týdningi kann talan vera um larm, inniluft, ella kemisk evni í ymsum vørum og dálkandi evni í mati. Arbeiðsumhvørvi hevur ávirkan á vandan fyri at fáa t.d. sjúkur í rørslulagnum (t.d. ryggskaðar, gikt o.a.), ovurviðkvæmi og hjarta-æðrasjúkur.</p>
<p>Ferðslumentanin ávirkar talið á deyðsvanlukkum, har meir enn triðingurin síðstu 25 árini er elvdur av motorakførum. Oftast eru tað ungfólk, sum doyggja ella koma til skaða í ferðsluni. Tá tað snýr seg um onnur vanlukku- og skaðaelvandi viðurskifti, kunnu tað vera umstøður á arbeiðsplássum, m.a. umborð á skipum, í frítíðarhøpi og í privatum heimum, sum skulu havast í huga.</p>
<p>Sambandið millum vandatættir og fólkasjúkur Mynd 1 vísir sambandi millum vandatættir og fólkasjúkur. Á myndini sæst, hvørjir vandatættir elva til tær einstøku fólkasjúkurnar. Við tað at vandatættir og fólkasjúkur eru so nær tengd at hvørjum øðrum, ber til at minka um bæði talið av teimum, sum fáa staðfest eina ella fl eiri fólkasjúkur, og árinini av sjúkunum við at minka um vandatættirnar. Fyri at betra um heilsuna hjá fólki er tað tí týdningarmikið, at tey heilsufremjandi og sjúkufyribyrgjandi tiltøkini verða málrættað móti vandatættunum (sí mynd 1).</p>
<p>Mynd 1: Sambandið millum vandatættir og fólkasjúkur</p>
<p>Vandatættir: Fólkasjúkur:2OYKING2ÞSDREKKAOG RÞSEVNISMISNâTSLA3KEIVURKOSTUR/VLÓTILRRSLA9VIRVEKT6ANLUKKUR!RBEISUMHVRVI5MHVRVISÉRIN3UKURSJÞKATYPADIABETES +RABBAMEIN(JARTARASJÞKUR"EINBROYSKNI3JÞKURÓRRSLULAGNUM/VURVIKVMI3ÉLARLIGLÓING2OYKJARALUNGU+/,</p>
<p>Lýsing av fólkasjúkunum</p>
<p>Sukursjúka (typa 2 diabetes) Umleið 1.200 føroyingar hava fi ngið staðfest tað slagið av sukursjúku, sum nevnist typa 2 diabetes. Mett verður, at eins nógv hava sjúkuna uttan at vita av tí. Talið fer helst at økjast komandi árini, samstundis sum støðugt fl eiri og yngri fólk fara at fáa sjúkuna (Andreassen v.fl ., 2003).</p>
<p>Hetta slagið av sukursjúku er nær tengt at livihátti (Dansk Selskab for Intern Medicin v.fl ., 2000). Týdningarmestu vandatættirnir eru ov lítil rørsla, skeivur kostur og yvirvekt. Ættarbregði hevur eisini týdning, eins og ávís sløg av heilivági kunnu økja um vandan fyri at fáa sjúkuna.</p>
<p>Typu 2 diabetikarar eru í vanda fyri at fáa ymisk tilsløg (komplikasjónir) og fylgisjúkur t.d. æðrakálking, avtøku av limum (amputasjón), heilabløðing, blóðtøpp í hjarta, blindni, mein í nýrum og nervum, avlamni og deyða. Royking økir munandi um vandan fyri tilsløgum.</p>
<p>Umframt ta pínu og líðing, tilsløgini hava við sær fyri sjúklingarnar, eru eisini týðandi útreiðslur fyri almanna- og heilsuverkið tengdar at hesum, eitt nú viðgerðar- og røktarútreiðslur í sambandi við blindni, nýrabrek, avtøku av limum og óarbeiðsføri.</p>
<p type="listitem">Heilsupolitisk mál</p>
<p type="listitem">Vøksturin í talinum av fólkum, sum fáa typu 2 diabetes skal minka. Tilsløgini hjá sjúklingunum    skulu fyribyrgjast.</p>
<p>Fyribyrging Av tí at diabetes typa 2 í høvuðsheitum stendst av liviháttinum, er tað umráðandi, at dentur verður lagdur á at virka ímóti teimum vandatættum, ið elva til sjúkuna (Dansk selskab for almen medicin, 2004). Besti hátturin at fyribyrgja, at fólk fáa sjúkuna, og at fyribyrgja møguligum tilsløgum, er ein sunnur liviháttur. Í hesum sambandi verður dentur serliga lagdur á økta rørslu og sunnari kostvanar. Harumframt er týdningarmikið at økja kunnleikan manna millum um, hvussu álvarslig henda sjúka í roynd og veru er.</p>
<p>Viðgerðarviðurskiftini hjá typu 2 diabetikarum í Føroyum eru bøtt munandi seinastu árini. Í 2005 vóru diabetesambulatorium sett á stovn á teimum trimum sjúkrahúsunum. Hetta er eitt stórt framstig, sum hevur havt við sær, at typa 2 diabetikarar nú kunnu fáa viðgerð, ráðgeving, kostleiðbeining og fáa gjørt neyðugar kanningar í nærumhvørvinum.</p>
<p>Krabbamein Á hvørjum ári fáa í miðal 180 føroyingar staðfest krabbamein, og umleið 90 doyggja árliga av hesi sjúku (Sjúklingaskráin, 2005 &amp; Sundhedsstyrelsen, 2001). Krabbamein er tann sjúka, ið hevur við sær størsta talið av mistum liviárum undir 65 ára aldur.</p>
<p>Mett verður, at eini 20-30% av krabbameinstilburðum hjá monnum og kvinnum kunnu fyribyrgjast Tey sløgini av krabbameini, ið bestu møguleikar eru fyri at fyribyrgja, eru krabbamein í andaleiðini (svølgrúmi, lungu og lungnahinnu), krabbamein í sodningarleiðini (í munni, hálsi, vælindi, maga og langa), húðkrabbamein (móðurmerkjakrabbamein), krabbamein í landrásini (nýrum og bløðru) og krabbamein í lívmóðurhálsinum.</p>
<p>Mett verður, at royking, yvirvekt, ígerð og ultraviolett geisling eru orsøk til umleið 35% av øllum krabbameinstilburðum. Royking er orsøk til 25% av øllum sløgum av krabbameini hjá monnum og 15% hjá kvinnum, og royking er orsøk til 85% av øllum tilburðum av lungnakrabba.</p>
<p type="listitem">Heilsupolitisk mál</p>
<p type="listitem">At fáa talið av nýggjum krabbameinstilburðum niður fyri tey sløg av krabbameini, ið kunnu   fyribyrgjast, við at minka um vandatættirnar, ið elva til sjúkuna.</p>
<p>Fyribyrging Fleiri kanningar vísa á, at tey bestu úrslitini á fyribyrgingarøkinum verða rokkin, tá tey yvirskipaðu og tey nágreiniligu tiltøkini verða samskipað, t.d. yvirskipaði heilsufremjandi tiltøk (aldursmark fyri nær persónar kunnu keypa tubbaksvørur og rúsdrekka, príspolitikkur og marknaðarføring) og meira málrættað tiltøk (tilboð um avvenjing, kropsvenjing og samrøður um heilsu) (Sundhedsstyrelsen, 2000).</p>
<p>Einstøk sløg av krabbameini kunnu í ávísan mun fyribyrgjast við screeningum, soleiðis at skilja, at hesi sløgini av krabbameini kunnu staðfestast tíðliga, so viðgerðin kann byrja tíðliga, og harvið kann minkast um deyðatalið orsakað av sjúkuni. Talan er um lívmóðurhálskrabbamein, bróstkrabbamein og krabbamein í gørnunum. Í fl eiri ár hevur føroyskum kvinnum í aldrinum 23-59 ár staðið í boði eitt tilboð um screening fyri krabbamein í lívmóðurhálsinum. Screeningin hevur víst seg at hava stóra ávirkan á bæði talið av staðfestum krabbameinstilburðum í lívmóðurhálsinum og deyðatalið. Hjá kvinnum í aldrinum 50-69 ár hevur mammografi screening víst seg at hava nakað av ávirkan á deyðatalið, orsakað av bróstkrabbameini. Screening av monnum og kvinnum í aldrinum 50-74 ár fyri krabbamein í langanum hevur helst havt ávirkan á deyðatølini hjá hesum sjúklingabólki.</p>
<p>Í framtíðini fer tilboð møguliga at kunna verða veitt um screening fyri lungnakrabbamein og krabbamein í bløðruhálskertlinum.</p>
<p>Til tess at fyribyrgja, at fólk fáa krabbamein, fer l andsstýrið undir at orða eina krabbameinsvirkisætlan. Aðalmálið við krabbameinsætlanini verður at minka um talið av krabbameinstilburðum og fáa talið av teimum, sum yvirliva, økt, so tað verður á sama støði sum í londunum, vit vanliga samanbera okkum við. Hjarta-æðrasjúkur Heitið hjarta-æðrasjúkur fevnir um ymsar sjúkur í hjartanum og ella æðrunum. Tann vanligasta orsøkin til hjarta-æðrasjúkur er æðrakálking av hjartaæðrunum (iskemisk hjartasjúka) (Færgeman v.fl ., 2000). Nógvir ymsir tættir økja um vandan fyri æðrakálking av hjartaæðrunum, og er livihátturin orsøk til fl eiri teirra, t.d. royking, rørslu- og kostvanar. Eisini hava biologiskir tættir týdning, eitt nú ættarbregði, hækkað blóðtrýst, kolesterol í blóði o.s.fr. Somuleiðis kunnu sálarligir trupulleikar, t.d. strongd, hava týdning. Eisini er samband millum vandan fyri at fáa hjarta-æðrasjúkur og livikor, t.d. útbúgving, sosialar umstøður, arbeiðsumhvørvi og fíggjarlig viðurskifti.</p>
<p>Í Føroyum vóru í tíðarskeiðnum 1999-2003 í miðal eini 1.100 innleggingar árliga av hesi sjúku, og samsvarar hetta við umleið 11% av øllum innleggingum og umleið 22% av samlaðu seingjadaganýtsluni (NOMESCO, 2003). Í tíðarskeiðnum 2000-2004 vóru í miðal eini 400-500 fólk innløgd árliga fyrstu ferð fyri æðrakálking av hjartaæðrunum (Sjúklingaskráin, 2005). Umframt hetta eru stórir partar av føroyingum í vanda fyri at fáa onkra hjarta-æðrasjúku, og er henda sjúka ein av størstu sjúkubólkunum.</p>
<p>Útreiðslurnar til heilivág til hjarta-æðrasjúkur økjast, og vóru tær í 2003 umleið 25 mió. kr., og svarar hetta til umleið 25% av samlaðu útreiðslunum til heilivág (NOMESCO, 2003).</p>
<p type="listitem">Heilsupolitiskt mál</p>
<p type="listitem">At minka um talið á nýggjum tilburðum av æðrakálking av hjartaæðrunum.</p>
<p>Fyribyrging Av tí, at vandin fyri at fáa hjarta-æðrasjúkur í høvuðsheitum er nær tengdur at liviháttinum, er besti mátin at fyribyrgja slíkum sjúkum ein sunnur liviháttur. Hetta er bæði galdandi fyri tey, sum enn ikki hava fi ngið hjarta-æðrasjúkur, og tey, sum longu eru vorðin sjúk. Hjá teimum, sum ikki eru vorðin sjúk, kann vandin fyri at fáa hjarta-æðrasjúkur minka munandi, um tey broyta livihátt við ikki at roykja, røra seg meira, eta meira frukt og grønmeti og annars eta sunnari kost sum heild. Tey, sum eru í øktum vanda fyri at fáa hjarta-æðrasjúkur, t.v.s. persónar, ið roykja nógv, hava ættarbregði til hjartasjúkur, hækkað kolesterol í blóðinum, ov høgt blóðtrýst, viga ov nógv og hava sukursjúku, kunnu við at broyta livihátt fyribyrgja, at tey gerast sjúk. Tey, sum longu eru sjúk, kunnu minka um amparnar og avleiðingarnar av sjúkuni við einum sunnari livihátti.</p>
<p>Beinbroyskni Beinmongdin økist, til fólk eru um 30 ára aldur. Eftir hetta er kroppurin ikki førur fyri at byggja upp beinmongdina við somu ferð, sum hon verður brotin niður. Avleiðingin av hesum er, at beinini verða meira broyskin. Tey, sum hava beinbroyskni, ella osteporose, sum sjúkan eisini verður nevnd, eru í øktum vanda fyri at bróta ymsu beinini í kroppinum. Tað eru ikki øll, sum eldast, ið fáa hesa sjúku, men fólk, sum eru ov kløn, og kvinnur, sum koma í skiftisárini á ungum árum, eru í øktum vanda fyri at fáa beinbroyskni. Somuleiðis kann ættarbregði og summur heilivágur økja um vandan. Beinbroyskni stendst í høvuðsheitum av liviháttinum. Størstu vandatættirnir eru likamligt óvirkni, skeivur kostur og royking (Sundhedsstyrelsen &amp; Fødevaredirektoratet, 2000).</p>
<p type="listitem">Heilsupolitisk mál</p>
<p type="listitem">Talið av persónum, sum fáa beinbroyskni, skal minka.</p>
<p>Fyribyrging Átøk, sum kunnu fyribyrgja beinbroyskni eru likamsvirkni, góður kostur, ikki at drekka ov stórar nøgdir av rúsdrekka og ikki at roykja. Viðvíkjandi eldri fólkum er týdningarmikið at fyribyrgja, at tey detta og bróta ymsu beinini í kroppinum.</p>
<p>Av tí, at beinbroyskni er nær tengt at liviháttinum, er tað umráðandi, at teir persónar, sum eru í vandabólkinum fyri at fáa sjúkuna, fáa neyðuga kunning um, hvønn týdning tað hevur at broyta liviháttin til tess at fyribyrgja beinbroyskni. Hjá teimum, sum hava fi ngið sjúkuna, er tað týdningarmikið, at tey fáa røttu viðgerðina, og dentur verður lagdur á at fyribyrgja, at sjúkan versnar, og forða fyri óhepnum avleiðingum, sum kunnu standast av hesum.</p>
<p>Sjúkur í rørslulagnum Sjúkur í rørslulagum fevna serliga um sjúkur og bágar í vøddum, liðum og spengrum. Sjúkurnar, ið hoyra til henda bólkin, eru sera fjølbroyttar, og fevna tær um eymar og stívar vøddar, pínu í liðunum orsakað av t.d. slit- og liðagikt, koyrilsbresti, músaarmi og ilt í rygginum. Flestu teirra, sum eru sjúk í rørslulagnum, hava ilt í rygginum.</p>
<p>Sjúkur í rørslulagnum eru sera vanligar, og fólk í øllum aldursbólkum kunnu fáa tær. Orsøkirnar til, at fólk fáa hesar sjúkur, eru ymiskar. Í summum førum ber til at staðfesta orsøkina til sjúkuna, meðan hetta ikki ber til í øðrum førum, tí neyðuga vitanin um orsøkirnar ikki fi nnst. Tann vantandi vitanin um orsøkirnar til sjúkur í rørslulagnum hevur við sær ta óhepnu avleiðing, at tað kann verða trupult at fyribyrgja og viðgera hesar sjúkur.</p>
<p>Bæði í Svøríki og Danmark eru fólk við sjúkum í rørslulagnum tann sjúklingabólkurin, sum oftast er burtur frá arbeiði vegna sjúku, og sum oftast fær fyritíðarpensjón (Friis, v.fl ., 2001). Sambært metingum hjá Deildini fyri Arbeiðs- og Almannaheilsu og Landslæknanum er <span type="quote">“ilt í lendunum”</span> ivaleyst tann vanligasta orsøkin til, at fólk í Føroyum eru óarbeiðsfør.</p>
<p type="listitem">Heilsupolitisk mál</p>
<p type="listitem">Talið av fólkum,  sum fáa sjúkur í rørslulagnum, skal minka. Nøktandi viðgerð skal standa hesum     sjúklingum í boði, sum bæði skal avmarka avleiðingarnar av sjúkuni og tryggja, at tey, sum eru í     vinnuførum aldri, framhaldandi kunnu varðveita sambandið við arbeiðsmarknaðin.</p>
<p>Fyribyrging Til tess at fyribyrgja teimum mest vanligu sjúkunum í rørslulagnum er neyðugt at minka um likamliga óvirknið í øllum aldursbólkum. Dentur eigur at verða lagdur á at skipa fyri tiltøkum, sum hava við sær betri rørsluvanar. Á t.d. arbeiðsplássum snýr tað seg um at skipa arbeiðið á ein slíkan hátt, at sjúkur í rørslulagnum ikki standast av tí. Tey, sum eru sjúk í rørslulagnum, skulu fáa tilboð um neyðuga viðgerð, eftirviðgerð og uppvenjing.</p>
<p>Ovurviðkvæmi Heitið ovurviðkvæmi fevnir um eina røð av sjúkum, sum eru eyðkendar við at tey, sum hava sjúkurnar, hava økt lyndi til at fáa ymisk hjáárin samanborið við onnur. Enn er vitanin ikki nóg neyv um, hvør atvoldin er til øll sløgini av ovurviðkvæmi. Men staðfest er, at m.a. djórahár, hússtøvmáttur, fl ogsáði (pollen), blómusoppur (skimmelsvamp), evnafrøðilig evni, ymsar matvørur, luftdálking og passiv royking kunnu hava við sær, at fólk verða ovurviðkvom. Ættarbregði kann eisini hava týdning viðvíkjandi ovurviðkvæmi (Teknologirådet, 2000).</p>
<p type="listitem">Heilsupolitisk mál</p>
<p type="listitem">Talið av persónum, sum fáa ovurviðkvæmi, skal minka.</p>
<p>Fyribyrging Við tað, at sløgini av ovurviðkvæmi eru so ymisk, eru viðgerðarhættirnir eisini ymiskir, tí neyðugt er at laga teir til tað slagið av sjúku, sum talan er um. Tey, sum eru ovurviðkvom, kunnu partvíst fyribyrgja ampunum við at halda seg burtur frá tí, sum elvir til ovurviðkvæmi hjá teimum. Hjá summum er neyðugt við viðgerð við heilivági. Í øðrum førum ber ikki til at staðfesta orsøkina til ovurviðkvæmi, og í slíkum førum er trupult at fi nna røttu viðgerðarhættirnar, sum kunnu fyribyrgja ampunum av ovurviðkvæminum.</p>
<p>Sálarlig líðing Orsøkirnar til sálarliga líðing eru fl eiri og ymiskar. Týdning í hesum sambandi hava bæði sosialir og sálarligir tættir umframt ættarbregði (Gormsen v.fl ., 2001). Sálarlig líðing er orsøk til umleið 30% av øllum seingjadøgum á føroyskum sjúkrahúsum (Sjúklingaskráin, 2005).</p>
<p>Sambært ESPAD kanningini frá 2003, sum í høvuðsheitum er ein kanning av m.a. rúsdrekka-, tubbaks- og rúsevnisvanum hjá næmingum í 9. fl okki í 35 Evropeiskum londum, hevur ein partur av teimum 15 ára gomlu børnunum í Føroyum tað ikki gott sálarliga. Heili 35% av teimum høvdu umhugsað at skaða seg sjálvan, og 12% søgdu seg at hava roynt at gjørt sjálvmorð (ESPAD, 2003). Hetta er áleið tað sama, sum tey ungu svaraðu í hinum 12 londunum í Evropa, sum høvdu fi ngið somu spurningar. Heili 36% av næmingunum í Føroyum høvdu verið fyri happing.</p>
<p type="listitem">Heilsupolitisk mál</p>
<p type="listitem">Talið av teimum, sum dragast við sálarliga líðing, skal minka. Í familjum, har foreldrini antin eru     sálarliga sjúk ella misnýtarar,  skulu serlig tiltøk,  sum eru ætlað børnunum, setast í verk.</p>
<p>Fyribyrging Børn og ung eru ein týðandi málbólkur fyri fyribyrging, tí at tað er serliga undir uppvøkstrinum at grundarlag verður lagt undir sálarligu styrkini (Middelboe v.fl ., 2002). Børn hjá foreldrum við misnýtslu ella við sálarsjúkum eru ein serliga viðbrekin bólkur. Fyribyrging fevnir um millum annað at stuðla menningini av børnum og ungum, og í hesum sambandi verja tey móti umsorgartroti og valdsgerðum, at forða fyri happing, at fyribyrgja varandi strongd, at stimbra sjálvsvirði og virka ímóti avbyrging.</p>
<p>Fyribyrging í sambandi við vaksin kann fremjast á arbeiðsplássinum við at bøta um sálarliga arbeiðsumhvørvið, eitt nú valdsnýtslu, happing, við at leggja arbeiðið betur til rættis og virka móti orsøkunum til varandi strongd. Sálarliga arbeiðsumhvørvið kann eisini hava stóran týdning, tá talan er um sálarliga heilsu. Her verður fyrst og fremst hugsað um strongd, men eisini um sálarligt maktarloysi (útbrend arbeiðsfólk). Skjót og munadygg viðgerð kann í ávísan mun fyribyrgja, at ávísar sálarligar líðingar versna, eins og hetta kann minka um sjúkrafráveru.</p>
<p>Roykjaralungu Roykjaralungu ella KOL (kronisk obstruktiv lungnasjúka), sum sjúkan eisini verður nevnd, hevur við sær álvarsligar heilsuligar avleiðingar fyri tey, sum fáa hesa sjúku (Juel &amp; Døssing, 2003). Royking er atvold til 85-90% av øllum tilburðum av KOL. Vandin fyri at fáa KOL er tengdur at pakkaárunum (eitt pakkaár er 20 sigarettir dagliga í eitt ár). Umleið 15% av øllum roykjarum fáa KOL. Umframt royking kann arbeiðsumhvørvið eisini í minni mun hava við sær KOL.</p>
<p type="listitem">Heilsupolitisk mál</p>
<p type="listitem">At fyribyrgja,  at fólk fáa KOL.  Sjúklingar við KOL fáa neyðuga viðgerð.</p>
<p>Fyribyrging Av tí at KOL og royking eru so nær tengd, er tann besti hátturin at fyribyrgja KOL at fyribyrgja royking (Lange v.fl ., 1998). Dentur eigur at verða lagdur á at fyribyrgja, at børn og ung byrja at roykja, og at fáa tey, sum roykja, at halda uppat, ella í øðrum lagi at minka um roykingina. Somuleiðis er tað týdningarmikið, at tey, sum ynskja at gevast við at roykja, fáa neyðug tilboð um roykiavvenjing. 2. Egin ábyrgd og felags ábyrgd</p>
<p type="listitem">Tríggir høvuðstættir Tiltøkini í sambandi við fólkasjúkur eru býtt í tríggjar høvuðstættir:</p>
<p type="listitem">Egin avrik.</p>
<p type="listitem">Fyribyrging og heilsufremjan.</p>
<p type="listitem">Ráðgeving, stuðul og afturvenjing til teirra, ið eru og hava verið sjúk.</p>
<p>Egin avrik hava týdning til tess at varðveita og bøta um heilsuna, og her hava vitanin og møguleikarnir at gera nakað við tað stóran týdning. Hetta arbeiðið verður framt av tí einstaka sjálvum, familju og vinum umframt av tí virki, ið samfelagið fremur viðvíkjandi fyribyrgjandi tiltøkum, sjúklingaráðgeving v.m.</p>
<p>Í fyrstu syftu er tað so, at hvør einstakur borgari hevur ábyrgd av sínum egna lívi og harvið eisini tekur ábyrgd av síni egnu heilsu, saman við familju og sínum næstu. Alt eftir førimuni er tað nógv, sum hvør einstakur kann gera, tí tað snýr seg fyrst og fremst um eina heilsugóða lívsførslu. Fólkaheilsuætlanin skal tí eisini vera ein eggjan til sunnari hugburð, so fólk taka egna heilsu í størri álvara.</p>
<p>Men hetta merkir ikki, at alt bara verður latið upp í hendurnar á tí einstaka. Vit hava eisini eina sínámillum ábyrgd fyri hvørjum øðrum, í familjuni, í vinalagnum, í bygdalagnum, í feløgunum, á arbeiðsplássinum, allastaðni har vit koma saman. Har stuðla vit hvørjum øðrum og halda hvørjum øðrum til, við at skapa góðar karmar fyri einum heilsugóðum gerandislívi, við regluligum átøkum og við samtyktum um heilsufremjandi siðvenjur.</p>
<p>Vit hava eisini eina felags ábyrgd fyri hvørjum øðrum við teim almennu samhaldsføstu vælferðarskipanunum, sum eru grundleggjandi eyðkenni fyri okkara samfelag. M.a. er hetta ein serlig felags ábyrgd fyri teimum, sum eru ov veik og ov illa fyri til, at tey kunnu bera ábyrgdina av egnari heilsu, eins og fyri serligum vandabólkum, sum m.a. er umrøtt niðanfyri undir <span type="quote">“málbólkar”</span>.</p>
<p>Heilsu- og almannaverkið hevur serligan týdning í sambandi við varandi sjúk. Ofta er neyðugt, at sjúklingurin broytir livihátt. Egin avrik og ábyrgd av egnari heilsu kunnu tí vera avgerandi til tess at varðveita heilsuna á besta hátt. Aftrat hesum skulu heilsu- og almannaverkið skapa karmar og skunda undir, at hin einstaki fær høvi til at liva á bestan hátt við sjúku síni.</p>
<p>Til tess at tryggja, at gongdin er hin rætta viðvíkjandi umrøddu fólkasjúkum, skal henda gongdin vera fylgd í ábendingarskráum og langtíðarætlanum, og tey tiltøk, hesar bera í sær, skulu støðugt lýsast og eftirmetast, eitt nú í árligum frágreiðingum um gongdina.</p>
<p>Mynd:</p>
<p>Kalmar</p>
<p>Langtíðarætlan og eftiransing Fólkasjúkurnar skulu avmarkast við eini miðvísari langtíðarætlan. Eitt hitt mest týdningarmesta í hesum sambandi er at fáa til vega ábendingar fyri stóru fólkasjúkurnar við atliti til at tryggja eina framhaldandi ella varandi eftiransingarskipan og skjalprógv viðvíkjandi gongdini. Slík skjalprógving hevur avgerandi týdning í sambandi við tað arbeiði, ið skal gerast.</p>
<p>Hetta arbeiðið skal tillagast støðugt og stillast ella rættast (justerast), grundað á ta nýggju vitan, ið fæst til vega um gongdina við eftiransing og skjalprógvan um heilsuatferð og sjúku.</p>
<p>Miðvísa langtíðarætlanin skal vera grundarlagið undir tilvirkan av ítøkiligum virkisætlanum á serligum økjum, umframt at hon skal nýtast í sambandi við at fáa til vega neyðug skjalprógv. Í hesum sambandi er tørvur á framhaldandi innsavnan av nýggjari vitan um sjúkuorsøkir, um virknar fyribyrgingarhættir o.s.fr.</p>
<p>Málbólkar Støðið í fyribyrgingarvirkseminum eigur at vera heilsutrupulleikarnir hjá ymiskum málbólkum í mun til møguleikarnar at fremja heilsufremjandi og sjúkufyribyrgjandi tiltøk.</p>
<p>Av hesi orsøk kunnu fólk býtast í ymiskar málbólkar sum: børn, ung, barnakonur, menn, kvinnur, gomul og varandi sjúk.</p>
<p>Strævið arbeiði - sitandi arbeiði Málbólkarnir kunnu eisini lýsast á annan hátt, nevniliga tey, sum í arbeiðinum eru likamliga virkin, og tey, sum ikki eru tað. Í samfelagnum eru tað yrkisbólkar, sum enn hava sera strævið arbeiði: Tað kunnu vera útróðrarmenn, fólk sum arbeiða á dekkinum á fi skiskipum, arbeiðsmenn og kvinnur í ófaklærdum arbeiði. Hinvegin er talið av arbeiðum, har innihaldið av likamsvirkni er lítið og einki, vaksandi. Hetta er eitt úrslit av automatiseringini og mekaniseringini. Ein rættiliga stórur partur av arbeiðsplássunum á skrivstovum í dag er sitandi framman fyri eini teldu.</p>
<p>Um vit býta fólkið upp í tey natúrliga likamsvirknu í arbeiðinum, og tey sum ikki eru tað, so ber tað ikki til at geva hesum bólkum somu ráð. Húsasmiðurin ella vaskikonan, sum koma útlúgvað heim, hava sjálvandi ikki sama tørv at fáa heilsuráð viðvíkjandi likamsvirkni sum skrivstovufólkið. Heldur ikki ber tað til t.d. at tala um fi skimenn undir einum, tí á brúnni kann skiparin vera í tí støðu, at hann stórt sæð situr allan túrin uppi á brúnni, og tí hevur tørv á likamsvirkni; men niðri á troldekkinum eru menn stórliga likamsvirknir. Tá ymsu heilsuráðini verða latin, skal tí havast í huga, hvør málbólkurin er, soleiðis at ráðini ikki gerast óviðkomandi av eyðsæddum orsøkum.</p>
<p>Ymisk lívsskeið Ymisku skeiðini í lívinum eru sermerkt av ymiskum heilsuligum avbjóðingum og ymiskari støðu í sosiala lívinum. Í nøkrum lívsskeiðum eru vit tætt knýtt at sosialum skipanum, eitt nú barnagørðum, skúlum ella arbeiðsplássum. Í øðrum skeiðum kann tilknýtið vera minni, eitt nú hjá vaksnum, frískum fólki. Fyribyrgjandi arbeiði kann til fyrimuns hava heilsutrupulleikar hjá ymisku málbólkunum og ymiskum lívsskeiðum sum grundstøði.</p>
<p>Í øllum bólkunum eru vandabólkar ella vandapersónar, ið eru serliga veik, eitt nú børn við umsorganartroti, vaksnir misnýtarar og varandi sjúk. Barnakonur, varandi sjúk og vaksin í vandabólkum hava nógv tilknýti til heilsu- og sosialverkið. Tí eigur áherðsla at verða løgd á at nýta hetta tilknýtið til fyribyrging av ymisku vandatættunum.</p>
<p>Børn Hjá børnum er av fremsta og størsta týdningi, at barnafamiljur hava góðar umstøður. Børn hava haraftrat serliga nógv tilknýti til dagstovnar og skúlar, og tí er hetta tilknýtið týdningarmikið í fyribyrgjandi høpi. M.a. móti happing, einsemi og øðrum trivnaðartrupulleikum. Og m.a. um tryggar vegir í barnagarð og í skúla, eins og reinføri á stovnunum, so minkast kann um smittandi sjúkur. Somuleiðis skal skúlin og dagstovnurin hava sunnar karmar um gerandisdagin hjá børnunum, m.a. viðvíkjandi mati og rørslu.</p>
<p>Børn við umsorgartroti hava tørv á serligari hjálp, og skulu tey og familjur teirra fáa tilboð um hjálp so tíðliga sum gjørligt. Hetta skal gerast í samstarvi millum foreldur, skúla, barnavernd og almanna- og heilsustarvsfólk.</p>
<p>Ung Tá talan er um ung, hava tey, umframt familjuna, tætt tilknýti til útbúgvingarstovnar, og harumframt m.a. ungdóms- og frítíðarfeløg, sum ítróttarfeløg o.a. Hetta tilknýtið eigur tí at verða nýtt í mest møguligan mun í fyribyrgingarhøpi.</p>
<p>Yvirhøvur hava ung góða heilsu, men kortini eru eisini tekin um álvarsamar heilsutrupulleikar hjá ungum. Teir eru serliga tengdir at vandamiklari ferðslumentan, royking og rúsdrekka. Eisini eru serligir heilsutrupulleikar knýttir at livihátti, har hugsað er um versnandi kostvanar og minkandi likamsvirkni.</p>
<p>Hartil koma trivnaðartrupulleikar, har strongd er ein veksandi grund til sjúkufráveru hjá skúlaungdómi í vesturheiminum. Samtíðis vita vit, at millum næmingar í 9. fl okki, eisini í Føroyum eru fl eiri, ið ikki hava tað gott við seg sjálvan. Hetta kundi týtt uppá, at samlaða strongdin er í vøkstri og mest sannlíkt rakar ungfólk meint.</p>
<p>Tess størri er tørvurin á miðvísum fyribyrgjandi tiltøkum, har bæði tey ungu sjálvi, foreldur, útbúgvingarstovnarnir, ítróttarfeløgini og samfelagið annars arbeiða fyri at skapa karmar, ið stuðla undir heilsugóðari atferð.</p>
<p>Vaksin Tá tað snýr seg um vaksin, sum ikki eru sjúk, er ávísur munur á monnum og kvinnum. Frískir menn hava lítið samband við heilsu- og almannaverkið, men oftari við felagar í ymsum frítíðar og sosialum høpi, og tættast og dagliga sjálvsagt við arbeiðsplássið. Og tí er best at røkka monnum við fyribyrgjandi tiltøkum hendan vegin. Frískar kvinnur hava hinvegin ávíst samband við almanna- og heilsuverkið, m.a. í samband við barnsburð, barnakanningar og ávísar serligar heilsukanningar.</p>
<p>Viðvíkjandi barnakonum er av týdningi, at tey fáa kunnleika um gongdina til føðingina, um bróstageving og pinkubarnarøkt, og um at lívsførslan hevur stóran týdning fyri menning og heilsu hjá fostri og barni. Hetta skal taka støði í heilsufremjandi virkseminum hjá kommunulæknum, ljósmøðrum og heilsufrøðingum. Men bæði tá tað snýr seg um kvinnur og menn, ið eru komin um miðjan aldur, er eitt munagott tiltak, at tey øll í ávísum aldursbólki fáa tilboð um fyribyrgjandi heilsukanningar (sum greitt er frá seinni).</p>
<p>Málbólkurin við gomlum fevnir bæði um gomul, ið eru røsk og hava høga lívsdygd uttan avmarkingar í gerandisdegnum, og veik gomul við rørslutarni, sjúku, einsemi og ringari lívsdygd.</p>
<p>Gomul Stóran týdning fyri gomul hevur tað, at tey eru tilvitandi um at hava góða heilsu, at tey ikki gevast at røra seg, tá ið tey halda uppat við arbeiði sínum, eins og tað hevur týdning at varðveita hugin at liva eitt fjølbroytt lív. Tað hevur stóran týdning, at tey framhaldandi hava eina kenslu av meining við tilveruni, eisini sum gomul. Í hesum sambandi má áherðsla leggjast á, at tey ikki verða avbyrgd ella einsamøll, men fáa høvi til at vera saman í ymiskum sosialum virksemi.</p>
<p>Tað hevur stóran týdning fyri heilsuna hjá teimum í sær sjálvum, at tey eru virkin. Nógv gomul kunnu hava stórt gagn av regluligari kropsligari venjing, og tilboð um hetta eigur tí at standa teimum í boði.</p>
<p>Her røkkur ikki bara við stuðli frá avvarðandi, men her er neyðugt við vælskipaðum fyribyrgingartiltøkum, sum eisini eldrafeløgini eiga at luttaka í, eins og umsorgan bæði frá heimarøkt, kommunulæknum og øðrum heilsustarvsfólkum. <em type="italic">85 ára gamla Brynhild Andreasen av Eiði </em><em type="italic">gongur túr hvønn dag. </em>3. Heilsufremjandi og sjúkufyribyrgjandi tiltøk </p>
<p>Raðfesting av fólkaheilsutiltøkum</p>
<p type="listitem">Landsstýrið hevur gjørt av, at henda fólkaheilsuætlanin fellur í tveir høvuðstættir:</p>
<p type="listitem">Fáa vitan til vega um fólkaheilsustøðu føroyinga, og</p>
<p type="listitem">Ítøkilig heilsufremjandi og sjúkufyribyrgjandi tiltøk</p>
<p>Landsstýrið ásannar, at tá um fólkaheilsupolitikk ræður, er neyðugt at hava vitan um, hvussu heilsustøðan hjá føroyingum er og lýsa gongdina á økinum. Í dag er henda vitanin ikki nøktandi, tí eingin skipað vitan fi nst um fólkaheilsustøðuna hjá føroyingum sum heild. Landsstýrið er av tí áskoðan, at slík vitan er ein fyritreyt fyri at kunna orða ein meira nágreiniligan fólkaheilsupolitikk, og tí er tað raðfest frammarlaga at fáa hesa neyðugu vitan til vega.</p>
<p>Tað fi nst ein røð av vandatættum og fólkasjúkum, og tey ítøkiligu heilsufremjandi og sjúkufyribyrgjandi tiltøkini, sum hava til endamáls at minka um vandatættirnar og fólkasjúkurnar, eru somuleiðis fjøltáttað og fevna víða. Landsstýrið ásannar, at tað í hesi fyrstu fólkaheilsuætlanini illa ber til at fara eftir øllum ísenn, og tí er neyðugt at raðfesta tiltøkini fólkaheilsuni at frama. Við støði í hesum fevnir fólkaheilsuætlanin bert um ein part av vandatættunum og fólkasjúkunum og teimum tiltøkum, sum fara at verða sett í verk í eini roynd at minka um heilsuskaðiligu og sjúkuelvandi avleiðingarnar av liviháttinum.</p>
<p type="listitem">Landsstýrið hevur gjørt av, at tann fyrsta fólkaheilsuætlanin fer at snúgva seg um at seta tiltøk í verk  á hesum økjum:</p>
<p type="listitem">Fyribyrgjandi heilsukanningar</p>
<p type="listitem">Ov lítil likamsrørsla</p>
<p type="listitem">Royking</p>
<p type="listitem">Skeivur kostur</p>
<p type="listitem">Rúsdrekka- og rúsevnismisnýtsla</p>
<p>Endamálið við teimum fyribyrgjandi heilsukanningunum er dupult. Tað snýr seg bæði um at fyribyrgja, at fólk verða sjúk av liviháttinum, og í øðrum lagi at staðfesta møguligar sjúkur tíðliga, so tey kunnu fáa røttu viðgerðina skjótast gjørligt. Við hesum kann deyðatalið, orsakað av sjúkunum, minka.</p>
<p>Vandatættirnir ov lítil likamsrørsla, royking og skeivur kostur eru valdir, tí teir hava ávirkan á fl estu av teimum vanligastu fólkasjúkunum (sí mynd 1). Við at seta tiltøk í verk á hesum økjum vónar landsstýrið at minka um fólkasjúkurnar. Rúsdrekkamisnýtsla hevur við sær negativar medisinskar og sosialar avleiðingar, og við at minka um misnýtsluna vónar landsstýrið at minka um skaðarnar, elvdir av misnýtsluni. Hvussu stór rúsevnismisnýtslan er í Føroyum, er ilt at meta um, tí nýtslan fer fram í loyndum. Mangt bendir tó á, at fl eiri sløg av rúsevnum eru at fáa í Føroyum. Landsstýrið er av tí áskoðan, at átøk skulu gerast á hesum økinum, áðrenn rúsevnismisnýtsla verður vanlig millum føroyskan ungdóm.</p>
<p>Í teimum komandi fólkaheilsuætlanunum fara aðrir vandatættir og aðrar fólkasjúkur at verða tiknar við. Av hesum kunnu nevnast arbeiðsumhvørvi á sjógvi og landi, arbeiðsvanlukkur, skaðatilburðir í heimi og frítíð, sjúkur, sum standast orsakað av livihátti t.d. ymisk sløg av krabbameini, astma og ovurviðkvæmi og umhvørvisárin. Ferðsluvanlukkur eru atvoldin til, at nógv – serliga ung – koma til skaða ella doyggja, og tí verður hetta ein týðandi táttur í teimum komandi fólkaheilsuætlanunum.</p>
<p>Viðvíkjandi ferðsluvanlukkum verður, sum er, gjørt eitt stórt arbeiði, sum serliga Ráðið fyri Ferðslutrygd stendur á odda fyri. Við støði í arbeiðnum hjá Ráðnum fyri Ferðslutrygd hevur landsstýrið skotið upp at broyta endamálsorðingina í ferðslulógini, so tað verður staðfest í sjálvari lógini, at endamálið við henni er, at eingin skal doyggja ella fáa álvarsligt mein av ferðsluvanlukku í vegaskipanini. Hetta er tað, sum eisini verður nevnt null-hugsjónin.</p>
<p>Vitan um fólkaheilsustøðuna</p>
<p>Ein fyritreyt fyri, at vit kunnu fáa vitan um gongdina á fólkaheilsuøkinum, er, at góð og álítandi hagtøl eru til taks. Í Føroyum hava vit ikki skipað hagtøl, sum lýsa hesa gongd, og hevur hetta ta óhepnu avleiðing, at vit ikki hava stórvegis vitan um fólkaheilsustøðu føroyinga sum heild. Fyri at útvega hesi hagtøl er neyðugt bæði at savna saman og skipa tey hagtøl, sum longu fi nnast í heilsuverkinum, og at gera neyðugar kanningar, sum lýsa heilsu og livimáta hjá fólki sum heild.</p>
<p>Hagtølini skulu skipast á ein slíkan hátt, at tað ber til at fylgja gongdini í fólkaheilsustøðuni og samanbera hana við gongdina í londum, sum vit ynskja at samanbera okkum við.</p>
<p>Hagtalsliga grundarlagið kann fáast til vega við at gera somu kanningar í Føroyum, sum eitt nú danska Statens Institut for Folkesundhed hevur gjørt gjørt fl eiri ferðir, nevniliga við eini spurnablaðskanning, sum fevnir um ymsar partar av landinum og ymsar aldursbólkar.</p>
<p>Vitanin um fólkaheilsustøðu føroyinga skal brúkast sum grundarlag undir teimum heilsupolitisku avgerðunum, sum fara at verða tiknar, og hon er somuleiðis fyritreytin fyri enn betur at kunna málrætta tiltøkini fólkaheilsuni at frama.</p>
<p>Tiltøk at seta í verk</p>
<p>Í 2006 verður farið undir at gera eina kanning, sum lýsir livihátt, heilsu og sjúkutíttleika hjá umleið 3.000 tilvildarliga valdum føroyingum. Kanningin fer m.a. at lýsa teir lívsvanar, sum hava týdning fyri heilsuna og umhvørvið, bæði heima og í arbeiði. Her verður hugsað um royking, rúsdrekka, likamsvirkni og kost. Eftir ætlan fer kanningin at verða gjørd triðja hvørt ár. Á henda hátt ber til at fáa eina ábending um, hvørt støðan broytist, og hvussu hon broytist.</p>
<p>Fyribyrgjandi heilsukanningar</p>
<p>Likamligt óvirkni, yvirvekt, royking og strongd eru hóttanir móti fólkaheilsuni. Við árunum kann hetta hava við sær hækkað blóðtrýst, æðrakálking og sukursjúku (typa 2 diabetes). Hesar heilsubroytingar kunnu síðani ávirka hvørja aðra í eini ringari ringrás, sum ger, at lívsgóðskan minkar, og væntaði livialdurin styttist. Kálkaðar æðrar eru í dag ein meginuppgáva fyri heilsuverkið.</p>
<p>Bæði tíðliga og seint í lívinum ber til at minka ein ella fl eiri av hesum vandatættum og harvið minka um sannlíkindini fyri sjúkum av liviháttinum sum teimum nevndu. Ikki øll geva sær far um hesi viðurskifti. Ikki tí tey ikki vita tað, men tað er onkursvegna ongantíð vorðin ein veruleiki fyri tey, at tey liva eitt lív, sum eftir allari vitan fer at kosta teimum heilsuliga. Grundarlagið undir fyribyrgjandi heilsukanningum er at skapa eitt høvi, har fólk kunnu gera av at broyta livihátt og/ella fáa viðgerð tíðliga, soleiðis at hervilig sjúka ikki stendst av.</p>
<p>Heilsuverkið hevur í dag skipað fyri, at kyknubroytingar í liv-móðurhálsinum verða funnar so tíðliga, at tær ikki gerast til krabbamein. Øllum kvinnum í ávísum aldursbólkum stendur í boði at fáa gjørt fyribyrgjandi kanning. Skipanin, sum fór at virka fyri umleið 10 árum síðan, hevur virkað væl, og hon er eitt dømi um fyribyrgjandi heilsukanningar.</p>
<p>At máta blóðtrýstið er ein fyribyrgjandi heilsukanning.</p>
<p>Mynd:</p>
<p>J.K.</p>
<p>Vang, Sosialurin</p>
<p>Tær fyribyrgjandi heilsukanningarnar byggja á hesar fortreytir:1. Tað er sjálvboðið at luttaka. 2. Tann, sum luttekur, fær upplýsingarnar um seg sjálvan útflýggjaðar, og tær verða ikki lætnar øðrum, heldur ikki øðrum pørtum av heilsuverkinum.3. Upplýsingarnar verða goymdar í heilsuverkinum til hagtalsliga lýsing av heilsustøðu føroyinga og til at lýsa gongdina hjá tí einstaka, sum møguliga luttekur fl eiri ferðir, sum árini ganga.</p>
<p>Tað er ætlan landsstýrisins, at vit innan 2015 hava eina skipan við vælvirkandi fyribyrgjandi heilsukanningum til allar føroyingar í miðum árum.</p>
<p>Kanningin skal í mest møguligan mun fara fram í økinum, har tey búgva. Kanningin fer m.a. at fevna um: Hædd, vekt, blóðtrýst, blóðsukur og kolesterol, t.v.s. LDL (low-density lipoprotein), sum helst skal vera lágt, og HDL (high-density lipoprotein), sum helst skal vera høgt. Harumframt spurnablað um royking og likamsvirkni. Á hesum grundarlagi ber til at koma við forsøgnum um heilsuvanda og við ítøkiligum ávísingum um, hvussu broytingar í liviháttinum hjá tí einstaka kunnu minka um váðan. Um so er, at eitthvørt viðgerðarkrevjandi verður ávíst, verður viðkomandi vístur til kommunulæknan. Tað kann t.d. vera talan um hækkað blóðtrýst ella ov høgt fi tievni í blóðinum.</p>
<p>Ein skipan sum hendan kann eisini verða við til at fáa til vega eitt haldgott grundarlag at meta um fólkaheilsuna í Føroyum og til at meta um, hvussu hon broytist.</p>
<p>Kostur</p>
<p>Støðan Kostvanar eru av alstórum týdningi fyri fólkaheilsuna. Sunnur kostur hevur stóran týdning fyri at fremja og varðveita góða heilsu og at fyribyrgja kosttengdum sjúkum sum t.d. hjarta-æðrasjúkum, sukursjúku (typu 2 diabetes), beinbroyskni og summum sløgum av krabbameini. Afturat hesum kemur, at kostvanar og yvirvekt eru nær tengd hvør at øðrum.</p>
<p>Hvat er sunnur kostur? Nærum á hvørjum degi kunnu vit lesa um, hvat vit skulu eta, ella hvat vit fyri alt í verðini ikki skulu eta – og ofta eru hesi kostráð beinleiðis í andsøgn við hvørt annað. Hetta kann vera ørkymlandi og vit vita ikki, hvørjum kostráðum vit skulu fylgja, ella hvørjar vørur vit skulu keypa, um vit ynskja at keypa góðan, sunnan, heilsufremjandi og sjúkufyribyrgjandi kost.</p>
<p type="listitem">Sambært nýggjastu føðslutilmælunum frá 2004 eru orðað hesi kostráð (Nordic Council of Ministers,  2005):</p>
<p type="listitem">Et frukt og grønmeti – 6 um dagin.</p>
<p type="listitem">Et fi sk og fi skaviðskera – fl eiri ferðir um vikuna.</p>
<p type="listitem">Et eplir, rís ella pasta og grovt breyð – hvønn dag.</p>
<p type="listitem">Spar upp á sukrið – serliga frá sodavatni, góðgæti og køkum.</p>
<p type="listitem">Et minni feitt – serliga frá mjólkaúrdráttum og kjøti.</p>
<p type="listitem">Et fjølbroytt – og varðveit røttu vektina.</p>
<p type="listitem">Drekk vatn fyri tosta.</p>
<p type="listitem">Rør teg í minsta lagi 30 min. hvønn dag.22 Tá tey norðurlendsku føðslutilmælini vóru endurskoðað í 2004,  varð rørsla á fyrsta sinni tikin við sum ein javnbjóðis partur  av tilmælunum annars.</p>
<p>Mynd 2: Koststklingra</p>
<p>Norðanlond hava síðani 1980 samstarva um at orða føðslutilmælir, sum eru vísindaliga grundað. Føðslutilmælini verða nevnd De Nordiske Næringsstofsanbefalinger (stytt NNA), og snúgva tey seg um, hvussu vit seta kostin saman á rættan hátt – bæði hvat viðvíkur lívsvirkiliga (fysiologiska) tørvinum hjá kroppinum og heilsufremjan, so vit kunnu minka um vandan fyri varandi kosttengdum sjúkum. Føðslutilmælini eru ætlað røskum fólkum. Av somu orsøk skal fyrivarni takast fyri, at kosturin til tey, sum eru sjúk ella á annan hátt hava ein serligan kosttørv, má tillagast umstøðunum (Astrup v.fl ., 2005).</p>
<p>Kostvanar hjá føroyingum Vit hava ikki nýggj og yvirskipað hagtøl, ið lýsa kostvanarnar sum heild hjá føroyingum. Av hesi somu orsøk hava vit ikki neyðuga vitan um kostvanarnar og møguligar avleiðingar av teimum, og er hetta ikki nøktandi. Ein kanning av kostvanum hjá føroyingum fer at verða gjørd í 2006. Við tað at kanningin fer at verða eitt afturvendandi tiltak, fer tað at verða møguligt at fáa vitan um kostvanar og fylgja gongdini í teimum.</p>
<p>Soleiðis eigur kostsamansetingin at vera sambært føðslutilmælunum (Lange, P., 1999).</p>
<p>Tvær kanningar eru gjørdar, sum vísa dagligu miðalnøgdina í kostsamansetingini hjá vaksnum føroyingum. Í fyrru kanningini, ið er gjørd í 1981-1982, eru kostvanarnir hjá føroyingum sum heild kannaðir (Vestergaard &amp; Zachariassen, 1987). Í seinnu kanningini, ið er gjørd í 2000-2001, eru kostvanarnir hjá kvinnum, ið eru við barn, kannaðir. Verða kanningarnar samanbornar sæst, at dagliga miðalnøgdin í kostsamansetingini er broytt munandi í hesum tíðarskeiðnum (Weihe v.fl ., 2003). Hóast fyrivarni skal takast fyri, at talan er um kanningar av tveimum ymsum bólkum, so er tað í heilsuhøpi vert at leggja til merkis, at dagliga miðalnøgdin av kjøti er vaksin, meðan dagliga miðalnøgdin av fi ski er minkað. Í talvuni niðanfyri sæst býtið millum dagligu miðalnøgdina av kostsamansetingini (sí mynd 3).</p>
<p>Mynd 3: Kostsamanseting1980-1981 (vaksin) 2000-2001 (kvinnur við barn)</p>
<p>Mjólkavørur 390 gr. 517 gr.</p>
<p>Kjøt 68 gr. 155 gr.</p>
<p>Fiskur 72 gr. 38 gr.</p>
<p>Fitivørur 40 gr. 31 gr.</p>
<p>Eplir 192 gr. 132 gr.</p>
<p>Grón 215 gr. 323 gr.</p>
<p xml:lang="dan">Grønmeti 32 gr. 140 gr.</p>
<p>Tvøst 12 gr. 1,4 gr.</p>
<p>Spik 7 gr. 0,6 gr.</p>
<p>Fyribyrgingarráðið kannaði í 2004 kostvanar, drykkjuvanar og rørslu hjá fólkaskúlanæmingum í Tórshavnar kommunu í sambandi við eina verkætlan, sum ráðið skipaði fyri (Fyribyrgingarráðið v.fl ., 2005). Fyribyrgingarráðið setti í hesum sambandi upp vatnkølarar í fólkaskúlunum í kommununi. Úrslitið av kanningini vísti, at vatnkølarar høvdu ætlaðu ávirkanina á drykkjuvanarnar hjá næmingunum, tí næmingarnir drukku meira vatn og minni av søtum drykkjuvørum. Kanningin vísir, at góð og høglig atgongd til kalt vatn kann minka um nýtsluna av sodavatni og øðrum drykkjuvørum.</p>
<p>Kanningin hjá Fyribyrgingarráðnum vísti somuleiðis, at eldru næmingarnir eta ósunnari mat enn yngru næmingarnir. Tað eru fl eiri av eldru næmingunum, ið ikki eta morgunmat, eldru næmingarnir eta minni frukt og grønmeti og drekka munandi meira sodavatn. Tað tykist sostatt at vera soleiðis, at tá næmingarnir koma í tannáringaaldurin og í størri mun sjálvir sleppa at avgera, hvat teir skulu gera og eta, versna kostvanarnir.</p>
<p>Við tað at kostvanar og fólkaheilsa eru so nær tengd hvør at øðrum, setti landsstýrið sær fyri at seta skjøtil á eina skipan, sum hevur til endamáls at fáa børnum og ungum sunnari kost- og drykkjuvanar. Landsstýrið vónar, at lunnar við hesum tiltaki fara at verða lagdir undir sunnari vanar, og at børnini og tey ungu fara at halda áfram við hesum, tá tey gerast vaksin. Stuðulin frá landsstýrinum er nýttur til at seta upp vatnkølarar í fólkaskúlanum og bjóða næmingunum frukt og grønmeti at eta.</p>
<p>Heilsupolitiska tiltakið hjá landsstýrinum eydnaðist sera væl. Játtaðar vóru 4 mió. kr. til tiltakið í 2005 og 2,5 mió. kr. í 2006. Tiltakið er skipað á tann hátt, at kommunurnar kunnu søkja um stuðul vegna skúlarnar í kommununi. Í 2005 søktu umleið 82% av kommununum um stuðul, og fevnir hetta um umleið 88% av skúlunum. Í 2006 søktu umleið 50% av kommununum um stuðul til umleið 58% av skúlunum. Hetta hevur við sær, at í 2005 og 2006 fi ngu ávikavist 94% og 71% av næmingunum gagn av skipanini við heilsufremjandi tiltøkum.</p>
<p>Yvirvekt Skeivur og ov nógvur kostur og ov lítil rørsla eru høvuðsorsøkirnar til yvirvekt hjá fólki. Í londunum kring okkum viga alsamt fl eiri fólk ov nógv. Heimsheilsustovnurin WHO hevur mett, at heldur gongdin fram, so fara eini 60-70% av evropearum at viga ov nógv í 2030 (Indenrigs- og Sundhedsministeriet v.fl ., 2005). Yvirvekt er ein stórur trupulleiki bæði fyri tann einstaka og fyri samfelagið. Tey, sum viga ov nógv, eru í øktum vanda fyri at fáa ymsar fólkasjúkur orsakað av liviháttinum. Fyri samfelagið hevur tað við sær øktar útreiðslur fyri heilsu- og almannaverkið.</p>
<p>Ein kanning, sum Gallup hevur gjørt vegna Fyribyrgingarráðið um vekt hjá føroyingum, vísir, at eisini vit eiga at taka henda trupulleika í størsta álvara. Kanningin vísir, at uml. helvtin av føroyingum viga ov nógv. Av hesum eru uml. 35% í bólkinum, sum nevnist yvirvekt, og uml. 10-15% eru feit (sí mynd 4) (www.fyribyrg.fo).</p>
<p>Mynd 4: Vekt hjá føroyingum 5NDIRVEKT'ALLUPFYRI&amp;YRIBYRGINGARRÉI¹.ORMALVEKT9VIRVEKT&amp;ITI)KKIUPPLâST"-) 9VIRVEKTPROSENTILIGGURUMOGFITIMILLUMOGELLAUMERUANNAHVRTÓBØLKINUM hYVIRVEKTvELLAÓBØLKINUMhFITIv</p>
<p>Við at máta BMI (Body Mass Index) ber til at staðfesta, um ein persónur vigar ov lítið, hevur røttu vektina ella vigar ov nógv. BMI er lutfallið millum vekt og hædd (BMI = vekt/hædd í metrum x hædd í metrum). Hjá vaksnum fólkum skal BMI liggja millum 18,5 og 24, 9, sum er rætta vektin. Er BMI lægri enn hetta, vigar persónurin ov lítið, og er BMI hægri, vigar persónurin ov nógv (sí mynd 5). BMI hjá børnum er eitt sindur lægri enn hjá vaksnum.</p>
<p>Mynd 5: BMI</p>
<p>Viga ov lítið</p>
<p>Røtt vekt</p>
<p xml:lang="dan">Yvirvekt</p>
<p>Tjúkk</p>
<p>BMI</p>
<p>Undir 18,518,5 – 24,925 – 30</p>
<p>Yvir 30</p>
<p>Deildin fyri Arbeiðs- og Almannaheilsu hevur kannað BMI hjá sjómonnum (Deildin fyri Arbeiðsog Almannaheilsu)3. Allir sjómenn skulu hava heilsuprógv, áðrenn teir kunnu mynstra. Teir verða í hesum sambandi kannaðir hjá lækna, sum millum annað mátar hædd og vekt. Miðal BMI fyri 4.332 mans, sum vóru til kanningar 2001-2004, var 26,8. Ein rættiliga stórur partur av hesum monnum hevur eitt BMI, sum var hægri enn 30. Hetta vil við øðrum orðum siga, at sera nógvir sjómenn viga ov nógv, og eru teir tískil í øktum vanda fyri at fáa eina ella fl eiri fólkasjúkur orsakað av liviháttinum. Myndin niðanfyri vísir býtið av BMI hjá hesum monnum (sí mynd 6).</p>
<p>Mynd 6: BMI hjá sjómonnum 2001-2004"ODY-ASS)NDEX4ÓTTLEIKI3</p>
<p>Kanningin er ikki almannakunngjørd.</p>
<p>Deildin fyri Arbeiðs- og Almannaheilsu hevur kannað BMI hjá føroyskum børnum og hevur samanborið úrslitini við BMI hjá javnaldrum aðrastaðni í Evropa. Kanningarnar av børnum, fødd í 1986-1987, vísa, at BMI er áleið tað sama hjá 7 og 14 ára gomlum børnum í Føroyum sum aðra staðni í Evropa. Við 7 ára aldur vigaðu nærum eingi føroysk børn ov nógv, men við 14 ára aldur høvdu 7% av dreingjunum og 10% av gentunum eitt BMI, sum var hægri enn 25, og 1% av dreingjunum og 2% av gentunum høvdu eitt BMI hægri enn 30. Hesi tøl samsvara væl við donsk tøl fyri 14-16 ára gomul børn í 1996/1997.</p>
<p>Í myndunum niðanfyri eru úrslitini av kanningunum av teimum føroysku børnunum samanborin við kanningar av miðal BMI hjá børnum í Svøríki, Kýpros og Italia. Myndirnar báðar vísa, at hjá bæði gentum og dreingjum eru bæði miðal BMI og gongdin í miðal BMI nøkulunda eins í teimum fýra londunum. Vert er at leggja til merkis, at í báðum kanningunum økist miðal BMI, frá børnini eru 7 ára gomul, til tey verða kannað aftur sum 14 ára gomul (sí mynd 7 og 8)4.</p>
<p>Mynd 7: BMI hjá dreingjum</p>
<p>Mynd 8: BMI hjá gentum&amp;ING</p>
<p>ÉR</p>
<p>ÉR"-)&amp;ROYAR3VRÓKI+âPROS)TALIA&amp;ING&amp;ROYAR3VRÓKI+âPROS</p>
<p>ÉR</p>
<p>ÉR)TALIA"-)4</p>
<p>Kanningin er ikki almannakunngjørd.</p>
<p type="listitem">Heilsupolitisk mál</p>
<p type="listitem">Miðað verður eftir,  at øll, bæði børn og vaksin,  eta heilsugóðan kost.</p>
<p type="listitem">Talið av føroyingum, sum viga ov nógv, skal minka munandi.</p>
<p type="listitem">Umstøðurnar á skúlunum til matna skulu betrast munandi.</p>
<p type="listitem">Tiltøk at seta í verk</p>
<p type="listitem">Vitan um kostvanar og vekt hjá føroyingum skal fáast til vega.</p>
<p type="listitem">Átøk viðvíkjandi sunnum kosti og kostvanum skulu gerast.</p>
<p type="listitem">Kostætlan fyri børn í dagansing og næmingar í skúlunum skal orðast.</p>
<p type="listitem">Lýsingarátak,  sum skal fremja sunnari kostvanar,  skal gerast.</p>
<p>Vitan um kostvanar og vekt hjá føroyingum skal fáast til vega Enn hava vit ikki skipað hagtøl, sum lýsa gongdina viðvíkjandi kostvanum, vekt og yvirvekt sum heild, og tað er av alstórum týdningi, at orka verður sett av til tess at fáa neyðugu vitanina til vega. Hetta eigur at verða gjørt við bæði at skipa hagtøl, sum longu fi nnast, og við komandi kanningum. Sum dømi um tað fyrra kann nevnast, at seinastu mongu árini eru skúlabarnakanningar gjørdar av øllum børnum í Føroyum, har m.a. vekt og hædd eru mátað. Um úrslitini av hesum kanningum vóru skipað, høvdu vit havt eina einastandandi og virðismikla vitan um bæði støðuna og gongdina á økinum. Dentur fer tí at verða lagdur á at savna og skipa hetta hagtalstilfar. Í komandi kanningum av kostvanum og vekt hjá føroyingum fer dentur at verða lagdur á at gera eina neyvlýsing hesum viðvíkjandi. Við at fáa kunnleika um støðuna fæst eisini vitan um, um tiltøk eiga at verða sett í verk, og við støði í hesi vitan ber til at málrætta tiltøkini til hvønn málbólkin sær, t.v.s. til børn, ung, vaksin og gomul.</p>
<p>Átøk viðvíkjandi sunnum kosti og kostvanum skulu gerast Átøkini, sum hava til endamáls at fremja sunnari kostvanar og fyribyrgja kosttengdum sjúkum, eru margfald og snúgva seg um upplýsing um sunnan kost sum heild, kostráðgeving, tiltøk móti yvirvekt o.s.fr.</p>
<p>Av tí at kostur hevur so stóra ávirkan á heilsuna, er tað umráðandi, at fólk fáa atgongd til holla og viðurkenda kunning um tann týdning, sum kostur hevur fyri fólkaheilsuna, hvussu tey kunnu fáa sunnari kostvanar, og hvussu tey kunnu fyribyrgja kosttengdum sjúkum. Fyribyrgingarráðið eigur at hava ein sjálvsagdan leiklut í at kunna um kostviðurskifti sum heild.</p>
<p>Umframt yvirskipaða ráðgeving um kost er eisini tørvur á meira nágreiniligari ráðgeving, sum er málrættað til antin ymsar málbólkar ella einstaklingar. Í dag eru tað einans tey, ið eru í viðgerð í sjúkrahúsverkinum, sum hava møguleika fyri at verða ávíst til ein kostráðgeva. Onnur enn tey, sum eru í sjúkrahúsviðgerð, hava ikki møguleika fyri at verða ávíst til kostráðgeva, hóast tørvurin á hesum kann vera eyðsýndur. Hetta er ikki nøktandi, og tí fer eitt kosttoymi at verða sett á stovn. Kosttoymið verður mannað við einum kostráðgeva umframt møguliga øðrum heilsustarvsfólki. Kosttoymið skal skipa fyri tiltøkum, fyrilestrum og veita ráðgeving í nærumhvørvinum hjá fólki, so øll fáa sama møguleika at gagnnýta hetta tilboð. Tiltøkini verða at fara fram á dagstovnum, skúlum, arbeiðsplássum, tilhaldum fyri eldri, í læknaviðtalum o.s.fr. Uppgávan hjá kosttoyminum verður at veita bólkum og einstaklingum holla og málrættaða vegleiðing um sunnan kost og broytingar í kostvanum. Evnini, ið kosttoymið fer at viðgera, vera t.d. kostvanar hjá børnum og ungum sum heild og hjá børnum og ungum, ið viga ov nógv, kostvanar hjá eldri, ið antin viga ov lítið ella ov nógv, og kostvanar hjá vaksnum, ið viga ov nógv. Ráðgevingin til einstaklingar verður at fara fram eftir ávísing frá lækna.</p>
<p>Í londunum kring okkum gerast alsamt fl eiri fólk óarbeiðsfør, tí tey viga ov nógv. Av tí, at umleið helmingurin av føroyingum viga ov nógv, er vandi fyri, at somu viðurskifti gera seg galdandi í Føroyum. Tað er tí av alstórum týdningi at seta tiltøk í verk, sum hava til endamáls at minka um talið av teimum, sum viga um nógv. Tiltøkini eru tvíbýtt og snúgva seg bæði um at fyribyrgja, at fólk koma at viga ov nógv og útvega tilboð til teirra, ið longu viga ov nógv. Tiltøkini skulu skipast og málrættast á ein slíkan hátt, at tey venda sær til teir ymsu málbólkarnar, sum eru børn, ung, vaksin og gomul. Í fyrstu atløgu eigur at verða hugsað um børnini og tey ungu umframt vaksin, sum eru óarbeiðsfør orsakað av yvirvekt. Børnini, tey ungu og tey vaksnu skulu hava tilboð um viðgerð, so tey bæði kunnu klænka og eftir hetta varðveita eina vekt, sum ikki er heilsuskaðilig.</p>
<p>Sum dømi um tiltøk fyri børn og ung kann nevnast summarskeiðið, sum verður á Skarvanesi á sumri 2006. Málbólkurin er børn í aldrinum 7-15 ár, sum viga so nógv, at vandi er fyri heilsustøðuni hjá teimum. Trý fakfólk luttaka á skeiðnum: ein kostvegleiðari stendur fyri matkeypi og matgerð, ein barnafysioterapeutur stendur fyri likamligum venjingum, og ein barnasjúkrarøktarfrøðingur kann hjálpa børnum við serligum tørvi á heilivági ella øðrum. Jólamerkjagrunnurin fíggjar tiltakið, sum er ókeypis fyri luttakararnar.</p>
<p>Kostætlan fyri børn í dagansing og næmingar í skúlunum skal orðast Endamálið við kostætlanini, er bæði at børnini og tey ungu fáa sunnari kost- og drykkjuvanar, og at kunna tey um gagnligu árinini, sum sunnur kostur hevur á heilsuna. Kostætlanin skal verða orðað við støði í teimum viðurkendu norðurlendsku føðslutilmælunum. Kostætlanin verður orðað í samstarvi millum foreldur og starvsfólk á ávikavist dagstovnum, skúlum og frítíðarskúlum.</p>
<p>Mælt verður til, at skipanin, sum landsstýrið setti skjøtil á við at útvega vatn, frukt og grønmeti til næmingarnar í fólkaskúlanum, heldur fram. Hetta kann verða gjørt í samstarvi millum foreldur, skúlar og kommunur.</p>
<p>Lýsingarátak, sum skal fremja sunnari kostvanar skal gerast Ein lýsingaherferð verður gjørd til tess at fáa fólk at broyta kostvanar, so heilsugóður kostur vinnur á ósunnum kosti. Fyribyrgingarráðið skal standa fyri lýsingarherferðini. Á henda hátt ber til at tryggja, at upplýsingarnar um heilsugóðan kost sum heild eru orðaðar við støði í teimum viðurkendu norðurlendsku føðslutilmælunum.</p>
<p>Rørsla</p>
<p>Støðan Rørsla hevur stóran týdning fyri at fremja og varðveita eina góða heilsu og fyribyrgja sjúkum, sum standast orsakað av livihátti. Týdningarmikið er, at fólk røra seg alt lívið. Rørsla minkar um vandan fyri at fáa hjarta-æðrasjúkur, sukursjúku (typa 2 diabetes), yvirvekt, høgt blóðtrýst, lungnasjúku, ávísar krabbasjúkur, ávísar sálarsjúkur o.s.fr. Harumframt styrkir rørsla beinagrind og vøddar.</p>
<p>Seinnu árini er vitanin um gagnligu árinini, sum rørsla hevur á heilsuna hjá fólki, økt munandi. Hetta hevur m.a. havt við sær, at tá felags Norðurlendsku føðslutilmælini (NNA) vórðu endurskoðað í 2004, var tað at vera kropsliga virkin fyri fyrstu ferð tikið við sum sjúkufyribyrging á hædd við kostviðurskifti annars (Nordic Council of Ministers, 2005).</p>
<p>Enn hava vit ikki skipað hagtøl, sum lýsa rørsluvanar hjá føroyingum sum heild, og hvør gongdin hevur verið á økinum seinnu árini. Hetta er óheppið, og tí er rørsla eitt av teimum evnum, sum fer at verða lýst í kanningini um livihátt hjá føroyingum. Fyribyrgingarráðið kannaði í 2005, um fólk 15 ár og eldri íðkaðu ítrótt ella regluliga likamliga venjing. Kanningin vísir, at nógvir føroyingar røra seg ov lítið. Sambært kanningini siga 26% seg røra seg fýra ferðir um vikuna ella meira, 36% íðka nakað av ítrótti, meðan heili 37% siga seg íðka millum lítið og einki av ítrótti (sí mynd 9) (www.fyribyrg.fo).</p>
<p>Mynd 9: Rørsla hjá føroyingum 15 ár og eldri</p>
<p>Fólkaheilsurenning Sum ein liður í arbeiðnum hjá landsstýrinum at betra um fólkaheilsuna hevur landsstýrismaðurin í heilsumálum skipað fyri fólkaheilsurenningum. Endamálið við fólkaheilsurenningunum er at fáa ung sum gomul at røra seg. Skipað varð fyrstu ferð fyri fólkaheilsurenning í 2004, og av tí at undirtøkan var sera góð, varð avgjørt, at fólkaheilsurenningin skuldi verða eitt afturvendandi tiltak. Higartil hevur bert verið skipað fyri fólkaheilsurenningum í Havn og í Suðuroy, og í 2006 verður farið víðari um landið við Fólkaheilsurenningini. Í Klaksvík varð sjálvboðið skipað fyri heilsurenning í 2005 og væntandi aftur nú í 2006.</p>
<p>FERIRUM</p>
<p xml:lang="dan">VIKUNA</p>
<p xml:lang="dan">ELLAMEIRA'ALLUPFYRI&amp;YRIBYRGINGARRÉI¹</p>
<p>FERIR</p>
<p>UMVIKUNA</p>
<p>FERIR</p>
<p>UM</p>
<p xml:lang="dan">MÉNAIN-INNIENN</p>
<p xml:lang="dan">EINAFER</p>
<p>UMMÉNAIN/NGANTÓ6EITIKKI°KARTÞNAKRANÓTRØTTELLAREGLULIGALIKAMLIGAVENJING (ERERALTÓROKNABISUMEINSTAKLINGUROGÓFELGUMSVIMJINGGONGUTÞRARRENNITÞRARVM</p>
<p type="listitem">Heilsupolitisk mál</p>
<p type="listitem">Rørsla skal vera ein natúrligur partur av gerandisdegnum alt lívið.</p>
<p type="listitem">Talið av teimum, sum røra seg regluliga, skal økjast munandi.</p>
<p type="listitem">Tiltøk at seta í verk</p>
<p type="listitem">Vitan um rørslu og rørsluvanar skal fáast til vega.</p>
<p type="listitem">Rørsluætlan fyri børn á dagstovnum og næmingar í skúlunum skal gerast.</p>
<p type="listitem">Møguleikarnir fyri kropsvenjing á arbeiðsplássum skulu betrast.</p>
<p type="listitem">Øktur dentur skal leggjast á mosjónsvirksemi innan ítróttin.</p>
<p type="listitem">Súkklubreytir skulu gerast.</p>
<p type="listitem">Likamsvirkni hjá gomlum skal økjast.</p>
<p type="listitem">Skipað verður fyri einum rørsluári – <span type="quote">“Føroyar í rørslu”</span>.</p>
<p>Vitan um rørslu og rørsluvanar skal fáast til vega Sum er, hava vit ikki nøktandi vitan um rørsluvanar hjá føroyingum, og er hetta sera óheppið. Kanningin um livihátt hjá føroyingum fer m.a. at geva okkum neyva vitan um rørsluvanar og gongdina innan hesar. Kanningin fer at verða eitt sera hent amboð í sambandi við framtíðar átøk innan rørslu. Tí við at fáa kunnleika um støðuna viðvíkjandi rørsluvanum fæst eisini vitan um, um tiltøk eiga at verða sett í verk, og við støði í hesi vitan ber betur til at málrætta tey ymsu rørslufremjandi tiltøkini til hvønn málbólkin sær.</p>
<p>Rørsluætlan fyri børn á dagstovnum og næmingar í skúlunum skal gerast Endamálið við rørsluætlanini er bæði at økja um likamsvirkni hjá børnum og ungum og kunna tey um gagnligu árinini av rørslu. Økta rørslan kann snúgva seg um virkið spæl, fi mleik, bóltspøl, svimjing o.s.fr. Á skúlunum kann rørsluætlanin fevna um bæði eitt virkið fríkorter og tímarnar í ítrótti. Rørsluætlanin verður orðað í samstarvi millum foreldrini og ávikavist dagstovnarnar og skúlarnar. Dagstovnarnir og skúlarnir skulu harumframt gera eina ætlan fyri, hvussu ávikavist økini uttan fyri dagstovnarnar og skúlagarðarnir skulu vera fyri at røkka endamálunum í rørsluætlanini.</p>
<p><em type="italic">Stig er eitt tiltak, sum Fyribyrgingarráðið skipar fyri. Endamálið við tiltakinum er, at fáa fólk at røra seg meira (www.stig.fo). </em></p>
<p>Talið av skúlatímum í ítrótti verður økt. Hetta verður gjørt stigvíst. Í 2008 skulu allir skúlanæmingar hava minst tríggjar tímar í ítrótti um vikuna. Í 2012 verður talið økt til fýra tímar um vikuna, og í 2015 skulu allir skúlanæmingar hava minst fi mm tímar um vikuna í ítrótti. Hetta ber til, tí allir skúlar hava fi mleikarhallir og lærarar, ið kunnu undirvísa í ítrótti. Tímarnir í ítrótti kunnu fevna um fi mleik, svimjing, bóltspøl, virkið spæl o.s.fr. Skipað verður fyri, at skúlarnir fáa játtan til økta tímatalið.</p>
<p>Møguleikarnir fyri kropsvenjing á arbeiðsplássum skulu betrast Arbeiðsgevarar, bæði almennir og privatir, eiga at seta í verk ein rørslupolitikk, ið fremur likamsvirkni, og soleiðis bæði gagnar heilsuni hjá tí einstaka og økir um arbeiðsorkuna. Viðvíkjandi arbeiðs- plássum eru nógv átøk møgulig, sum kunnu stimbra likamsvirkni. Tað ber til dømis til at gera fi tnessrúm, ikki minst umborð á fi skiskipum, sum eru leingi burturi. Eisini høvdu góðir baði- og umklæðingarmøguleikar stimbrað likamsvirkni, bæði í og uttan fyri arbeiðstíð.</p>
<p>Í 2009 skal ein triðingur av øllum almennum arbeiðsplássum hava tikið stig til, at starvsfólkið hevur atgongd til kropsvenjing ígjøgnum arbeiðsdagin. Hetta er sjálvandi fyrst og fremst ætlað teimum, sum sita nógv, t.d. fólki við skrivstovuarbeiði. Her verður hugsað um, at eins og skúlarnir hava fi mleikahallir, hevði tað verið gagnligt fyri almenn starvsfólk, at tey, meðan tey vóru til arbeiðis, høvdu møguleika fyri at fi ngið lut í likamsstyrkjandi tiltøkum – bæði kondisjón og kimiligheit. Talan kann vera um fi tnessrúm á sjálvum arbeiðsplássinum, men tað kann eisini gerast við, at arbeiðsplássið skipar fyri, at tey kunnu koma til venjingar í ítróttarhallum ella á øðrum venjingarstøðum uttan fyri arbeiðsplássið.</p>
<p>Tað er at vóna, at slík átøk innan tað almenna fáa privata vinnulívið at taka eftir, tí tey, t.d. á fl akavirkjum, hava eintáttað tempoarbeiði og hava tí stórliga brúk fyri fi mleiki, um ikki pína í rørslulagnum skal standast av arbeiðinum.</p>
<p>Annar møguleiki er, at arbeiðsgevarar býta út fetteljarar, soleiðis at fólk ella virkir kunnu kappast sínámillum um, hvør er mest virkin likamliga. Hetta kundi eisini verðið nýtt á skúlunum til kappingar millum næmingar og millum fl okkar og aðrar skúlar.</p>
<p>Øktur dentur skal leggjast á mosjónsvirksemi innan ítróttin Í samráð við sjálvbodnu ítróttarrørlsuna eiga stig at vera tikin til, at feløgini kring landið í øktan mun gera fjølbroytt tilboð innan mosjónsítrótt. Hugsast kann, at feløgini kunnu leggja seg eftir at hava tilboð til allar aldursbólkar. Hesi tilboð kunnu fevna um venjing og lokalar og landsumfatandi kappingar, har dentur verður lagdur á luttøkuna heldur enn úrslitið. Miðað eigur at verða móti at hava mosjónstilboð innan allar ítróttagreinar, ið verða íðkaðar í Føroyum.</p>
<p>Súkklubreytir skulu gerast Í Føroyum er ikki ráðiligt at súkkla, sum støðan er, tí vit hava hvørki vegakervi millum bygdir ella innanbíggja, sum ger tað nóg trygt. Súkkling er tó væl egnaður fl utningsháttur – eisini í Føroyum. Búsetingin er fyri tað mesta nær strond, og tí er lítil hæddarmunur. Innan 2009 verður álagt lands- og kommunalu myndugleikunum at gera eina ætlan um, hvussu tað skal bera til at súkkla trygt í Føroyum. Tað hevur við sær, at verandi vegir annaðhvørt verða víðkaðir við súkklubreyt, ella at tað verður loyvt at súkkla á gongubreytini. Tá nýggir vegir verða gjørdir ella vegir verða broyttir, eigur súkklubreyt at vera ein sjálvsagdur partur av verkætlanini. Samstarvsfelagar her eru serliga Innlendismálaráðið, Vinnumálaráðið, Ráðið fyri Ferðslutrygd, Landsverk, kommunurnar og feløgini hjá kommununum.</p>
<p>Likamsvirkni hjá gomlum skal økjast Hjá eldri fólki er neyðugt fyri trivnaðin at halda likamið virkið og at fyribyrgja avbyrging frá øðrum. Tørvandi uppvenjingar- og eftirviðgerðarmøguleikarnir eru til stóran ampa hjá eldri fólki, og hava teir við sær minni likamsvirkni og harvið eina verri lívsgóðsku.</p>
<p>Øllum fólkapensjónistum eiga at standa í boði skipað tilboð um likamsvenjing, antin einsamøll ella í bólkum saman við øðrum. Uppvenjingar- og eftirviðgerðartilboðini til tey eldru, sum hava tørv á hesum, t.d. fysio- og ergoterapi skulu raðfestast ovarlaga. Uppvenjingar- og eftirviðgerðartilboðini skulu skipast á ein slíkan hátt, at teimum eldru koma at standa góð og nøktandi tilboð í boði. Møguleikarnir fyri viðgerð, sum longu nú fi nnast kring landið á t.d. sjúkrahúsum, røktarheimum, skúlum, svimji- og ítróttarhallum, og har eldri annars koma saman, skulu gagnnýtast betur. Í eldrasamkomum ella dagtilhaldum kann skipast fyri vanligum likamsátøkum so sum gongutúrum ella øðrum likamsvenjingum, ella rørslan kann verða stimbrað sum viðgerðartilboð, ið fakfólk skipa fyri. Halda eldri fólk seg likamssterk og kimilig, kann tað útseta tørvin á hjálp frá t.d. Heimarøktini.</p>
<p>Skipað verður fyri einum rørsluári – <span type="quote">“Føroyar í rørslu”</span> Ásannandi at likamsrørsla er av alstórum týdningi fyri at betra um fólkaheilsuna, fer tað at verða skipað fyri einum serligum rørsluátaki – einum rørsluári undir heitinum <span type="quote">”Føroyar í rørslu”</span>. Ætlanin við rørsluárinum er at varpa ljós á týdningin av rørslu í gerandisdegnum, og skipað fer at verða fyri tiltøkum, ið hava til endamáls at eggja ungum sum gomlum til at taka lut í ymsum mosjónstilboðum. Dentur verður lagdur á, at øll fólk í Føroyum – hvar tey so enn búgva – fáa tilboð um at taka lut í rørslu- og ítróttatilboðum. Harumframt skal skipast fyri kunningartiltøkum, ráðstevnum o.ø., sum kunnu geva upplýsing og vitan um ávirkan og nyttu av rørslu í gerandisdegnum.</p>
<p>Royking</p>
<p>Heilsuskaðiligar avleiðingar av royking Seinastu 50 árini er fi ngin til vega sera neyv vitan um tær heilsuskaðiligu avleiðingarnar, sum standast av royking. Henda vitan er fi ngin til vega við víðfevndari farsóttarfrøðiligari (epidemiologiskari) gransking, sum fevnir um fl eiri túsund kanningar. Við støði í bæði nøgdini av og dygdini í hesum kanningarúrslitum hevur tað borið til at staðfesta vísindaliga, at tætt samband er millum royking og eina røð av sjúkum.</p>
<p>Tað er vísindaliga staðfest, at royking er tann einstaki vandatátturin, sum er tann størsti heilsuvandin í okkara heimsparti (Prescott, 2004). Tey, sum roykja, eru í øktum vanda fyri at fáa ymsar sjúkur, harav fl eiri av teimum eru deyðiligar. Sum ein avleiðing av teimum vandamiklu sjúkunum eru roykjarar eisini í vanda fyri at liva við eini vánaligari lívsgóðsku orsakað av roykitengdum sjúkum. Tær kendastu av hesum sjúkum eru ymisk sløg av krabbameini (t.d. í munni, hálsi, vælindi, maga, nýrum, bløðru, brisi og blóði), hjarta-æðrasjúkur og roykjaralungu. Sjúkur sum paradentosa (bruni í tannkjøtinum), rygglíðing, hoyrnarmissur, beinbroyskni, magasár, lungnabruni og psoriasis eru oftari at síggja hjá roykarum enn ikki-roykjarum.</p>
<p>Helmingurin av øllum teimum, ið byrja at roykja sum tannáringar og halda fram við tí sum vaksin, doyggja av onkrari sjúku, ið tey hava fi ngið orsakað av royking. Fjórði hvør av hesum roykjarum doyr, áðrenn viðkomandi fyllir 70 ár. Serfrøðingar meta, at í teimum framkomnu londunum í heiminum standast 20% av øllum deyðstilburðum av roykitengdum ávum, og er hetta tal hækkandi (Peto v.fl ., 1992). T.v.s. at árliga doyggja umleið 80 føroyingar orsakað av roykitengdum sjúkum.</p>
<p>Eins og royking er passiv royking heilsuskaðilig (Rasmussen, 2004). Kanningar vísa, at passiv royking økir um vandan fyri at fáa lungnakrabba, hjartasjúkur, varandi sjúkueyðkenni í andaleiðini og hevur við sær, at sjúkur so sum astma og ovurviðkvæmi gerast verri. Serliga smábørn og fólk við langtíðarsjúkum eru í vandabólkinum.</p>
<p>Ein kanning frá 2004 vísir, at í Danmark verða árliga umleið 2.000 børn innløgd á sjúkrahúsum og onnur umleið 2.000 børn koma til ambulanta viðgerð á sjúkrahúsum, tí tey eru fyri passivari royking (Rasmussen, 2004). Tær mest vanligu sjúkurnar, sum hesi børn fáa viðgerð fyri, eru ígerðarsjúkur í andingarleiðini, astma, lungnasjúkur og miðoyrnabruni. Hesar sjúkur kundu verið fyribyrgdar, vóru børnini ikki fyri passivari royking. Danskir læknar gera vart við, at talið av børnum, sum hava ampa av og gerast sjúk av passivari royking, í veruleikanum er nógv hægri, tí bert tey børn, sum eru rættiliga sjúk, koma til ambulanta viðgerð ella verða innløgd á sjúkrahús. Donsku hagtølini kunnu geva eina ábending um støðuna á hesum økinum í Føroyum, tí føroyingar og danir roykja nøkulunda eins nógv. Verða donsku hagtølini nýtt um føroysk viðurskifti, merkir tað, at árliga verða eini 17 børn innløgd, og eini 20 børn koma í ambulanta viðgerð á sjúkrahúsunum orsakað av passivari royking.</p>
<p>Serfrøðingar eru ósamdir á máli um, hvussu nógv fólk gerast sjúk og doyggja av passivari royking. Semja er tó um, at hesar sjúkur og andlát kundu verið fyribyrgd, vóru hesir persónar ikki fyri passivari royking (Arbejdsmiljøinstituttet, 2004).</p>
<p>Roykivanar hjá føroyingum Fyribyrgingarráðið hevur seinastu árini kannað roykivanar hjá føroyingum. Kanningarnar vísa, at talið av teimum, sum roykja, er lækkað síðani 2003, men hóast hetta eru tað framvegis nógvir føroyingar, sum roykja. Í 2005 royktu 27% av føroyingum dagliga, meðan talið í 2003 var 36% (sí mynd nr. 10). Talið av teimum, sum ikki roykja, er økt í sama tíðarskeiði. Í 2003 søgdu 59% seg ikki at roykja, og í 2005 var talið økt til 68% (www.fyribyrg.fo).</p>
<p>Mynd 10: Vísir hvussu nógvir føroyingar 15 ár og eldri roykja</p>
<p>Talið av stórroykjarum, t.v.s. teimum, sum roykja 15 ella fl eiri sigarettir dagliga, hækkar støðugt. Síðani 2003 er talið av stórroykjarum økt úr 49% til 58% í 2005. Talið av teimum, sum roykja færri enn 15 sigarettir dagliga, er lækkað úr 51% í 2003 til 42% í 2005 (sí mynd 11). !VOGÉ</p>
<p>MINNIENNFER</p>
<p>UMMÉNAIN 'ALLUPFYRI&amp;YRIBYRGINGARRÉI¹"ERTÓ</p>
<p>VIKUSKIFTINUM</p>
<p>OGTÉNAKA</p>
<p>SERLIGTER$AGLIGA/NGANTÓ2OYKIRTÞ 4EYIROYKJADAGLIGAERUFARINÞRNIURÓ</p>
<p>Mynd 11: Býtið millum <span type="quote">“vanligar”</span> roykjarar og stórroykjarar</p>
<p>Danska Heilsustýrið vísir á, at byrjunaraldurin hjá roykjarum hevur ávirkan á, hvørji skaðaárinini verða seinni í lívinum orsakað av royking (Prescott, 2004). Hetta kemst av, at jú fyrr ein persónur byrjar at roykja, tess størri eru sannlíkindini fyri, at viðkomandi framhaldandi fer at roykja sum vaksin, og tess størri er vandin fyri at fáa – og doyggja av – roykitengdum sjúkum. Tey, sum byrja at roykja, meðan tey eru ung, hava truplari við at gevast aftur, tá tey eru vorðin vaksin. Við støði í hesum er tað tí av alstórum týdningi at málrætta tiltøkini móti børnum og ungum, tá tað snýr seg um at minka um tubbaksnýtsluna.</p>
<p>Í kanningini hjá Fyribyrgingarráðnum frá 2003 vóru fólk spurd um, hvussu gomul tey vóru, tá tey byrjaðu at roykja. Kanningin vísir, at tey fl estu byrja at roykja á ungum árum. 84% av teimum spurdu svaraðu, at tey vóru yngri enn 20 ár, tá tey byrjaðu at roykja. 78% byrjaðu at roykja, tá tey vóru yngri enn 18 ár. Heili 38% byrjaðu at roykja sum 14 – 15 ára gomul, og tað er sostatt tann aldursbólkurin, har tey fl estu byrja at roykja. Kanningin hjá Fyribyrgingarráðnum vísir eisini, at sera fá byrja at roykja, tá tey eru eldri enn 20 ár (sí mynd 12) (www.fyribyrg.fo). 5NDIRSIGARETTIRUMDAGIN9VIRSIGARETTIRUMDAGIN'ALLUPFYRI&amp;YRIBYRGINGARRÉI¹(VUSSUNØGVARSIGARETTIRROYKIRTÞUMDAGIN 4ALIAVSTØRROYKJARUMYVIRSIGARETTIRUMDAGIN VEKSUR (EILISIGASEGROYKJASIGARETTIRUMDAGIN</p>
<p xml:lang="dan">MEIR</p>
<p>ENN'ALLUPFYRI&amp;YRIBYRGINGARRÉI¹(VUSSUGOMULGAMALVARTTÞTÉTÞBYRJAIATROYKJA .ØGVFLESTERUMILLUMOGÉRTÉTEYBYRJAATROYKJA</p>
<p>Mynd 12: Aldurin, tá fólk byrja at roykja</p>
<p>Í ESPAD kanningini frá 2003 vóru næmingarnir í 9. flokki spurdir ”Hvussu ofta hevur tú roykt sigarettir seinastu 30 dagarnar?” og ”Roykir tú dagliga?” . Kanningin vísir, at heili 47% av tí føroyska ungdóminum í nevnda aldursbólki søgdu seg hava roykt í tíðarskeiðnum seinastu 30 dagarnar (ESPAD, 2003). Sambært kanningini hjá Deildini fyri Arbeiðs- og Almannaheilsu, sum varð gjørd í 2003, roykja 33% av næmingunum í 9. flokki dagliga (t.v.s. 15-16 ára gomul). 21% av øllum næmingunum søgdu seg roykja dagliga, longu tá tey vóru 13 ára gomul ella yngri.</p>
<p>Tá úrslitini í ESPAD kanningini frá 2003 verða samanborin við kanningar av roykivanum hjá føroyskum ungdómi undanfarin ár sæst, at royking nú aftur vindur uppá seg, eftir ábendingar um eina lítla minking seinastu árini. Í tíðarskeiðnum 1996-1999 er bæði talið av teimum ungu, sum siga seg roykja dagliga, og teimum, sum hava roykt seinastu 30 dagarnar, lækkað, meðan tað er hækkað í 2003 fyri báðar bólkarnar (sí mynd 13 á næstu síðu).</p>
<p>Mynd 13: Roykivanar hjá næmingum í 9. fl okki19961997199819992003</p>
<p>Roykja dagliga37%31%26%23%33%</p>
<p>Roykt seinastu 30 dagarnar39%37%30%28%47%</p>
<p>Deildin fyri Arbeiðs- og Almannaheilsu.</p>
<p>Føroyskur ungdómur roykir eisini sera nógv samanborið við ungdómar úr øðrum londum. Á myndini sæst, at føroyskur og grønlendskur ungdómur er millum teirra, sum roykja mest. Næmingarnir vóru spurdir, um teir høvdu <span type="quote">“Roykt sigarettir 40 ferðir ella meira í lívinum”</span> (ESPAD, 2003) (sí mynd 14).</p>
<p>Mynd 14: Roykivanar hjá 9. floksnæmingum í Evropa</p>
<p>Upplýsingar óvissar ella ikki tøkar</p>
<p>Ikki-luttakandi land-19 %20-24 %25-30 %31-35 %36- %</p>
<p>Nýggj tubbakslóg Sum eitt lið í strembanini hjá landsstýrinum at betra um fólkaheilsu føroyinga samtykti løgtingið í mai 2005 at seta eina nýggja tubbakslóg í gildi. Tubbakslógin er eitt týðandi stig á leiðini at minka um tubbaksnýtsluna og harvið at minka um heilsuskaðarnar, ið standast av royking. Aðalmálið við tubbakslógini er at tryggja øllum rættin at liva og virka í einum roykfríum umhvørvi og at víðka um rásarúmið hjá teimum, sum ikki roykja. Hetta hevur við sær, at tað er ásett í lógini, at tað ikki er loyvt at roykja á almennum stovnum. Tó er í serligum førum loyvt at hava roykirúm. Í lógini verður serliga hugsað um børnini og tey ungu, og eitt av endamálunum er at forða fyri, at tey byrja at roykja. Av hesi somu orsøk er aldursmarkið fyri, nær persónar kunnu keypa tubbaksvørur, sett til 18 ár – áðrenn var tað 15 ár. Harumframt er tað ásett í lógini, at tubbaksvørur ikki mugu liggja á sølufremjandi støðum á sølustøðunum, og fer hetta ætlandi at hava við sær eina avmarking í nýtsluni.</p>
<p type="listitem">Heilsupolitiskt mál</p>
<p type="listitem">Talið av teimum, sum roykja, skal í mesta lagi vera 20% í 2009. Í 2015 skal talið av roykjarum í       mesta lagi vera 15%.</p>
<p type="listitem">Talið á teimum, sum byrja at roykja, skal minka munandi.</p>
<p type="listitem">Miðað verður eftir, at árgangirnir hjá teimum, sum eru fødd í 2000 og seinni, verða roykfríir.</p>
<p type="listitem">Í almenna rúminum,  har fólk koma saman í sambandi við arbeiði ella frítíð,  skal verða roykfrítt í     seinasta lagi í 2009.</p>
<p><em type="italic">Dømir um tiltøk móti royking. </em></p>
<p type="listitem">Tiltøk at seta í verk</p>
<p type="listitem">Dagføring av lógarverkinum.</p>
<p type="listitem">Vitan um roykivanar hjá føroyingum.</p>
<p type="listitem">Upplýsing um heilsuvandar við at roykja.</p>
<p type="listitem">Færri (nýggjar) roykjarar.</p>
<p type="listitem">Roykipolitikkur.</p>
<p type="listitem">Talið av roykfríum umhvørvum skal økjast.</p>
<p type="listitem">Tilboð um roykiavvenjing.</p>
<p type="listitem">Tubbaksprísurin skal regulerast.</p>
<p type="listitem">Samstarvsfelagar í tiltøkum móti royking.</p>
<p>Dagføring av lógarverkinum Landsstýrið fer framhaldandi at fylgja gongdini viðvíkjandi roykivanum og fer støðugt at virka fyri fl eiri roykfríum umhvørvum. Landsstýrið miðar eftir, at frá 2009 verður tað roykfrítt í tí almenna rúminum, har fólk koma saman í arbeiðs- ella frítíðini. Um tað ikki ber til at røkka hesum máli við sjálvbodnum skipanum, fer landsstýrið at herða tubbakslógina, so endamálið við henni kann verða rokkið, tvs. at øllum verður tryggjaður rætturin til at liva og virka í einum roykfríum umhvørvi og at víðka um rásarúmið hjá teimum, sum ikki roykja.</p>
<p>Vitan um roykivanar hjá føroyingum Regluligar kanningar skulu gerast, sum lýsa roykivanarnar hjá føroyingum. Kanningarnar skulu gerast á ein slíkan hátt, at tær kunnu samanberast við samsvarandi kanningar í øðrum londum. Fyribyrgingarráðið hevur seinastu árini kannað roykivanarnar hjá føroyingum, og hava hesar kanningar givið okkum týdningarmikla vitan. Roykivanar fara somuleiðis at verða ein partur av kanningini, sum fer at verða gjørd í 2006 um heilsustøðuna hjá føroyingum.</p>
<p>Upplýsing um heilsuvandar við at roykja Hóast fl est øll vita, at tað er heilsuskaðiligt at roykja, er tað av stórum týdningi framhaldandi at upplýsa um vandan við royking og um heilsuskaðiligu árinini av passivari royking. Upplýsingin skal málrættast til teir ymsu málbólkarnar. Upplýsingin eigur tó fyrst og fremst at venda sær til børnini og tey ungu. Endamálið við hesum er at byrgja fyri, at tey byrja at roykja – ella í øðrum lagi at tey útseta byrjunaraldurin, um tey velja at byrja at roykja. Heilsustarvsfólk, lærarar, apotekini, ítróttaleiðarar skulu upplýsa um heilsuvandar við at roykja. Fyribyrgingarráðið fær ábyrgdina av at kunna alment um heilsuvandarnar við at roykja.</p>
<p>Færri (nýggjar) roykjarar Byrjunaraldurin hjá roykjarum hevur ávirkan á, hvørji skaðaárin standast seinni í lívinum orsakað av royking. Hetta kemst av, at jú fyrr ein persónur byrjar at roykja, tess størri eru sannlíkindini fyri, at viðkomandi framhaldandi fer at roykja sum vaksin, og tess størri er vandin fyri at fáa – og doyggja av roykitengdum sjúkum. Tey, sum byrja at roykja, meðan tey eru ung, hava truplari við at gevast aftur, tá tey gerast vaksin. Við støði í hesum er tað av alstórum týdningi, at børn og ung ikki byrja at roykja, ella at byrjunaraldurin í øðrum lagi verður útsettur. Skipast skal soleiðis fyri, at royking ikki er ein partur av gerandisdegnum hjá børnum og ungum. Tiltøk eiga at verða sett í verk í skúlunum, í ítróttar- og frítíðarfeløgum, í samkomum, og har børn og ung annars koma saman, sum hava til endamáls at forða fyri, at tey byrja at roykja. Sum eitt dømi um, hvussu henda upplýsing kann skipast, er faldarin um royking og rúsdrekka, sum ÍSF hevur gjørt. Endamálið við faldaranum er at leggja upp til samrøður og orðing av innanhýsis reglum um royking og rúsdrekka á liðum í ítróttafeløgum kring landið (ÍSF, 2006). Fyribyrgingarráðið eigur eisini ein virknan lut í hesum átøkum.</p>
<p>Málið er, at bæði talið á teimum, sum byrja at roykja, og talið av teimum, sum roykja støðugt, minkar. Miðað verður eftir at fáa talið av roykjarum at vera í mesta lagi 20% í 2009. Í 2015 eigur talið av teimum, sum roykja, at verða í mesta lagi 15%. Miðað verður eftir, at árgangirnir hjá teimum, sum eru fødd í 2000 og seinni, verða roykfríir.</p>
<p>Roykipolitikkur Á tí almenna arbeiðsmarknaðinum er orðaður ein roykipolitikkur, sum hevur til endamáls, at øll starvsfólk kunnu virka í einum roykfríum umhvørvi. Miðað verður eftir, at tey privatu arbeiðsplássini, sum enn ikki hava orðað ein roykipolitikk, sjálvboðin fara at gera tað, og at hetta verður gjørt í seinasta lagi í 2009, tá øll arbeiðspláss skulu vera roykfrí. Talið av roykfríum umhvørvum skal økjast Av tí, at bæði royking og passiv royking eru sera heilsuskaðilig, eigur tað at verða strembað eftir støðugt at útvega fl eiri og fl eiri roykfrí umhvørvi. Til tess at tryggja øllum rættin til at liva og virka í einum roykfríum umhvørvi, er tað ásett í tubbakslógini, at tað ikki er loyvt at roykja innandura á almennum stovnum. Ásetingin fevnir ikki um privat arbeiðspláss, gistingarhús og matstovur. Starvsfólk á tí privata arbeiðsmarknaðinum eiga, eins og tey á tí almenna arbeiðsmarknaðinum, at hava rætt til at starvast í einum roykfríum umhvørvi. Á hotellum og matstovum eiga allir gestir og starvsfólk at vera tryggjað roykfrítt umhvørvi. Tað merkir, at á gistingarhúsum og matstovum skulu øll almenn øki vera roykfrí. Serlig rúm kunnu gerast til roykjarar. Vónandi kann hetta gerast sum ein sjálvboðin skipan í seinasta lagi í 2009. Um tað ikki ber til, fer tað at verða umhugsað at lóggeva um hetta.</p>
<p>Tilboð um roykiavvenjing Nógv av teimum, sum roykja, ynskja at halda uppat við tí. Men hjá fl eiri er hetta sera torført, og fl eiri av teimum, sum royna at leggja av við at roykja, byrja aftur fyrr ella seinni. Tilboð um roykiavvenjing eiga at standa øllum í boði, sum ynskja at gevast við at roykja. Tilboðini eiga at verða skipað soleiðis, at tey venda sær til teir ymsu málbólkarnar. Í skúlunum eiga teir næmingar, ið eru byrjaðir at roykja, at fáa tilboð um roykiavvenjing.</p>
<p>Roykisteðgvegleiðarar starvast á apotekunum, og skipa teir m.a. fyri skeiðum í roykiavvenjing. Á apotekunum og hondkeypssølunum kring landið fáast ymisk evni, sum skulu hjálpa roykjarum við at halda uppat við at roykja, t.d. roykfrítt nikotin. Roykfrítt nikotin eigur at verða lætt atkomiligt og ódýrt.</p>
<p>Sum nakað heilt nýtt hevur Fyribyrgingarráðið í samstarvi við Kringvarp Føroya skipað fyri einum roykiavvenjingarskeiði í útvarpinum. Skeiðið fer fram í 10 sendingum, har ein royndur roykiavvenjari greiðir frá teimum ymsu stigunum í roykiavvenjingini. Umframt roykiavvenjaran luttaka eisini onnur serkøn í sendingunum, ið kenna til ymsu trupulleikarnar, sum stinga seg upp, hjá teimum, sum royna at leggja av at roykja. Tað ber eisini til at fylgja skeiðnum á heimasíðuni hjá Fyribyrgingarráðnum. Hetta hevur við sær, at øll kunnu fylgja skeiðnum, líkamikið hvar tey eru stødd, og tá tey sjálvi hava hug og tíð til tess (www.fyribyrg.fo).</p>
<p>Tubbaksprísurin skal regulerast Við tað at nýtslan av tubbaksvørum m.a. er tengd at prísinum á vøruni, eru tiltøk so sum avgjøld ein týdningarmikil táttur í at avmarka nýtsluna. Sambært tubbakssáttmálanum (Framework Convention on Tobacco Control), sum limalondini í heimsheilsustovnunum WHO hava samtykt, skulu atlit takast til fólkaheilsuna, tá tiltøk verða sett í gildi, sum viðvíkja avgjøldum og prísum á tubbaksvørum (WHO, 2003). Landsstýrið hevur samsvarandi hesum hækkað prísin á tubbaksvørum bæði í 2005 og í 2006.£R2EINTALKL"RENNIVÓN6ÓN!LK</p>
<p>LITR</p>
<p xml:lang="dan">AR2EINTALK <span type="quote" xml:lang="dan">"RENNIVÓN 6ÓN L&amp;ROYAR 4OTALSLAUMROKNAÓREINUMALKLITRUMPRÓBÞGVAÉROGELDRI2EINTALK"</span>RENNIVÓN6ÓNL</p>
<p>Samstarvsfelagar í tiltøkum móti royking Tey fýra apotekini í Føroyum hava sjálvsagdan førleika, og heilsu- og sjúkrarøktarskipanin er eisini sjálvsagdur partur hesum viðvíkjandi. Til tess at fáa slíkar skipanir at virka bæði í byrjanini, men eisini sum frálíður, er tað týdningarmikið, at onkur bindur alt virksemið saman og kennir ábyrgd av tí. Ábyrgdin verður latin Fyribyrgingarráðnum. Tað merkir, at bæði játtanirnar og avgerðarrætturin um, hvussu farast skal fram, skal liggja hjá Fyribyrgingarráðnum.</p>
<p>Rúsdrekka- og rúsevnismisnýtsla</p>
<p>Rúsdrekkanýtslan Í 1992 kom nýggj rúsdrekkalóg í gildi, sum m.a. hevði við sær, at ein einkarsøla við rúsdrekka, Rúsdrekkasøla Landsins, var sett á stovn. Lógarbroytingin broytti fullkomiliga møguleikarnar hjá føroyingum at fáa fatur á rúsdrekka, sum eftir hetta kundi fáast til keyps í einkarsølunum kring landið.</p>
<p>Í tíðarskeiðnum 1970-2004 hevur samlaða sølan umroknað í reinum litrum av alkoholi fyri hvønn íbúgva 15 ár og eldri verið misjøvn. Síðani Rúsdrekkasøla Landsins var sett á stovn hevur rúsdrekkanýtslan verið nøkulunda støðug. Meðalnýtslan er tó minkað úr 7 litrum í 2002 til 6,7 litrar í 2004 (Rúsdrekkasøla Landsins, 2004). Hóast miðalnýtslan minkar, er tó støðugt neyðugt at halda eitt vakið eyga við nýtsluni og ikki minst við misnýtsluni. Ein orsøk til, at nýtslan minkar, er, at tað serstakliga er nýtslan av teimum sterku vørusløgunum, sum minkar. Nýtslan verður uppgjørd í litrum av reinum alkoholi, og tí minkar alkoholnýtslan lutfalsliga nógv, tá nýtslan fl ytur seg á veikari sløg (sí mynd 15).</p>
<p>Mynd 15: Nýtsla av alkoholi pr. persón 15 ár og eldri í tíðarskeiðnum 1970-2004</p>
<p>Rúsdrekkasøla Landsins, 2004.</p>
<p>Samanbera vit rúsdrekkanýtsluna í Føroyum við rúsdrekkanýtsluna í hinum Norðanlondunum sæst, at hon er nøkulunda tann sama sum í Íslandi og Álandi. Miðalnýtslan í Finnlandi er nakað hægri enn í Føroyum. Miðalnýtslan í Danmark og Grønlandi er nógv tann hægsta í øllum Norðanlondunum. Sambært norsku og svensku myndugleikunum skulu hagtølini viðvíkjandi rúsdrekkanýtsluni í londunum báðum takast við fyrivarni, tí bert ein partur av rúsdrekkanýtsluni er skrásettur í almennu hagtølunum. Hetta fyrivarnið hevur við sær, at hagtølini í myndini niðanfyri viðvíkjandi rúsdrekkanýtsluni í ávikavist Noregi og Svøríki eru býtt í tveir partar: fyrru hagtølini, eru tey almennu hagtølini, og seinnu hagtølini, tey sum standa í klombrum, eru tann metta nýtslan. Norskir myndugleikar rokna við, at 75% av rúsdrekkanýtsluni er skrásett í almennu norsku hagtølunum. Í Svøríki rokna myndugleikarnir við, at 68% av rúsdrekkanýtsluni eru skrásett í almennu svensku hagtølunum (sí mynd 16).</p>
<p>Mynd 16: Alkohol nýtsla í litrum av reinum alkoholi pr. persón 15 ár og eldri</p>
<p>Danmark</p>
<p>Føroyar</p>
<p>Grønland</p>
<p>Finnland</p>
<p xml:lang="dan">Áland</p>
<p>Ísland</p>
<p xml:lang="dan">Noreg</p>
<p>Svøríki199512.16.412.68.35.84.84.8 (6.4)6.1 (9.0)200011.56.813.48.66.16.15.6 (7.5)6.2 (9.1)200311.56.912.79.36.46.56.0 (8.0)7.0 (10.3)20046.7</p>
<p>NOMESCO, 2003 &amp; Rúsdrekkasøla Landsins, 2004.</p>
<p>Rúsdrekkavanar hjá føroyingum Vegna Rúsdrekka- og Narkotikaráðið kannaði Deildin fyri Arbeiðs- og Almannaheilsu í 1991 rúsdrekkavanarnar hjá føroyingum (Weihe &amp; Wang, 1994). Føroysku kanningarúrslitini vórðu samanborin við líknandi kanningar í Íslandi, Noregi, Svøríki og Finnlandi. Kanningin varð endurtikin í 1994, t.v.s. 2 ár eftir at Rúsdrekkasøla Landsins varð sett á stovn (Rúsdrekka- og Narkotikaráðið, 1994). Kanningarnar vístu m.a., at lutfallsliga vóru tað fl est føroyingar, sum als ikki høvdu drukkið seinastu mánaðirnar (28% av kvinnunum og 13% av monnunum). Kanningin vísti eisini, at føroyingar drekka eftir norðurlendska mynstrinum, t.e. ikki dagliga, men til serlig høvi. 40 % av bæði monnum og kvinnum søgdu seg hava havt kenning minni enn eina ferð um mánaðin.</p>
<p type="listitem">Rúsdrekkanýtsla millum ung Í 1999 og í 2003 vórðu rúsdrekkavanarnir hjá næmingum í 9. fl okki kannaðir (ESPAD, 2003). Kanningarúrslitini vísa, at:</p>
<p type="listitem">Seinastu 30 dagarnar søgdu 62% av næmingunum seg hava smakkað rúsdrekka. Til saman-     beringar var hetta tal 49% í 1999.</p>
<p type="listitem">Seinastu 30 dagarnar høvdu 43% drukkið seg fullan.  Í 1999 var hetta tal 34%.</p>
<p>Sambært kanningini drekkur føroyskur ungdómur nógv, og er nýtslan vaksandi. Sum tað sæst á mynd 17 drekkur føroyskur ungdómur eisini rættiliga nógv samanborðið við ung í londunum í Evropa (ESPAD, 2003).</p>
<p>Upplýsingar óvissar ella ikki tøkar</p>
<p>Ikki-luttakandi land-4,0 cl4,1-5,0 cl5,1-6,0 cl6,1-6,9 cl7,0- cl</p>
<p>Mynd 17: Alkoholnýtslan hjá næmingum í 9. flokki í Evropa</p>
<p>Avleiðingar av rúsdrekkamisnýtslu Tað fi nst einki beinleiðis mark fyri, nær rúsdrekkanýtsla verður til rúsdrekkamisnýtslu, og hevur hetta við sær ta óhepnu avleiðing, at tað kann vera trupult at staðfesta, nær talan er um nýtslu ella misnýtslu. Men hóast hetta, ber tað til at siga, at ovurnýtsla av rúsdrekka hevur við sær eina røð av negativum rúsdrekkatengdum medisinskum og sosialum avleiðingum. Av medisinskum avleiðingum kunnu nevnast ymsar sjúkur, t.d. livurskropnan, bruna í brisi, fl eiri sløg av krabbameini, og stytt verður um livitíðina. Av sosialum avleiðingum kunnu nevnast sosialir trupulleikar, harðskapur, trupulleikar við at fáa ella varðveita størv, avleiðingar fyri børn, sum vaksa upp í heimum merkt av misnýtslu, og vanlukkur. Tær sosialu avleiðingarnar ávirka ikki einans misnýtaran, men eisini tey avvarðandi. Rúsdrekkamisnýtsla er eisini orsøk til, at fl eiri lata lív ella koma álvarsliga til skaða í ferðsluni (Sigvardsen &amp; Kragesteen, 2003).</p>
<p>Rúsevnismisnýtsla Tað er torført at lýsa vavið av rúsevnismisnýtsluni í Føroyum, t.v.s. hvussu nógv verður innfl utt av teimum ymsu sløgunum av rúsevnum, hvør nýtslan er, og hvussu nógv nýta hesi evni. Hetta kemst av, at bæði keyp, søla og nýtsla av rúsevnum er ólóglig, og av somu orsøk fer hetta í høvuðsheitum fram í loyndum.</p>
<p>Løgreglan hevur hagtøl, sum lýsa, hvat slag av rúsevnum hald verður lagt á, og í hvørjum nøgdum (www.politi.fo). Men av tí at hagtølini einans lýsa nøgdirnar, sum løgreglan hevur lagt hald á, er ilt at meta um, hvør innfl utningurin í veruleikanum er. Hagtølini kunnu tó geva eina ábending um, hvørji rúsevni verða innfl utt.</p>
<p>Sambært løgregluni er hash tað slagið av rúsevni, sum verður mest nýtt í Føroyum. Hagtølini vísa somuleiðis, at eisini tey sterkaru rúsevnini, sum amfetamin, speed (amfetamin-tablettir), kokain og ecstacy, verða funnin í Føroyum. Hetta eru vandamikil rúsandi evnir, sum eru sera turvelvandi. Ecstacy tablettir eru eitt rættiliga nýtt rúsevni í Føroyum. Uttanlands verða ecstacy tablettir javnan brúktar í sonevndum <span type="quote">”tekno-festum”</span>. Í Føroyum hava vit enn ikki slíkar <span type="quote">”tekno-festir”</span>, men ecstacy er í umfari í diskotekumhvørvinum. Ungdómar, ið ofta royna <span type="quote">”greinsur”</span>, eru í vandabólki fyri at nýta slík evni. Í 2005 legði løgreglan hald á 537 ecstacy tablettir. Í 2004 varð hald lagt á 30 ecstacy tablettir. Heroin verður ofta nýtt av narkomanum, sum hava verið bundnir av hørðum evnum í longri tíð. Heroin kann sproytast inn í kroppin, men tað fi nst eisini sum royki-heroin. Í Føroyum eru tað nakrir fáir persónar, sum nýta hetta rúsevni.</p>
<p>Av tí at rúsevni eru ein ólóglig vøra, verða tey smuglað til Føroyar. Sambært løgregluni eru smuglingarhættirnir margfaldir. Smuglingarhættirnir verða býttir í tveir høvuðstættir: persónsfl utningur og frakt. Persónsfl utningur snýr seg um persónar, sum smugla rúsevni við sær í land, tá teir koma til Føroyar við fl ogfari ella av skipi. Rúsevnini verða eisini send til Føroyar sum frakt við antin skipi ella við fl ogfari.</p>
<p>Hættirnir, sum persónar nýta, tá teir smugla rúsevni við sær til Føroyar, eru eisini fjølbroyttir. Í 2005 vóru fl eiri dømi um persónssmugling innvortis, og snúði hetta seg bæði um evnir, ið vóru svølgd og evnir, sum vóru stungin upp í neðra frá. At goyma sterk evni innvortis kann hava álvarsligar fylgjur við sær, um evnini leka út í maga ella tarmar og verða upptikin av kroppinum. Ungar kvinnur vóru eisini nýttar til at smugla rúsevnir úr útlandinum til Føroyar. Ómakslønin var til dømis eitt vikuskiftis uppihald í Danmark við eitt sindur av lummapeningi.</p>
<p>Størsta uppgávan fer tó altíð at verða at forða fyri, at fólk gerast misnýtarar av rúsevnum, og her verður serliga hugsað um tey ungu. Fyribyrgjandi undirvísing er tí sera umráðandi. Løgreglan, Fyribyrgingarráðið og onnur samstarva um at undirvísa teimum ungu og foreldrum teirra um rúsevnir og um vandarnar við at nýta slík evnir. Undirvísingin fer bæði fram á skúlunum og aðrastaðni.</p>
<p>Tá tað snýr seg um viðgerðartilboð til ungar rúsevnismisnýtarar, sýnast tilboðini í Føroyum ikki at vera nøktandi. Hetta hevur við sær ta óhepnu avleiðing, at vandið er fyri, at tey kunnu detta niður ímillum og ikki fáa ta viðgerð, teimum tørvar. Viðgerðarstøðini, sum fi nnast í Føroyum, veita í høvuðsheitum viðgerð til persónar við rúsdrekkatrupulleikum.</p>
<p type="listitem">Heilsupolitisk mál</p>
<p type="listitem">Rúsdrekkamisnýtslun sum heild skal minka.</p>
<p type="listitem">Byrjunaraldurin tá ung byrja at drekka rúsdrekka, skal útsetast.</p>
<p type="listitem">Børnum og teimum ungu skal tryggjast ein uppvøkstur, sum er fríur fyri rúsdrekka- og   rúsevnismisnýtslu.</p>
<p type="listitem">Rúsevnisfríar Føroyar.</p>
<p type="listitem">Medisinsku og sosialu skaðaárinini av rúsdrekka- og rúsevnismisnýtslu skulu minka.</p>
<p type="listitem">Tiltøk at seta í verk</p>
<p type="listitem">Vitan um rúsdrekka- og rúsevnisvanar skal fáast til vega.</p>
<p type="listitem">Upplýsing um heilsuvandar við rúsdrekka- og rúsevnismisnýtslu.</p>
<p type="listitem">Rúsdrekka- og rúsevnispolitikkur skal orðast á øllum arbeiðsplássum.</p>
<p type="listitem">Talið av rúsdrekka- og rúsevnisfríum umhvørvum skal økjast.</p>
<p type="listitem">Viðgerð fyri rúsdrekka- og rúsevnismisnýtslu.</p>
<p type="listitem">Fyribyrgjandi átøkini móti rúsdrekka- og rúsevnismisnýtslu skulu styrkjast.  Hetta er serliga       galdandi fyri tiltøk, sum eru ætlað børnum og ungum.</p>
<p type="listitem">Eftirlitið við innfl utningi av ólógligum rúsevnum skal gerast munadyggari og virknari.</p>
<p>Vitan um rúsdrekka- og rúsevnisvanar skal fáast til vega Ein fyritreyt fyri at fáa til vega vitan um rúsdrekka- og rúsevnisvanar hjá føroyingum – og serliga føroyskum ungdómi – er, at neyðug hagtøl eru til taks. Henda vitanin er eisini neyðug, tá talan er um at seta møgulig tiltøk í verk til tess at tálma rúsdrekka- og rúsevnismisnýtsluni og at fáa vitan um medisinsku, sosialu og samfelagsligu avleiðingarnar av misnýtsluni. Kanningin av heilsustøðuni hjá føroyingum fer m.a. eisini at lýsa rúsdrekkavanar hjá føroyingum. Kanningar av rúsevnisvanunum eiga somuleiðis at verða gjørdar.</p>
<p>Upplýsing um heilsuvandar við rúsdrekka- og rúsevnismisnýtslu Tað er av alstórum týdningi at upplýsa um heilsuvandarnar við rúsdrekka- og rúsevnismisnýtslu. Tiltøkini eiga serliga at verða ætlað børnum og ungum. Í dag fer henda kunning í høvuðsheitum fram í skúlunum, sjálvbodnum felagsskapum og Fyribyrgingarráðnum. Faldarin hjá ÍSF, sum er nevndur undirpartinum um royking, er eitt gott dømi um, hvussu ein slík upplýsing kann skipast.</p>
<p>Rúsdrekka- og rúsevnispolitikkur skal orðast á øllum arbeiðsplássum Á almennum arbeiðsplássum er orðaður ein rúsdrekka- og rúsevnispolitikkur. Endamálið við tí almenna rúsdrekka- og rúsevnispolitikkinum er at tryggja, at øll almenn arbeiðspláss eru rúsfrí, at fyribyrgja trupulleikum av rúsdrekka- og rúsevnum og geva starvsfólkum møguleika fyri so tíðliga sum gjørligt at koma burtur úr møguligari misnýtslu. Somuleiðis eru ásetingar um hjálp til viðgerð fyri misnýtsluna og mannagongdir í sambandi við møguliga uppsøgn orsakað av misnýtsluni. Miðað verður eftir, at tey arbeiðspláss, sum enn ikki hava orðað ein rúsdrekka- og rúsevnispolitikk, fara at gera tað.</p>
<p>Talið av rúsdrekka- og rúsevnisfríum umhvørvum skal økjast Øllum børnum og ungum eiga at standa góð og mennandi frítíðartilboð í boði í einum rúsdrekka- og rúsevnisfríum umhvørvi. Her eiga kommunurnar ein týðandi leiklut at seta í verk tilboð og útvega hølir o.a. í nærumhvørvinum, sum er neyðugt til tess at røkka endamálinum. Sum dømi kunnu nevnast Margarinfabrikkin í Havn, sum er eitt virkishús fyri børn og ung, og Virkishúsið fyri børn og ung í Klaksvík.</p>
<p>Viðgerð fyri rúsdrekka- og rúsevnismisnýtslu Tilboð um viðgerð fyri rúsdrekka- og rúsevnismisnýtslu eiga at standa øllum í boði, sum ynskja at sleppa undan misnýtsluni. Í dag fer viðgerð fyri rúsdrekkamisnýtslu í høvuðsheitum fram á tveimum viðgerðarstovnum. Á fíggjarlógini fyri 2005 vórðu játtaðar umleið 10 mió. kr. til viðgerð og eftirviðgerð á stovnunum báðum.</p>
<p>Fyribyrgjandi tiltøkini móti rúsdrekka- og rúsevnismisnýtslu skulu styrkjast. Hetta er serliga galdandi fyri tiltøk, sum eru ætlað børnum og ungum. Sum ein liður í arbeiðnum at minka um rúsdrekka- og rúsevnismisnýtsluna er neyðugt við fyribyrgjandi átøkum hesum viðvíkjandi. Fyribyrgingarráðið fær til uppgávu at skipa fyri og samskipa tey fyribyrgjandi tiltøkini. Tiltøkini kunnu snúgva seg um upplýsing, undirvísing, skeiðsvirksemi, og kunnu tey fara fram á t.d. skúlum og arbeiðsplássum. Á fíggjarlógini fyri 2005 letur landið 1,9 mió. kr. til fyribyrging herundir fyribyrgjandi tiltøk móti rúsdrekka. Upphæddin verður býtt millum Fyribyrgingarráðið og stuðul til tiltøk móti rúsdrekkamisnýtslu.</p>
<p>Eftirlitið við innfl utningi av ólógligum rúsevnum skal gerast munadyggari og virknari Til tess at fyribyrgja, at rúsevni verða innfl utt ólógliga til Føroya, er neyðugt við einum virknum, munadyggum og fjøltáttaðum eftirliti, sum skal forða fyri hesum. Í hesum sambandi er tað umráðandi við einum neyvum eftirliti við ferðafólki og ferðagóðsi, sum koma til Føroyar. Løgreglan hevur gjørt vart við, at ynskiligt er at fáa møguleika fyri at fáa útfl ýggjað ferðafólkalistar frá skipum, bátum og fl ogførum, tí á henda hátt fær løgreglan møguleika fyri at gera regluligar kanningar av ferðafólkamynstrinum hjá ávísum persónum. Hetta er ikki gjørligt í dag, orsakað av vantandi lógarheimild. Við tað at ferðafólkalistar eru eitt so týðandi amboð í arbeiðnum hjá løgregluni í sambandi við kanningar og avdúkingar av narkotikabrotsverkum, fer landsstýrið í næstum at taka neyðug stig til at veita løgregluni atgongd til ferðafólkalistarnar. Harumframt er umráðandi við einum neyvum samstarvi millum løgreglu og tollvald á eftirlitsøkinum, og eisini er umráðandi at hava eitt neyvt eftirlit við fraktini og postinum, sum kemur til Føroyar. Eitt styrkt eftirlit við fl eiri narkotikahundum er týdningarmikið. Størsti parturin av teimum narkotisku evnunum, ið hald verður lagt á, verður funnið av narkotikahundunum. Ein einsamallur hundur hevur ikki orku at leita leingi ísenn og kann sjálvandi bert vera á einum staði ísenn.4. Leiðin fram</p>
<p>Arbeiðið fyri fólkaheilsuni skal raðfestast hægri, enn tað higartil er gjørt. Tí enn hava vit ikki sæð allar avleiðingarnar av teimum mongu framherjandi fólkasjúkunum, sum raka her hjá okkum, júst sum tær raka aðrastaðir í Vesturheiminum.</p>
<p>Nógvir felagsskapir og einstaklingar hava arbeitt fyri at betra um heilsuna hjá okkum føroyingum. Men saknur hevur verið í eini samskipan av øllum tiltøkunum og eini felags almennari ætlan fyri, hvørja leið vit eiga at halda.</p>
<p>Nú skal vend koma í. Leiðin fram verður at kveikja áhugan og sameina allar føroyingar fyri fólkaheilsusakini.</p>
<p>Góðir vanar og javnvág Tað snýr seg um vanar. Og fólkaheilsa er ein avbjóðing til hesar vanar.</p>
<p>Tað er jú ein spurningur um eina skilagóða javnvág, sum vit øll kunnu liva við, heldur enn ein spurningur um einstakar og avbyrgdar orsøkir. Fólkasjúkur sum typa 2 diabetes, hjarta-æðrasjúkur og roykjaralungu kunnu partvís fyribyrgjast við sunnum kosti og sunnum livihátti.</p>
<p>Tí er tann stóra avbjóðingin at fáa fólk fl est til at fylgja vanligum ráðum um kostvanar og livihátt, ráð, sum so líðandi eru vorðin vælkend í huganum hjá fl est øllum. Tí vit vita, at vit eiga at røra okkum, at gevast við at roykja, at eta avmarkaðar nøgdir av feitti.</p>
<p>Og tann stóra avbjóðingin er eisini, at vit øll somul fara frá vitan og orðum til gerð.</p>
<p>Einstaklingar og samfelag Við teirri vitan, vit longu hava, og við teirri vitan, vit skulu fáa til vega, skulu vit øll gera okkara fyri, at vit vaksnu og børn okkara ikki enda sum ein støðugt vaksandi bólkur av einstaklingum, ið hevur tørv á viðgerð.</p>
<p>Okkurt kunnu vit gera sum einstaklingar. Vit kunnu hvør í sínum lagi taka tær mongu avbjóðingarnar upp: at gevast við at roykja, at drekka minni rúsdrekka, og at leggja kost- og likamsvanar um.</p>
<p>Og annað mugu vit gera sum samfelag: at bøta um livikorini yvirhøvur, við at skipa teir røttu karmarnar fyri eini góðari tilveru.</p>
<p>Politisk og umsitingarlig leiðsla Tað verður landsstýrismaðurin í almanna- og heilsumálum og Almanna- og heilsumálaráðið sum eiga evstu ábyrgdina av arbeiðinum fyri eini betri fólkaheilsu. Fyribyrgingarráðið fær til uppgávu at skipa fyri, at samskipa og at seta tiltøk í verk.</p>
<p>Fyribyrgingarráðið skal við tíðini mennast til eitt Fólkaheilsuráð, og við tíðini eisini verða til Føroya Fólkaheilsustovn, har tað yvirskipaða arbeiðið í sambandi við fólkaheilsu fer fram.</p>
<p>Karmar og innihald Arbeiðið fyri føroysku fólkaheilsuni skal fara fram á fl eiri ymiskum stigum og í fl eiri ymiskum pørtum av samfelagnum.</p>
<p>Karmarnir um eina betri fólkaheilsu skulu fyllast við átøkum og samtyktum um heilsu og trivnað, um rættan kost, um hóskandi nøgdir av frukt og grønmeti, um rørslu, royking og rúsdrekka. Hesi átøk og hesar samtyktir eiga at verða amboð til at seta mál og fremja fólkaheilsuna so nógvar staðir sum gjørligt: á arbeiðsplássum, skúlum, dagstovnum, sjúkrahúsunum, í frítíðarfeløgum, ja stutt sagt allar staðir, har vit ferðast á lívsins leið.</p>
<p>Karmarnir um eina betri fólkaheilsu skulu tryggjast við hóskandi lógarkarmum um eitt nú royking, rúsdrekka, arbeiðsumhvørvi og onnur heilsufrøðilig viðurskifti.</p>
<p>Miðvís heilsuátøk, ið taka støði í eini heildarætlan fyri fólkaheilsu, skulu røkka ávísum, væl greinaðum málbólkum, so sum skúlabørnum, fólki, ið sita nógv til arbeiðis, fólki við likamliga tungum arbeiði, og pensjónistum. Eisini serligir vandabólkar skulu røkkast, so sum roykjarar, fólk, ið eru ov feit, og rúsevnismisnýtarar.</p>
<p>Regluligar heilsukanningar skulu skipast fyri serligar málbólkar, so sum kanningar fyri lívmóðurkrabbamein, og fyribyrgjandi heilsukanningar fyri børn og ung.</p>
<p>Vit eiga at arbeiða fyri at økja tilvitanina um tann ovurstóra týdningin, sum eitt sosialt trygdarnet hevur. Familja, grannar, vinir og starvsfelagir eru týdningarmiklir partar í trygdarnetinum í gerandisdegnum, bæði til hugna, og tá ið á stendur.</p>
<p>Upplýsing Og seinast men ikki minst er neyðugt við upplýsing, upplýsing og aftur upplýsing. Vit mugu økja um kunnleikan og um førleikan til meira hugvekjandi og munabetri upplýsing um, hvussu stóran týdning fólkaheilsuátøkini hava fyri hvønn einstakan og fyri samfelagið. Fjølmiðlarnir eru í hesum sambandi ein týdningarmikil táttur, tí teir kunnu hava ein virknan leiklut til tess at fáa boðskapin út millum manna.</p>
<p>Hvør og hvussu? Skal fólkaheilsuætlanin fremjast, mugu Føroya landsstýri, Føroya løgting og føroysku kommunurnar taka saman hendur um at leggja leiðina, skapa møguleikarnar og ganga undan.</p>
<p>Tí hetta er ikki einans eitt arbeiði fyri Almanna- og heilsumálaráðið, heilsuverkið og Fyribyrgingarráðið. Hetta er eisini ein uppgáva fyri Mentamálaráðið, við øllum útbúgvingar- og mentunarstovnunum, fyri Vinnumálaráðið, sum hevur ábyrgd av arbeiðsmarknaðinum, fyri Innlendismálaráðið, sum hevur ábyrgd av umhvørvispolitikkinum, fyri Fiskimálaráðið, sum varðar av øllum okkara sjófólki, fyri Fíggjarmálaráðið, sum varðar av almenna starvsfólkapolitikkinum, og sum skal hjálpa okkum at húsast gagnliga og skilagott, og fyri Løgmansskrivstovuna, sum stendur fyri landsins ovastu leiðslu.</p>
<p>Kommunusamskipan Føroya og Føroya Kommunufelag varða av øllum tí lokala samfelagnum, skúlunum og dagstovnunum, og eiga saman við heimunum at gróðurseta og stimbra eina heilsugóða mentan.</p>
<p>Arbeiði og frítíð Men hetta er ikki einans ein uppgáva fyri tær almennu Føroyar. Skal hetta arbeiðið eydnast, mugu vit leggja soleiðis til rættis, at eisini partarnir á arbeiðsmarknaðinum, vinnulívið, fyritøkur, ja øll arbeiðspláss verða ein virkin partur í fólkaheilsuætlanini. Flestu okkara eru til arbeiðis størsta partin av degnum, so tað ber ikki til at yvirmeta týdningin av eini felags trivnaðar- og heilsumentan á arbeiðsplássum.</p>
<p>Fólkaheilsuætlanin skal gerast ítøkilig og livandi, ikki bara av heilsuverkinum, men av øllum landsmyndugleikum, stovnum, kommunum, dagstovnum, dagtilhaldum, skúlum, arbeiðsplássum, frítíðarfeløgum, ítróttarfeløgum, pensjónistafeløgum, ungmannafeløgum, skótum, gongufeløgum, kirkjum, samkomum, ølklubbum og bindiklubbum. Og vit kundu hildið áfram.</p>
<p>Fólksins ætlan Tað er ein veksandi áhugi og tilvitan millum fólk um, at tað er gott og týdningarmikið at liva sunt. Heilsuáhugin tekur seg fram, allastaðni spretta og taka heilsuátøk seg upp millum fólk. Tað er hendan rørslan, sum verður motorurin í fólkaheilsuætlanini frameftir. Tí skal hon eydnast, skal hon verða fólksins ætlan, heldur enn ein strangur fremstifi ngur.</p>
<p>Tað snýr seg eisini um at gera tilveruna betri fyri allar borgarar í hesum landinum. Við hesi ætlan um fólkaheilsupolitik er tað vónin, at vit øll kunnu fylgjast á leiðini fram ímóti eini betri fólkaheilsu í Føroyum.5. Niðurstøða</p>
<p>Endamálið við hesum áliti er at gera uppskot til ein yvirskipaðan fólkaheilsupolitik, ið tekur støði í eini hugburðsbroyting og heildarfatan av fólkaheilsuviðurskiftunum og í eini samskipan av tiltøkum, í staðin fyri tey meira spjaddu átøk, sum gjøgnum árini hava verið gjørd av myndugleikum, ráðum og felagsskapum.</p>
<p>Við støði í hesum hevur landsstýrið tikið stig til at orða ein fólkaheilsupolitikk, sum miðar eftir at styrkja almennu heilsustøðuna hjá føroyingum, við at eggja til heilsugóða lívsførslu, við at menna heilsufremjandi viðurskifti og við at fyribyrgja sjúkuelvandi og heilsuskaðilig viðurskifti sum heild í samfelagnum.</p>
<p>Álitið staðfestir í 1. kapitli, at greitt samband er millum vandatættir fyri fólkaheilsuna og fólkasjúkur, og at tað er týdningarmikið at málrætta heilsufremjandi og sjúkufyribyrgjandi tiltøkini móti vandatættunum og teimum málbólkum, sum eru viðkomandi fyri ymsu vandatættirnar.</p>
<p>At tað almenna eigur at skapa karmar og møguleikar fyri eini støðugari betran av fólkaheilsuni, og at tað er eitt politiskt ynski at skapa hesar karmar, verður staðfest fl eiri ferðir í álitinum. Men samstundis verður eisini í 2. kapitli gjørt greitt, at hvør einstakur borgari hevur ábyrgd av sínum egna lívi og harvið eisini av síni egnu heilsu.</p>
<p>Ein av niðurstøðunum í álitinum er, at eitt tað mest grundleggjandi fyri at kunna leggja eina miðvísa langtíðarætlan fyri fólkaheilsuna til rættis, er at fáa til vega størri vitan um verandi støðu í Føroyum, gjøgnum savnan, skráseting og kanning av hagtølum viðvíkjandi fólkaheilsuni. Men tað er eisini neyðugt at savna saman hagtøl í sambandi við tey tiltøk, sum verða framd, fyri at kunna meta um, hvussu virknir ymsu fyribyrgingarhættirnir eru.</p>
<p>Ásannandi, at tað ikki ber til at loysa allar trupulleikar ísenn, verður í álitinum mælt til at raðfesta tiltøkini fólkaheilsuni at frama, og í fyrstu atløgu at miðsavna tiltøkini um ávísar málbólkar.</p>
<p>Hóast vitanin um fólkaheilsu føroyinga er avmarka, so verður í álitinum víst á, at einstakar minni kanningar geva greiðar ábendingar um, at føroyingar dragast við júst somu trupulleikar innan fólkaheilsu, sum onnur lond. Og á summum økjum – t.d. royking – eru m.a. føroyskir ungdómar verri fyri enn ungdómar úr øðrum Norðanlondum. Innan matarvanar eru ábendingar um, at umleið helvtin av føroyingum viga ov nógv. Eisini vísa kanningar, at eldri skúlanæmingar eta ov ósunt, men samstundis verður víst á, at møguligt er við einføldum tiltøkum, so sum vatnkølarum á skúlunum, at minka munandi um nýtsluna av sodavatni o.l. Eisini onnur einføld tiltøk, so sum at stimbra og eggja til økta likamsrørslu hjá øllum aldursbólkum, og hjá øllum samfelagsbólkum, sum av eini hvørji orsøk røra seg ov lítið, eru týðandi partar av fólkaheilsuætlanini. Hetta krevur tó, at eisini tað almenna viðvirkar til at útvega neyðugar hentleikar til ymisk rørslutiltøk.</p>
<p>Tað er tó ikki á øllum økjum, at føroyingar eru verri fyri enn hini Norðanlondini. Rúsdrekkanýtslan pr. persón í Føroyum er millum tær lægstu í Norðanlondum, men tó er hon lutfalsliga høg fyri ungdómar. Tá talan er um rúsevni, er ikki nøkur greið mynd av støðuni. Staðfest verður tó, at so at siga øll sløg av rúsevnum fáast í Føroyum.</p>
<p>Tað kann kanska tykjast sum ein møtimikil uppgáva at broyta hugburð føroyinga til fólkaheilsu. Hetta kann nema við gamlar vanar og siðir – t.d. serføroysku matmentanina. Hinvegin er nógv sum bendir á, at alt fl eiri og fl eiri føroyingar hugsa um egna heilsu, at døma út frá teimum mongu sum íðka mosjónsítrótt, so sum renning, svimjing, gongutúrar og bóltspæl. Millum ung er undirtøkan í føroyskum kappróðri eisini størri enn nakrantíð.</p>
<p>Fyri árum síðani vóru helst ikki mong ið trúðu, at í fl eiri av londunum í okkara parti av heiminum fóru øll almenn arbeiðspláss at verða roykfrí í 2006. Kortini er hetta veruleiki. Tí er ongin orsøk at halda, at ikki eisini onnur heilsufremjandi og sjúkufyribyrgjandi tiltøk kunnu fremjast í Føroyum. Tað tekur tíð, men fyrr ella seinni verður rokkið á mál, um bert allir partar draga somu línu.6. Tilmæli</p>
<p>Eitt vælvirkandi fólkaheilsuarbeiði fevnir bæði um heilsufremjandi og sjúkufyribyrgjandi tiltøk.</p>
<p>Mælt verður til eina fólkaheilsuætlan, sum er í tveimum pørtum:</p>
<p>A. Fáa vitan til vega um fólkaheilsustøðu føroyinga, og B. Ítøkilig heilsufremjandi og sjúkufyribyrgjandi tiltøk</p>
<p>A. Útvegan av vitan: Landsstýrið hevur sett sær sum mál, at fólkaheilsustøðu føroyinga verður kannað og at fáa tilevnað vælvirkandi eftirlitsskipanir, sum skulu tryggja, at tað ber til fylgja ella líta at heilsustøðuni hjá fólki, gongdini viðvíkjandi sjúku– og deyðatíttleika og gongdini viðvíkjandi vandatættum.</p>
<p>Mál: Fólkaheilsustøða føroyinga verður kannað og at fáa tilevnað vælvirkandi eftirlitsskipanir.</p>
<p type="listitem">Tiltøk:</p>
<p type="listitem">Farið verður undir at gera ein kanning, sum lýsir livihátt, heilsu og sjúkutíttleika hjá uml. 3.000     tilvildarliga valdum føroyingum.</p>
<p type="listitem">Vælvirkandi eftirlitsskipanir skulu tilevnast, sum fylgja heilsustøðuni í fólkinum,  gongdini viðvíkj-     andi sjúku og deyðatíttleika og gongdini viðvíkjandi vandatættum.</p>
<p>B. Heilsupolitisk mál og tiltøk: Niðanfyri eru høvuðstættirnir í teimum heilsupolitisku málunum og teimum tiltøkum, sum mælt verður til skulu fremjast:1. Fyribyrgjandi heilsukanning Tað er ætlan landsstýrisins, at vit í seinasta lagi í 2009 hava eina skipan við vælvirkandi fyribyrgjandi heilsukanning. Ætlanin er at byrja við fólki í miðum aldri. Orðast skal ein krabbameinsvirkisætlan.2. Kostur Mál: Miðað verður eftir, at føroyingar eta heilsugóðan kost. Serliga skal dentur verða lagdur á børn í dagansing og næmingar í fólkaskúlanum og at bøta um matumstøðurnar á skúlunum. Talið av føroyingum, sum viga ov nógv, skal minka munandi.</p>
<p type="listitem">Tiltøk:</p>
<p type="listitem">Vitan um kostvanar og vekt hjá føroyingum skal fáast til vega.</p>
<p type="listitem">Átøk viðvíkjandi sunnum kosti og kostvanum skulu gerast.</p>
<p type="listitem">Kostætlan fyri børn í dagansing og næmingar í skúlunum skal orðast.</p>
<p type="listitem">Lýsingarátak,  sum skal fremja sunnari kostvanar, skal gerast.</p>
<p type="listitem">Eitt kosttoymi skal skipast.3.  Rørsla Mál:  Talið av teimum, sum røra seg regluliga skal økjast munandi. Rørsla skal vera ein natúrligur partur  av gerandisdegnum.  Í 2015 skulu allir skúlanæmingar hava ein skúlatíma í ítrótti dagliga.</p>
<p type="listitem">Tiltøk:</p>
<p type="listitem">Vitan um rørslu og rørsluvanar skal fáast til vega.</p>
<p type="listitem">Rørsluætlan fyri børn á dagstovnum og næmingar í skúlunum skal gerast.</p>
<p type="listitem">Møguleikarnir fyri kroppsvenjing á arbeiðsplássum skulu betrast.</p>
<p type="listitem">Øktur dentur skal leggjast á mosjónsvirksemi innan ítróttin.</p>
<p type="listitem">Súkklubreytir skulu gerast.</p>
<p type="listitem">Likamsvirkni hjá gomlum skal økjast.</p>
<p type="listitem">Skipað verður fyri einum rørsluári – <span type="quote">“Føroyar í rørslu”</span>.4.  Royking Mál:  Talið av teimum, sum roykja, skal í mesta lagi vera 20% í 2009. Í 2015 skal talið av roykjarum í  mesta lagi vera 15%.  Talið av teimum, sum byrja at roykja, skal minka munandi.  Miðað eftir,  at árgangirnir hjá teimum,  sum eru fødd í 2000 og seinni,  verða roykfríir.</p>
<p>Roykfrí umhvørvi skulu støðugt økjast. Í almenna rúminum, har fólk koma saman í sambandi við arbeiði ella frítíð skal verða roykfrítt í seinasta lagi í 2009.</p>
<p type="listitem">Tiltøk:</p>
<p type="listitem">Dagføring av lógarverkinum.</p>
<p type="listitem">Vitan um roykivanar hjá føroyingum.</p>
<p type="listitem">Upplýsing um heilsuvandar við at roykja.</p>
<p type="listitem">Færri (nýggar) roykjarar.</p>
<p type="listitem">Roykipolitikkur.</p>
<p type="listitem">Talið av roykfríum umhvørvum skal økjast.</p>
<p type="listitem">Tilboð um roykiavvenjing.</p>
<p type="listitem">Tubbaksprísurin skal regulerast.</p>
<p type="listitem">Samstarvsfelagar í tiltøkum móti royking.5.  Rúsdrekka og rúseitur Mál: Minkast skal um rúsdrekka- og rúsevnismisnýtsluna,  og harvið skal eisini minkast um medisinsku  og sosialu skaðaárinini av misnýtsluni.  Útseta byrjunaraldurin tá ung byrja at drekka rúsdrekka.  Tryggja  børnum og ungum ein uppvøkstur, sum er fríur fyri rúsdrekka- og rúsevnismisnýtslu. Rúsevnisfríar  Føroyar.</p>
<p type="listitem">Tiltøk:</p>
<p type="listitem">Vitan um rúsdrekka- og rúsevnisvanar skal fáast til vega.</p>
<p type="listitem">Upplýsing um heilsuvandar við rúsdrekka- og rúsevnismisnýtslu.</p>
<p type="listitem">Rúsdrekka- og rúsevnispolitikkur skal orðast á øllum arbeiðsplássum.</p>
<p type="listitem">Talið av rúsdrekka- og rúsevnisfríum umhvørvum skal økjast.</p>
<p type="listitem">Viðgerð fyri rúsdrekka- og rúsevnismisnýtslu.</p>
<p type="listitem">Fyribyrgjandi átøkini móti rúsdrekka- og rúsevnismisnýtslu skulu styrkjast.   Hetta er serliga galdandi fyri tiltøk, sum eru ætlað børnum og ungum.</p>
<p type="listitem">Eftirlitið við innfl utningi av ólógligum rúsevnum skal gerast munadyggari og virknari.7.  Kelduyvirlit</p>
<p>Andreassen, J.; Patursson, M.; Hammer, A.M.; Hansen, S.; Larsen, S.; Róin, J.; Gaard, K. Álit til landsstýrismannin um viðgerðarviðurskiftini hjá sjúklingum við typu 2 diabetes. Familju- og heilsumálaráðið. 2003.</p>
<p xml:lang="dan">Arbejdsmiljøinstituttet. Passiv rygning – et problem inden for restaurationsbranchen. Helbredsvirkninger. Risikovurdering. Intervention. København. 2004.</p>
<p xml:lang="dan">Astrup, A.; Andersen, N.L.; Stender, S.; Trolle, E. Kostrådene 2005. Ernæringsrådet &amp; Danmarks Fødevareforskning. 2005.</p>
<p xml:lang="dan">Dansk selskab for almen medicin. Type 2 diabetes i almen praksis. En evidensbaseret vejledning. 2004.</p>
<p xml:lang="dan">Dansk Selskab for Intern Medicin. Dansk Endokrinologisk Selskab &amp; Dansk Selskab for almen medicin. Type 2 diabetes og det metaboliske syndrom – diagnostik og behandling. Klaringsrapport. Nr. 6. 2000.</p>
<p xml:lang="dan">ESPAD Report 2003: Alcohol and Other Drug Use Among Students in 35 European Countries. Hibell, B.; Anderson, B.; Bjarnason, T.; Kokkevi, A.; Morgan, M.; Ahlstrom, S.; Balakireva, O. The European School Survey Project on Alcohol and Other Drugs (ESPAD), Council of Europe. Pompidou Group. The Swedish Council for Information on Alcohol and Other Drugs (CAN). 2004.</p>
<p xml:lang="dan">Framework Convention on Tobacco Control. WHO. 2003.</p>
<p xml:lang="dan">Friis, J.; Juncker, P.; Manniche, C.; Petersen, J.; Steengaard-Pedersen, K. Reumatologi. Foreningen af Danske Lægestuderendes Forlag. 2001.</p>
<p>Fyribyrgingarráðið í samstarvi við Granskingardepilin fyri Økismenning. Matarvanar hjá fólkaskúlanæmingum við atliti at mati, drekka og rørslu. 2005.</p>
<p xml:lang="dan">Færgeman, O.; Christensen, B.; Hansen, H.S.; Jensen, G.B.; Melchior, T.M.; Nordestgård, B.G.; Thomsen, T. Sekundær og primær forebyggelse af koronar hjertesygdom med særligt henblik på dyslipidæmi. Dansk Cardiologisk Selskab. Klaringsrapport. 2000.</p>
<p xml:lang="dan">Gormsen, K.; Hohwy, E.; Kleist, N.; Gotfredsen, I. Behandling af psykiske lidelser af ikke-psykotisk karakter. Dansk Psykiatrisk Selskab. 2001.</p>
<p xml:lang="dan">Indenrigs- og Sundhedsministeriet &amp; Ministeriet for Familie – og Forbrugeranliggender. En forstærket indsats mod svær overvægt. 2005.</p>
<p>Joensen, H.L. &amp; Weihe, P. <span type="quote">“Astma á føroyskum fi skavirkjum”</span>. Trygd og Trivni 2005. 3-4: 16-17.</p>
<p xml:lang="dan">Juel, K. &amp; Døssing, M. Kol i Danmark. Sygdommen der hver dag koster 10 danskere livet. Statens Institut for Folkesundhed. København. 2003.</p>
<p xml:lang="dan">Lange, P. <span type="quote" xml:lang="dan">“Ha det lodt - lenger”</span>. Norsk Bokforlag AS, Røyse, Norge. 1999.</p>
<p xml:lang="dan">Lange, P.; Hansen, J.G.; Iversen, M.; Madsen, F.; Munch, E.; Rasmussen, F.V.; Vestbo, J. Diagnostik og behandling af kronisk obstruktiv lungesygdom. Dansk Lungemedicins Selskab og Dansk Selskab for Almen Medicin. Klaringsrapport. 1998.</p>
<p>Middelboe, T.; Eplov, L.F.; Vange, B.; Kistrup, K.R.; Lajer, M.; Aggernæs, H. <span type="quote" xml:lang="dan">”Sundhedsfremme og forebyggelse i psykiatrien – et dansk perspektiv”</span>. Ugeskrift for Læger. 2002.</p>
<p xml:lang="dan">NOMESCO. Health Statstics in the Nordic Countries 2003. Nordisk Medicinalstatistisk Komité. København. 2005.</p>
<p xml:lang="dan">Nordic Council of Ministers. Nordic Nutrittion. Recommendations 2004. Integrating nutrition and physical activity. Nord 2004:013. København. 2005.</p>
<p>Peto, R.; Lopez, A.; Boreham, J.; Thun, M.; Heath, C. <span type="quote" xml:lang="dan">”Mortality from tobacco in developed countries: indirect estimation from national vital statistics”</span>. The Lancet. Vol. 339: 1268-78.</p>
<p xml:lang="dan">Prescott, E. Tobaksrygning og rygestop: Konsekvenser for sundheden. Viden- og dokumentationsenheden, Sundhedsstyrelsen. 2004.</p>
<p xml:lang="dan">Rasmussen, S.R. Livstidssundhedsomkostninger for rygere og aldrig-rygere. Årlige omkostninger ved passiv rygning. DSI Institut for Sundhedsvæsen. København. 2004.</p>
<p>Rúsdrekka- og Narkotikaráðið. Ársfrágreiðing. 1994.</p>
<p>Rúsdrekkasøla Landsins. Ársfrágreiðing. 2004.</p>
<p>Sigvardsen, P.J. &amp; Kragesteen, J. Ávegis til Nullhugsjónina. Álit um ferðslutrygdarpolitikk í Føroyum. Ráðið fyri Ferðslutrygd. 2003.</p>
<p>Sjúklingaskráin. 2005.</p>
<p xml:lang="dan">Sundhedsstyrelsen. Dødsårsagsregistret. 2001. Sundhedsstyrelsen. National Kræftplan. København. 2000.</p>
<p xml:lang="dan">Sundhedsstyrelsen og Fødevaredirektoratet. Osteporose. Forebyggelse, diagnostik og behandling. København. 2000.</p>
<p xml:lang="dan">Teknologirådet. Handlingsplan for forebyggelse af overfølsomhed og allergiske sygdomme i Danmark 2001-2005. 2000.</p>
<p>Vestergaard, T. &amp; Zachariassen, P. 1987. <span type="quote">”Føðslukanning 1981–82”</span>. Fróðskaparrit 33:5–18.</p>
<p>Weihe, P.; Steuerwald, U.; Taheri, S.; Faeroe, O.; Veyhe, A.S.; Nicolajsen, D. Kapittul 6: <span type="quote" xml:lang="dan">“The Human Health programme in the Faroe Islands 1985-2001”</span>. Í: Deutch B. and Hansen J.C. (Eds). Amap Greenland and the Faroe Islands 1997-2001. Vol. 1: Human Health. Ministry of Environment, Denmark. 2003.</p>
<p>Weihe, P. &amp; Wang, A.G. <span type="quote">”Føroyskt tilfar og viðmerkingar”</span>. Í: Rúsdrekka í Norðurlondum. Hauge, R.; Irgens-Jensen, O. Eds. Rúsdrekka- og Narkotikaráðið. 1994.</p>
<p>ÍSF. <span type="quote">”Í okkara felag vita øll, hvørjar reglur eru galdandi”</span>. Soleiðis tosa vit um rúsdrekka og tubbak í felagnum. 2006.</p>
<p>Yvirlit yvir myndir</p>
<p>Mynd 1: Sambandið millum vandatættir og fólkasjúkur</p>
<p>Mynd 2: Kostklingra</p>
<p>Mynd 3: Kostsamanseting</p>
<p>Mynd 4: Vekt hjá føroyingum</p>
<p>Mynd 5: BMI</p>
<p>Mynd 6: BMI hjá sjómonnum 2001-2004</p>
<p>Mynd 7: Miðal BMI hjá dreingjum</p>
<p>Mynd 8: Miðal BMI hjá gentum</p>
<p>Mynd 9: Rørsla hjá føroyingum 15 ár og eldri</p>
<p>Mynd 10: Vísir hvussu nógvir føroyingar 15 ár og eldri roykja</p>
<p>Mynd 11: Býtið millum <span type="quote">”vanligar”</span> roykjarar og stórroykjarar</p>
<p>Mynd 12: Aldurin, tá fólk byrja at roykja</p>
<p>Mynd 13: Roykivanar hjá næmingum í 9. flokki</p>
<p>Mynd 14: Roykivanar hjá næmingum í 9. flokki í Evropa</p>
<p>Mynd 15: Nýtsla av alkoholi pr. persón 15 ár og eldri í tíðarskeiðnum 1970-2004</p>
<p>Mynd 16: Alkoholnýtsla í litrum av reinum alkoholi pr. persón 15 ár og eldri</p>
<p>Mynd 17: Alkoholnýtslan hjá næmingum í 9. flokki í Evropa</p>
<p>Hentar slóðir</p>
<p>Føroyar www.fyribyrg.fo – Fyribyrgingarráðið www.ahr.fo – Almanna- og heilsumálaráðið www.apotek.fo – Apoteksverkið www.politi.fo – Løgreglan</p>
<p xml:lang="dan">Danmark www.folkesundhed.dk – Statens Institut for folkesundhed www.sundhed.dk www.folkesygdom.dk</p>
<p>Svøríki www.fhi.se – Statens folkhälsoinstitut</p>
<p>Noreg www.folkehelsa.no – Nasjonalt folkehelseinstitutt</p>
<p>Finnland www.ktl.fi – Finlands folkhälsoinstitut www.folkhalsan.fi</p>
<p>Ísland www.landlaeknir.is – Landlæknisembættið</p>
<p xml:lang="dan">Heimsheilsustovnurin WHO www.who.int/en/</p>
<p>Almanna- og heilsumálaráðið</p>
<p>Eirargarður 2 . FO-100 Tórshavn . Tel 30 40 50 . Faks 35 40 45 . ahr@ahr.fo . www.ahr.fo</p>
</body></document>
