<document xml:lang="fao" id="no_id"><header><title/><genre code="admin"/><author><unknown/></author><wordcount>21769</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2008.00 skjott_syftir_seidir_[1].pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Neyðugt er at miða ímóti at minka útlátið av veðurlagsgassi fyri allar</p>
<p>útlátsbólkar, tí útlátið hevur sama virknað á umhvørvið, uttan mun</p>
<p>til hvaðan, tað kemur. Minkingin í útlátinum eigur, um gjørligt, at</p>
<p>fevna um allar partar av samfelagnum. Hetta verður mett sum besta varandi</p>
<p>loysn, og er í samljóði við umhvørvisligu meginregluna um, at tað er dálkarin,</p>
<p>sum skal rinda fyri útlátið, meðan tey, ið ikki dálka, onki skula rinda.</p>
<p>Ymiskt er, hvussu stórt útlátið frá teimum ymsu útlátsbólkunum er. Somu</p>
<p>leiðis er munur á teimum møguleikum, ið eru at minka um útlátið við tøkni</p>
<p>ligum átøkum, broyttum brúksmynstri og rakstri, ella umlegging til varandi</p>
<p>orkukeldur. Ásannandi hetta, hevur verkætlanarbólkurin víst á munadygg</p>
<p>átøk, ið kunnu geva skjót úrslit, og átøk, ið kunnu gerast yvir longri tíð.</p>
<p>Átøkini, sum kunnu fremjast beinanvegin og í nærmastu framtíð, verða rópt</p>
<p><em type="italic">skjótt syftir seiðir</em>, meðan átøk, ið krevja drúgvari fyrireiking, verða rópt<em type="italic">tunga</em> </p>
<p><em type="italic">takið</em>. Samanlagt geva<em type="italic">skjótt syftu seiðirnir og tunga takið</em>landsstýri og løgtingi </p>
<p>eitt ítøkiligt grundarlag at fremja eina framtíðar veðurlagspolitiska skrá.</p>
<p>Veðurlagsbólkurin hevur eisini lagt seg eftir at gera uppskot til tiltøk, sum</p>
<p>geva størsta niðurskurðin fyri minst møguligar íløgur. Av tí, at tað bert í sera</p>
<p>avmarkaðan mun eru framd orkusparandi tiltøk í Føroyum, eru nógvir</p>
<p>ótroyttir møguleikar, tá ið um orkusparing ræður – altso, nógvir skjótt syftir</p>
<p>seiðir og harvið møguleikar fyri at minka um útlátið av veðurlagsgassi. Í mun</p>
<p>til onnur lond, sum hava sett orkusparandi tiltøk í verk fyri fleiri árum síðani,</p>
<p>kunnu vit í Føroyum vísa á fleiri<em type="italic">skjótt syftar seiðir.</em> </p>
<p><em type="italic">Skjótt syftir seiðir</em>eru átøk, sum kunnu fremjast lutfalsliga skjótt og lætt, og sum </p>
<p>kunnu minka munandi um útlátið av veðurlagsgassi.<em type="italic">Tunga takið</em>eru tiltøk, ið eru drúgvari at fremja. </p>
<p><em type="bold">Skjótt syftir seiðir</em> </p>
<p><em type="bold">og tunga takið</em> </p>
<p><em type="bold">Virkisætlan at minka útlátið av veðurlagsgassi</em> </p>
<p>Útgivið hava:</p>
<p>Umhvørvisstovan &lt;www.us.fo&gt; og Innlendismálaráðið &lt;www.imr.fo&gt; Um tilfar í hesi frágreiðing verður endurgivið, skal vísast til útgávuna.</p>
<p>Myndir: Martin Sirkovsky, s. 11 Jóhanna Olsen, s. 15 Kalmar Lindenskov Tekning: Ole Wich Málslig gjøgnumgongd og layout: Gramar Spf | &lt;www.gramar.fo&gt;</p>
<p>© Tórshavn 2008 ISBN 978-99918-819-0-4</p>
<p>Prentað á Multiart Silk 130gm, sum lýkur treytirnar í norðurlendsku svanamerkja skipanini Prent: Føroya Prent Pf | &lt;www.foroyaprent.fo&gt;</p>
<p>Upplag: 1.000 eintøk</p>
<p><em type="bold">Innihaldsyvirlit</em> </p>
<p>Fororð. . . . . . . . . . . . . . . . . . . . . . . . . . . . . . . . . . . . . . 4 Samandráttur . . . . . . . . . . . . . . . . . . . . . . . . . . . . . . . . . . . . . . 5 Tilmæli. . . . . . . . . . . . . . . . . . . . . . . . . . . . . . . . . . . . . . 9 1. Orkuveiting. . . . . . . . . . . . . . . . . . . . . . . . . . . . . . . . . . . 11 Vindorka . . . . . . . . . . . . . . . . . . . . . . . . . . . . . . . . . . . . . 11 Vatnorka . . . . . . . . . </p>
<p><em type="bold">Fororð</em> </p>
<p>Síðst í apríl mánaði 2008 samtykti landsstýrið, at gera eina virkisætlan, sum skuldi</p>
<p>vísa á møguleikar at minka um útlátið av veðurlagsgassi í Føroyum. Táverandi</p>
<p>Løgmálaráð heitti í skrivi dagfestum 30. apríl 2008 á Umhvørvisstovuna um at</p>
<p>hava formansskapin í arbeiðsbólki, ið skuldi gera uppskot til nevndu virkisætlan.</p>
<p>Arbeiðssetningurin hjá verkætlanarbólkinum var at lýsa, greina og mæla til tiltøk, ið</p>
<p>kunnu minka um útlátið av veðurlagsgassi. Tilmælini skulu vísa á møguleikar at minka</p>
<p>um útlátið og vera grundarlag undir teimum tiltøkum, sum eru neyðug fyri at Føroyar</p>
<p>kunnu lúka krøvini í nýggju avtaluni, sum væntandi verður samtykt á ST veðurlagsráð</p>
<p>stevnuni í Keypmannahavn í desember 2009.</p>
<p>Partur av arbeiðinum hevur verið at gera eitt yvirlit og eina greining av flest møgulig</p>
<p>um tiltøkum. Hetta er gjørt fyri at varpa ljós á fjøltáttaðar møguleikar at minka um</p>
<p>útlátið í teimum ymsu útlátsbólkunum. Í arbeiðinum er serligur dentur lagdur á at lýsa,</p>
<p>hvussu stóra minking í útlátinum av veðurlagsgassi, einstøku tiltøkini kunnu bera við</p>
<p>sær. Harumframt hevur bólkurin mett um kostnaðin av tiltøkunum, og um tørvur er á</p>
<p>nýggjari ella broyttari lóggávu.</p>
<p>Bólkurin hevði sín fyrsta fund hin 14. mai 2008, og til samans hava tíggju fundir verið</p>
<p>hildnir. Eisini hava fundir verið við aðrar partar. Virkisætlanin lýsir eina røð av tiltøkum.</p>
<p>Av tí at stundir ikki hava verið til at fara niður í smálutir við øllum tiltøkunum, er</p>
<p>neyðugt at arbeiðið við at ítøkiliggera tiltøkini heldur fram.</p>
<p>Tilevnað virkisætlanina hevur ein verkætlanarbólkur, ið varð mannaður við umboðum</p>
<p>fyri avvarðandi aðalráð og stovnar:</p>
<p><em type="italic">Jóhanna Olsen</em>, forkvinna, og<em type="italic">Suni Petersen</em>av Umhvørvisstovuni </p>
<p><em type="italic">Anni á Hædd</em>og<em type="italic">Kristvør Poulsen</em>úr Innlendismálaráðnum </p>
<p><em type="italic">Mortan Simonsen</em>úr Fíggjarmálaráðnum </p>
<p><em type="italic">Ulla Svarrer Wang</em>úr Fiskimálaráðnum </p>
<p><em type="italic">Terji Durhuus</em>av Jarðfeingi </p>
<p><em type="italic">Jón Thorsteinsson</em>úr Vinnumálaráðnum </p>
<p><em type="italic">Armgarð Steinhólm</em>og<em type="italic">Ole Jensen</em>av Landsverki </p>
<p><em type="italic">Niels Petersen</em>úr Skúlabókagrunninum </p>
<p><em type="bold">Samandráttur</em> </p>
<p>Veðurlagssáttmálin hjá ST, har ásett er, at útlátið av veðurlagsgassi skal skerjast,</p>
<p>fevnir eisini um Føroyar. Føroyska útlátið hevur verið vaksandi tey seinastu</p>
<p>árini, og liggur í dag umleið 11% hægri enn í 1990. Roknast kann við, at altjóða</p>
<p>kravið um minking fram til 2020 verður millum 20 og 30% í mun til 1990. Hetta merkir,</p>
<p>at útlátið hjá okkum skal skerjast umleið 30 til 40% í mun til útlátið í dag.</p>
<p>Virkisætlanin<em type="italic">Skjótt syftir seiðir og tunga takið</em>vísir, at eyðsýndir møguleikar eru at </p>
<p>minka útlátið hjá flest øllum útlátsbólkum. Tiltøkini fevna víða og snúgva seg bæði um</p>
<p>tiltøk, sum beinleiðis bera við sær eina minking í útlátinum, og harumframt um tiltøk,</p>
<p>ið eru amboð sum stuðla undir, at ein minking í útlátinum fer fram.</p>
<p>Yvirlit yvir møguleikar at minka útlátið av veðurlagsgassi</p>
<p><em type="bold">TILTØKMinking íaltTíðarætlan</em> <em type="bold">%2009-11 2012-14 2015-20 eftir 2020</em> </p>
<p><em type="bold">Orkuveiting</em> </p>
<p>Vatnorka (Eiði 2 + útbyggingarmøguleikar samb. SEV, íalt 154 mió. kWh/ár)14%2%3%4%5% Útbyggja vindorku (8 MW, 30 mió. kWh)3%3% Vind- og vatnpumpuskipan1%1% Útbyggja fjarhita og nýta avlopshitan frá Sundi og Hjalla (140 mió kWh)5%1%2%2%</p>
<p><em type="bold">Orkuveiting íalt23%</em>6%6%6%5% </p>
<p><em type="bold">Akkumulerað6%12%18%23%</em> </p>
<p><em type="bold">Sethús og aðrir bygningar</em> </p>
<p>Skifta oljufýring og ketil v.m.4%1%1%2% Bjálva, tetta, skifta vindeygu v.m.6%1%2%3% Virknari húsarhaldstól, spariperur, broyta atburð o.s.fr.1%1%</p>
<p><em type="bold">Bygningar íalt11%</em>3%3%5%0% </p>
<p><em type="bold">Akkumulerað3%6%11%11%</em> </p>
<p><em type="bold">Ferðsla</em> </p>
<p>Minka ferðslu við privatbili0-1%0%0,5% Orkusparandi ferðsla og akfør0-1%</p>
<p><em type="bold">Ferðsla íalt1%</em>0%0,5%0,5%0% </p>
<p><em type="bold">Akkumulerað0%0,5%1%1%</em> </p>
<p><em type="bold">Skip og onnur vinna</em> </p>
<p>Minka flotan10%10% Natúrlig tillaging, avgjald, CO-kvotur o.a.5%1%2%2%</p>
<p><em type="bold">Skip og onnur vinna íalt15%</em>1%2%2%10% </p>
<p><em type="bold">Akkumulerað1%3%5%15%</em> </p>
<p><em type="bold">TIL SAMANS50%</em>10%11%14%15% </p>
<p><em type="bold">Akkumulerað10%21%35%50%</em> </p>
<p><em type="italic">Í talvuni eru vístir møguleikar at minka um orkunýtsluna og harvið útlátið av CO.</em> <em type="italic">Verða øll tiltøkini framd, kann samlaða CO-útlátið skerjast við einari helvt. Fram til 2020</em> <em type="italic">kann útlátið skerjast við umleið 35%.</em> <em type="italic">Atlit eru ikki tikin at einum møguligum búskaparvøkstri, sum kann ávirka orkunýtsluna,</em> <em type="italic">so at CO-skerjingin verður minni enn víst er í talvuni.</em> </p>
<p>Sethús og bygningar</p>
<p>11%minking</p>
<p><em type="bold">Tiltøk at minka um útlátið av veðurlagsgassi frá sethúsum o.ø. bygningum</em> </p>
<p type="listitem">• Skifta oljufýr/ketil (kravt eftirlit) – 3-4%</p>
<p type="listitem">• Bjálva og tetta – 6%</p>
<p type="listitem">• Virknari húsarhaldstól v.m. – 1%</p>
<p><em type="italic">Amboð at fremja orkusparing í</em> <em type="italic">sethúsum o.ø. bygningum</em> </p>
<p>CO-gjald Stuðul til orkusparandi tiltøk</p>
<p>Løgujáttan til almennar bygningar Kunning – óheft orkuvegleiðing</p>
<p>Orkumerking</p>
<p>Skip og onnur vinna</p>
<p>15%minking</p>
<p><em type="bold">Tiltøk, ið skulu minka um útlátið av veðurlagsgassi frá skipum</em> </p>
<p type="listitem">• Tillaging og nýtøkni – 5%</p>
<p type="listitem">• Minka flotan og royndina – 10%</p>
<p><em type="italic">Amboð at tálma útlátið av COfrá skipum o.ø. vinnuvirkjum</em> <em type="italic">og at minka veiðiflotan</em> </p>
<p>CO-gjald / CO-kvotur</p>
<p>Avtaka stuðulsskipanir Tilfeingisrenta</p>
<p>Orkusparandi reiðskapur Umhvørvis- og orkustýring</p>
<p>Virkisskráseting BAT – besta tøka tøkni</p>
<p>Skráseta orkunýtsluna <em type="bold">Tiltøk at minka um útlátið av veðurlagsgassi frá flutningsakførum</em> </p>
<p>Ferðsla og flutningur</p>
<p>Minka ferðslu við privatbili – 0-1% • Orkusparandi ferðsla – 0-1% •</p>
<p><em type="italic">Amboð at minka ferðslu við privatbili</em> </p>
<p xml:lang="dan">CO-gjald</p>
<p>Ókeypis felagsferðslu Avtaka ferðastuðul</p>
<p>Kunning – t.d. virða hámarksferð</p>
<p>1%minking</p>
<p>Orkuveiting</p>
<p>23%minking</p>
<p><em type="bold">Tiltøk, ið skulu minka um útlátið av veðurlagsgassi</em> <em type="bold">frá orkuveitingini</em> </p>
<p type="listitem">• Útbyggja vatnorkuna – 14%</p>
<p type="listitem">• Útbyggja vindorkuna – 3%</p>
<p type="listitem">• Vind- og vatnpumpuskipan – 1%</p>
<p type="listitem">• Útbyggja arhitakervið – 5%</p>
<p type="listitem">• Taka støðu til Íslandskaðal</p>
<p>At gera Føroyar minni bundnar at olju, eitt nú við alternativum orkuskipanum og</p>
<p>orkusparing, er av stórum týdningi fyri føroyska búskapin. Skilagóðar íløgur fara at gera</p>
<p>framleiðslukostnaðin hjá føroysku vinnuni minni ávirkiligan av oljupríssveiggjum.</p>
<p>Nýtslumøguleikarnir hjá einstaka húsarhaldinum verða eisini minni avmarkaðir av</p>
<p>oljupríssveiggjum, og oljan fer sum frá líður at fáa minni týdning fyri úrslitið á føroyska</p>
<p>handilsjavnanum.</p>
<p>Tiltøk at minka um útlátið av veðurlagsgassi fara tí at gera sítt til at samfelagsbúskap</p>
<p>urin verður minni órógvaður av sveiggjum í oljuprísinum.</p>
<p>Okkum øllum áliggur at minka um útlátið av veðurlagsgassi, og tí eigur ein virkisætlan,</p>
<p>ið hevur til endamáls at minka um útlátið av veðurlagsgassi, at umfata allar bólkar í</p>
<p>samfelagnum. At minka um útlátið verður ikki gjørt eftir einum degi, og tí er sera</p>
<p>umráðandi, at gera greitt, at vit skulu undir at leggja eina langtíðarætlan, sum byggir á</p>
<p>breiða politiska semju soleiðis, at ætlanin verður fylgd, hóast tað politiska landslagið</p>
<p>broytist.</p>
<p>Tað er okkara vón, at tey tiltøk, sum verða sett í verk, verða bygd á eina breiða politiska</p>
<p>semju. Tí hóast nakrir lætt syftir seiðir eru á leiðini, er eingin ivi um, at tað eisini verða</p>
<p>tung tøk, ið skulu takast, og tí er eitt áhaldandi arbeiði alneyðugt. Vit náa tí neyvan á</p>
<p>mál, uttan so at vit øll eru saman um at taka tað tunga takið.</p>
<p><em type="bold">Samlað CO2-minking</em> </p>
<p><em type="bold">Orkuveiting</em> </p>
<p><em type="bold">18 % minking</em> </p>
<p><em type="bold">Sethús og bygningar</em> </p>
<p><em type="bold">11 % minking</em> </p>
<p><em type="bold">Ferðsla</em> </p>
<p><em type="bold">1 % minking</em> </p>
<p><em type="bold">Skip og onnur vinna% minking</em> </p>
<p><em type="italic">Kurva, ið vísir minkingina í útlátinum av veðurlagsgassi í tíðarskeiðnum 2008-2020</em> </p>
<p><em type="bold">TILMÆLI</em> </p>
<p>Endamálið við virkisætlanini er at vísa á, hvussu útlátið av veðurlagsgassi kann</p>
<p>verða minkað. Tiltøkini, sum eru grundarlagið undir virkisætlanini, eru sera ymisk.</p>
<p>Fyri nøkur tiltøk ber til at meta um, hvussu stóra minking í CO, tey bera við sær,</p>
<p>meðan onnur tiltøk eru grundarlag undir øktari vitan og tilvitan um orkusparingar og</p>
<p>effektiviseringar.</p>
<p>Onnur álit, ætlanir og „Visjón 2015“ eru brúkt sum grundarlag undir virkisætlanini.</p>
<p>Serliga eru ítøkiligu tiltøkini í „Yvirskipaða orkupolitikkinum” frá 2006 nýtt nú</p>
<p>virkisætlanin hevur verið gjørd.</p>
<p>Í tilmælinum niðanfyri eru tiltøkini bólkaði í fimm høvuðsbólkar:</p>
<p><em type="bold">1.Orkuveiting</em>– fevnir um veiting av elorku og fjarhita </p>
<p><em type="bold">2.Búskaparlig stýring</em>– fevnur um gjøld, kvotur o.l. </p>
<p><em type="bold">3.Sethús og aðrir bygningar</em>– serliga fevnir um tiltøk, hvørs endamál er at </p>
<p>effektivisera orkunýtsluna í sethúsum og øðrum bygningum</p>
<p><em type="bold">.Ferðsla</em>– har tiltøkini snúgva seg um at minka um útlátið frá akførum </p>
<p><em type="bold">5.Vinna</em>– fevnir um tiltøk, hvørs endamál er at minka um útlátið frá </p>
<p>vinnuvirksemi</p>
<p>Harafturat eru tilmæli um kunning, vegleiðing, gransking og menning av orkusparandi</p>
<p>tiltøkum o.t.</p>
<p><em type="bold">1. Orkuveiting</em> </p>
<p>Umráðandi er, at mest møgulig orka verður framleidd úr varandi orkukeldum.</p>
<p>Samstundis skal avlopsorka frá oljuriknu elverkunum, brennistøðunum og</p>
<p>øðrum verða gagnnýtt.</p>
<p>Orkuveiting er í høvuðsheitum veiting av elorku. Harumframt verður nakað av orku</p>
<p>veitt sum fjarhiti til upphiting av bygningum.</p>
<p>Jarðfeingi hevur saman við øðrum gjørt undankanning um at leggja ein elkaðal millum</p>
<p>Ísland og Føroyar. Úrslitið av kanningini vísir, at grundarlag er fyri, at greina allar</p>
<p>spurningar í sambandi við ætlanina út í æsir.</p>
<p>Av alstórum týdningi er tað, at politisk støða verður tikin til, um elkaðal skal leggjast</p>
<p>millum Ísland og Føroya. Ein kaðal millum londini hevur týdning fyri, hvørt fleiri av</p>
<p>niðan fyri nevndu tiltøkum skulu verða framd, so sum vatnorkuútbyggingar, fjarhita</p>
<p>útbyggingar o.a. Elkaðal úr Íslandi verður viðgjørdur seinni.</p>
<p xml:lang="dan"><em type="bold">Vindorka</em> </p>
<p>Jarðfeingi og SEV hava kannað møguleikarnar at útbyggja vindorkuna. Kanningin vísir,</p>
<p>at elnetið tolir at taka móti trífalt so nógvari vindorku, sum í dag. Hetta merkir, at</p>
<p>vindorkumátturin kann økjast úr teimum núverandi 4 MW upp í 12 MW. Kanningin</p>
<p>vísir eisini, at um betri reguleringsmøguleikar verða gjørdir á Sundsverkinum, kann</p>
<p>vindorkumátturin verða øktur fýra ferðir núverandi mátt, ella upp í 16 MW. Hetta</p>
<p>krevur tó stórar broytingar á Sundsverkinum.</p>
<p>Mælt verður til at vindorka verður raðfest frammarlaga og útbygd skjótast gjørligt.</p>
<p><em type="bold">Vatnorka</em> </p>
<p>Sambært yvirliti hjá SEV yvir møguligar vatnorkuútbyggingar, kann elframleiðslan úr</p>
<p>vatni meira enn tvífaldast. Sostatt kunnu vatnorkuútbyggingar minka munandi um</p>
<p>útlátið av veðurlagsgassi.</p>
<p><em type="italic">Vindorkan kann</em> <em type="italic">trífaldast</em> </p>
<p xml:lang="dan"><em type="bold">ELORKAN</em> </p>
<p>Elorkan verður í dag framleidd við olju (55%), vatni (40%) og vindi (5%). Fjarhiti verður</p>
<p>framleiddur við at nýta avlopsorku frá brennistøðunum.</p>
<p><em type="bold">SKJÓTT SYFTUR SEIÐUR</em> </p>
<p><em type="bold">Økja vindorkuframleiðsluna við  MW</em> </p>
<p><em type="bold">Minking í samlaða CO2-útlátinum: 3%</em> </p>
<p><em type="bold">Íløga: 0-100 mió kr</em> </p>
<p><em type="italic">Heygardalsvatn oman fyri Vestmanna.</em> </p>
<p>Áðrenn avgerð verður tikin um møguligar vatnorkuútbyggingar, er neyðugt at neyvar</p>
<p>árinskanningar verða gjørdar. Vatnorkuútbyggingar merkja í stóran mun nærumhvørv</p>
<p>ið, tí áir hvørva, og virðini í lokala landslagnum verða ávirkað.</p>
<p>Áðrenn støða verður tikin til møguligar vatnorkuútbyggingar, skal serstøk ætlan gerast,</p>
<p>har serligt fyrilit verður víst m.ø. náttúrunnar margfeldi og landslagi. Ásetingar um</p>
<p>hetta eiga at vera partur av náttúruverndarlóggávuni. Planleggingin eigur at vera</p>
<p>grundarlagið undir viðgerðini, tá ið støða verður tikin til einstøku vatnorkuútbygg</p>
<p>ingarnar.</p>
<p><em type="bold">ÁRINSKANNINgAR</em> </p>
<p>Niðurstøðurnar av árinskanningunum, sum eru gjørdar í sambandi við vatn</p>
<p>orkuútbygging Eiði 2, vísa, at Eiði 1 (avveitta økið) er turrari enn Eiði 2.</p>
<p>Sjónligur munur er á plantu- og djóralívinum í teimum báðum kannaðu</p>
<p>økjunum, men tey kunnu hava verið ymisk, eisini áðrenn Eiði 1 varð avveitt.</p>
<p>Tó benda árinskanningarnar á, at náttúruinntrivini í sambandi við</p>
<p>vatnorkuútbyggingar ávirka náttúruvirðini í økjunum. Tilmæli í árinskann</p>
<p>ingunum siga m.a. eisini, at eginleikarnir hjá moldini at binda COeiga at</p>
<p>verða kannaðir, soleiðis at ein heildarmeting í sambandi við vatnorku</p>
<p>útbyggingar kann verða gjørd.</p>
<p><em type="bold">YVIrLIT YVIr MØguLIgAr VATNOrkuúTBYggINgAr</em> </p>
<p><em type="bold">Mio kWhÍløga mió kr% minking</em> </p>
<p><em type="bold">Eiði 2</em>1,5 </p>
<p><em type="bold">Víkarvatn, víðkað</em>3,7 </p>
<p xml:lang="dan"><em type="bold">N.Streymoy/Saksunard.</em>3,3 </p>
<p><em type="bold">Vágar</em>2,1 </p>
<p><em type="bold">Týggjará við samlitunnli</em>1,1 </p>
<p><em type="bold">Árnaørður</em>0,8 </p>
<p xml:lang="dan"><em type="bold">Strond</em>0,8 </p>
<p><em type="bold">Fámjin</em>0,5 </p>
<p><em type="bold">í Botni</em>0,1 </p>
<p><em type="bold">TILSAMANS</em>2.89813,8 </p>
<p><em type="bold">Vind- og vatnpumpuskipan</em> </p>
<p>Til ber at samantvinna vind- og vatnorku (eisini kallað pump to storage) á støðum, har</p>
<p>vatnorkubyrgingar eru í ymsum hæddum, so sum í byrgingunum omanfyri Vest</p>
<p>manna. Vindorka kann verða nýtt at pumpa vatn frá niðaru byrgingini til ta ovaru, og</p>
<p>síðan verður vatn leitt gjøgnum turbinur oman aftur í niðaru byrgingina. Henda vind</p>
<p>og vatnpumpuskipan gevur møguleika at goyma vindorkuna í vatngoymslunum, og</p>
<p>harvið javna ta óstøðugu vindorkuna, ið myllurnar framleiða. Úrslitið er, at nógv meira</p>
<p>vindorka kann verða nýtt á netinum.</p>
<p>Mælt verður til, at kanningar verða settar í verk beinanvegin at meta um møguleik</p>
<p>arnar fyri hesi skipan, tí sera góðir vindorkumøguleikar eru í Føroyum. Harafturat er</p>
<p>møguleiki at knýta eina pumpuskipan saman við øðrum óstøðugum orkukeldum, so</p>
<p>sum alduorku.</p>
<p><em type="bold">Elkaðal úr Íslandi til Føroya</em> </p>
<p>Innleiðandi kanning av møguleikanum at leggja elkaðal úr Íslandi til Føroya kom til ta</p>
<p>niðurstøðu, at grundarlag er fyri at fara undir meiri umfatandi kanningar av hesi</p>
<p>verkætlan. Í innleiðandi kanningini vórðu lógarspurningar og tekniskir spurningar</p>
<p>kannaðir, og um verkætlanin var fíggjarliga burðardygg.</p>
<p><em type="bold">SKJÓTT SYFTUR SEIÐUR</em> </p>
<p><em type="bold">Vind- og vatnpumpuskipan á Mýrunum í Vestmanna</em> </p>
<p><em type="bold">Mettur kostnaður: 10-200 mió krónur</em> </p>
<p><em type="bold">1-2% minking í samlaða CO-útlátinum</em> </p>
<p>Niðurstøðan av kanningini var, at lógar- og tekniskir trupulleikar neyvan steðga verk</p>
<p>ætlanini. Samlaða íløgan varð mett til 2,7 mia krónur íroknað styrking av elnetinum í</p>
<p>Føroyum og eykamátt (back-up skipan). Orkunøgdin, ið fæst gjøgnum ein slíkan kaðal</p>
<p>er so stór, at um kaðalin verður gjørdur, er helst ikki skilagott at útbyggja vatnorkuna</p>
<p>meira enn tað, sum longu nú er í gerð.</p>
<p>Í framtíðini er ógvuliga sannlíkt, at ferðsla á landi kann verða rikin við elorku ella vetni.</p>
<p>Tað ber í sær, at nærum allur orkutørvurin á landi kann verða nøktaður við elmegi.</p>
<p>Eisini er sannlíkt, at orkan til at reka skip, sum frá líður, í øllum førum lutvíst, kann</p>
<p>verða grundað á elorku ella vetni. Fyri at fáa eina neyvari mynd av hesum møguleik</p>
<p>anum, má ein fullfíggjað kanning gerast.</p>
<p>Mælt verður til, at umfatandi kanning av verkætlanini verður gjørd alt fyri eitt, og at</p>
<p>neyðug fígging verður játtað til arbeiðið. Avgerandi fyri framtíðar orkuveiting í Føroy</p>
<p>um er, at støða verður tikin, bæði tí at ein elkaðal millum Ísland og Føroyar beinleiðis</p>
<p>hevur ávirkan á aðrar orkuveitingarloysnir, og harumframt á, hvussu orkukervið í sam</p>
<p>felagnum skal útbyggjast. Sí partin um elektrifisering av samfelagnum.</p>
<p><em type="bold">kjarnorka</em> </p>
<p>Avleiðingarnar av dálkingini frá fossilum brennievnum og fyrilit til framtíðar veiting</p>
<p>artrygd hava økt um áhugan fyri kjarnorku. Smá kjarnorkuverk 30-100 MW til støddar</p>
<p>eru, sum møguliga kunnu verða nýtt í Føroyum.</p>
<p>Elorka, ið er framleidd á kjarnorkuverkum, hevur einki útlát av veðurlagsgassi, og á</p>
<p>hesum grundarlagi kann kjarnorka vera eitt alternativ í mun til oljuriknu elverkini. Tó er</p>
<p>umráðandi at vísa á, at útvinning av urani, burturbeining og goymsla av kjarnorkuburt</p>
<p>urkasti, eru sera orkukrevjandi arbeiðshættir.</p>
<p>Prísurin fyri elorku, ið er framleidd við kjarnorku, tykist at vera kappingarførur, men av</p>
<p>tí, at nógvir ivaspurningar eru, serliga viðvíkjandi trygd og kjarnorkuburturkasti, eiga</p>
<p><em type="bold">SKJÓTT SYFTUR SEIÐUR</em> </p>
<p><em type="bold">Elkaðal úr Íslandi til Føroya</em> </p>
<p><em type="bold">Mettur kostnaður: 2,7 mia. krónur</em> </p>
<p><em type="bold">35% minking í samlaða COútlátinum</em> hesir spurningar at verða kannaðir gjølla áðrenn støða verður tikin til møguliga </p>
<p>kjarnorku í Føroyum.</p>
<p><em type="bold">Avlopsorka og fjarhiti</em> </p>
<p>Stórar nøgdir av avlopsorku verða ikki gagnnýttar, serliga frá elverkinum á Sundi, men</p>
<p>eisini frá brennistøðunum, øðrum oljuriknum elverkum og stórum framleiðsluvirkjum.</p>
<p>Henda avlopsorka kann m.a. verða brúkt til fjarhita. Í dag er tað bara partur av Hoy</p>
<p>víkshaganum, sum hevur fjarhita, umframt at partur av avlopshitanum frá brennistøð</p>
<p>ini í Leirvík verður brúktur til ídnaðarendamál.</p>
<p>Mælt verður til at kanna, hvussu avlopsorkan í enn størri mun kann verða brúkt, ser</p>
<p>liga í høvuðsstaðarøkinum, men eisini í økjum, har nógv avlopsorka annars er tøk.</p>
<p>Møguleikarnir at útbyggja verandi fjarhitakervi í høvuðstaðarøkinum eiga at verða</p>
<p>kannaðir við tí fyri eygað at knýta stórar orkubrúkarar, so sum Landssjúkrahúsið, svimji</p>
<p>høll, ítróttarhallir, skúlar o.tíl. í verandi fjarhitaskipan, umframt sethúsabýlingar. Nevnast</p>
<p>kann, at fjarhitaleiðing er løgd av Sundsverkinum til Sandvíkarhjalla, sum er fyrsta stigið</p>
<p>í eini størri útbygging av fjarhitakervinum í høvuðsstaðarøkinum.</p>
<p>atakið<em type="italic">Stórar nøgdir av avlopsorku verða ikki gagnnýttar, serliga frá elverkinum á Sundi, men</em> </p>
<p><em type="italic">eisini frá brennistøðunum, øðrum oljuriknum elverkum og stórum framleiðsluvirkjum.</em> </p>
<p>Kanningarnar eiga eisini at fevna um møguleikarnar at útbyggja fjarhita frá elverkinum</p>
<p>í Vági og brennistøðini í Leirvík, til ávikavist Vágs og Leirvíkar. Eisini aðrir møguleikar</p>
<p>eiga at verða kannaðir.</p>
<p xml:lang="dan"><em type="bold">ruskbrenning</em> </p>
<p>Samlaða rusknøgdin, sum varð brend í Føroyum í 2007 var umleið 35.000 tons. Nøgdin</p>
<p>lagar seg til búskapargongdina, og hevur verið vaksandi. Samlaða orkuframleiðslan hjá</p>
<p>brennistøðunum var umleið 84 mió. kWh. Av hesum vórðu uml. 33 mió. kWh ella uml.</p>
<p>40% gagnnýttir sum fjarhiti og til ídnaðarendamál. Parturin av avlopshitanum, sum</p>
<p>verður gagnnýttur, hevur verið vaksandi.</p>
<p>Ein nýggj felags brennistøð hevði givið grundarlag fyri at gagnnýta orkuna frá brenn</p>
<p>ingini til bæði el og hita. Verður tað gjørt, kann elframleiðslan frá eini felags brennistøð</p>
<p>nøkta umleið 6-8 % av núverandi elframleiðsluni hjá SEV, og harumframt veita uml.</p>
<p>2.000 sethúsum hita.</p>
<p>Roknað verður við, at verandi brennistøðir kunnu vera í rakstri í eini tíggju ár afturat. Tá</p>
<p>ið brennistøðirnar skulu endurnýggjast, eigur møguleikin at byggja eina felags brenni</p>
<p>støð fyri alt landið, sum gagnnýtir alla orkuna, at verða umhugsaður.</p>
<p>Mælt verður til at avgerð verður tikin um, hvørt vit í framtíðini skulu hava eina ella</p>
<p>tvær brennistøðir, og hvar hesar skulu vera.<em type="bold"></em> </p>
<p><em type="italic">Øll tøk avlopsorka</em> <em type="italic">eigur at verða</em> <em type="italic">gagnnýtt</em> </p>
<p><em type="italic">Samlaða rusknøgdin í 2007 var umleið 35.000 tons. Nøgdin lagar seg til búskapargongdina, og hevur verið vaksandi. Samlaða orkuframleiðslan hjá brennistøðunum var umleið</em> <em type="italic">84 mió. kWh.</em> </p>
<p><em type="bold">Elektrifisering av samfelagnum</em> </p>
<p>Verður elkaðal lagdur millum Ísland og Føroyar, verður gjørligt at fáa næstan óav</p>
<p>markaða nøgd av grønari elorku. Tá fer at bera til at fáa allan núverandi elorkutørv</p>
<p>umframt upphiting, framleiðslu og annan orkutørv nøktaðan við elorku. Eisini er líkt</p>
<p>til, at bilar, sum verða riknir við el og/ella vetni verða tøkir á marknaðinum í framtíðini.</p>
<p>Tí er hugsandi, at allur orkutørvur á landi, sum frá líður, kann verða nøktaður við</p>
<p xml:lang="dan">elmegi.</p>
<p>Stórt granskingar- og menningararbeiði fer fram á m.ø. vetnistøkniøkinum, og í</p>
<p>framtíðini verður tøknin helst so mikið framkomin, at vetni verður eitt veruligt</p>
<p>alternativ, eisini til skip. Ein kaðal úr Íslandi kann sostatt vera við til at skunda undir, at</p>
<p>mest sum allur orkutørvurin verður nøktaður við elorku.</p>
<p>Kaðalin hevur eina ávísa livitíð, møguliga eini 20 ár. Hetta tíðarskeið kann nýtast sum</p>
<p>ein skái, meðan støða verður tikin til, hvørt kaðalin skal endurnýggjast, ella um farast</p>
<p>skal undir at nýta aðrar orkukeldur.</p>
<p>Einki er at ivast í, at næstu árini verður stór menning á teimum økjum sum fevna um</p>
<p>varandi orkukeldur tey komandi árini, so sum vind-, sjóvarfalls-, aldu- og sólarorku.</p>
<p>Verður meginparturin av orkutørvinum lagdur um til slíkar orkukeldur, er sannlíkt at</p>
<p>vit gerast minni og minni heft av orku úr Íslandi, so hvørt sum tøknin mennist.</p>
<p>atakið<em type="italic">Verður elkaðal lagdur millum Ísland og Føroyar, verður gjørligt at fáa næstan óav</em></p>
<p><em type="italic">markaða nøgd av grønari elorku. Tá fer at bera til at fáa allan núverandi elorkutørv</em> <em type="italic">umframt upphiting, framleiðslu og annan orkutørv nøktaðan við elorku.</em> </p>
<p xml:lang="dan"><em type="bold">2. Búskaparlig stýring</em> </p>
<p>Fyri at skerja nýtsluna av fossilum brennievnum, og harvið útlátið av CO, kunnu</p>
<p>ymisk stýrisamboð nýtast, so sum krøv um ávísa tøkni ella mannagongdir ella</p>
<p>búskaparlig stýring, sum ávirkar nýtslumynstrið hjá bæði privatfólki og virkjum.</p>
<p>Búskaparlig stýring er eitt breitt hugtak, men skal í hesum sambandi brúkast sum</p>
<p>amboð, ið kann verða við til at minka um útlátið av veðurlagsgassi.</p>
<p>Búskaparliga stýringin kann verða framd við at seta eitt avgjald á brennievni. Høvuðs</p>
<p>orsøkin til at áseta avgjaldið, er at fáa brúkaran at finna mátar at minka um nýtsluna.</p>
<p>Eitt annað slag av búskaparligari stýring er at áseta kvotur á nýtsluna, tvs. at brúkarin</p>
<p>fær eina ávísa nøgd av brennievni at brúka, ella eina kvotu fyri, hvussu nógv COhann</p>
<p>kann lata út. Kvoturnar kunnu virka á ymiskan hátt, eitt nú við at eitt eykagjald verður</p>
<p>lagt á tann partin, sum fer upp um kvotuna. Á henda hátt sleppur brúkarin undan</p>
<p>eykagjaldi um nýtslan er ájavnt við ella undir kvotumarkinum. Eisini kunnu kvotur vera</p>
<p>umsetiligar, soleiðis at óbrúkt kvota kann verða seld øðrum.</p>
<p>CO-avgjøld og CO-kvotur eru vanlig stýrisamboð í londum sum vit vanliga saman</p>
<p>bera okkum við, m.a. í fleiri Norðurlondum, har serliga orkukrevjandi virki fáa CO</p>
<p>kvotur, sum eru umsetiligar, meðan aðrir brúkarar fáa álagt eitt serligt CO-avgjald á</p>
<p>brennievni.</p>
<p>Onnur búskaparlig stýrisamboð kunnu t.d. vera stuðulsskipanir av ymsum slagi. Tá ið</p>
<p>tað snýr seg um at lata stuðul, við tí endamáli at minka um útlátið av veðurlagsgassi, er</p>
<p>umráðandi at meta um stuðulsskipanirnar sum heild.</p>
<p xml:lang="dan"><em type="bold">CO-avgjald</em> </p>
<p>Mælt verður til, at CO-avgjald verður lagt á alt fossilt brennievni, tvs. olju, bensin, kol,</p>
<p>gass v.m. Endamálið við avgjaldinum er at tálma nýtsluni av hesum úrdráttum og at</p>
<p>gera tann veruliga kostnaðin av útlátinum sjónligari. Endamálið er ikki at fáa øktar</p>
<p>inntøkur í landskassan. Við støði í<em type="italic">dálkarin rindar-meginregluni</em>verður mælt til, at CO</p>
<p>avgjaldið verður galdandi fyri bæði tann privata brúkaran og vinnuna, tí<em type="italic">alt</em>CO-útlát </p>
<p>ávirkar veðurlagið.</p>
<p>CO-avgjald, ið merkist peningaliga, fer at elva til sparingar, orkueffektivisering og</p>
<p>menning av øðrum orkukeldum, sum ikki leiða út veðurlagsgass. Hetta skal havast í</p>
<p>huga tá ið støddin á avgjaldinum verður ásett. Mælt verður tí til eitt CO-avgjald, sum</p>
<p>veruliga munar. CO-avgjaldið nýtist tó ikki at økja um samlaða skatta- og avgjalds</p>
<p>trýstið. Sum dømi kann nevnast at vegskatturin kann verða minkaður tilsvarandi teirri</p>
<p>upphædd, sum kemur í landskassan í CO-avgjaldi av bensin og dieselolju</p>
<p><em type="italic">Avgjald, ið tálmar</em> <em type="italic">nýtsluni á brennievni</em> <em type="italic">verður sett</em> </p>
<p>Politiskt ber væl til at brúka CO-avgjaldið sum stýrisamboð. Sum dømi kann nevnast,</p>
<p>at CO-avgjaldið kann ásetast eins fyri allar útlátsbólkar ella ymiskt, alt eftir, hvat</p>
<p>politisk semja fæst um.</p>
<p>Um inntøkurnar frá einum CO-avgjaldi á brennievni beinleiðis verða knýttar at</p>
<p>orkusparandi tiltøkum, er tað eitt týðandi politiskt tekin um, at hesar inntøkur koma</p>
<p>bæði brúkarunum og umhvørvinum til góðar.</p>
<p><em type="bold">CO-kvotur</em> </p>
<p>Møguligt er at brúka CO-kvotur á fleiri økjum, og serliga áhugaverdar eru CO-kvotur</p>
<p>til orkukrevjandi virksemi sum t.d. fiskiskip, elframleiðslu og ávísar aðrar vinnufyritøkur.</p>
<p>Hinvegin er tað ikki óhugsandi at CO-kvotur eisini kunnu verða álagdar teimum smáu</p>
<p>brúkarunum, eitt nú húsarhaldum. Smáu brúkararnir standa samanlagt fyri einum</p>
<p>stórum parti at útlátinum.</p>
<p>Við CO-kvotum verður tað ikki dýrari fyri einstaka brúkaran, um nýtslan ikki fer</p>
<p>uppum ásettu kvotuna. Eitt CO-avgjald hækkar hinvegin tað generella kostnaðar</p>
<p>støðið á brennievninum. Afturímóti eru skipanir við CO-kvotum meiri krevjandi at</p>
<p>fyrisita, enn eitt CO-avgjald.</p>
<p>Mælt verður til, at farið verður í gongd við at greina, hvussu CO-kvotur kunnu verða<em type="bold"></em> </p>
<p><em type="italic">Mælt verður til, at CO-avgjald verður lagt á alt fossilt brennievni, tvs. olju, bensin, kol,</em> <em type="italic">gass v.m. Endamálið við avgjaldinum er at tálma nýtsluni av hesum úrdráttum og at</em> <em type="italic">sjónliggera tann veruliga kostnaðin av útlátinum.</em> </p>
<p>nýttar til at minka um útlátið av veðurlagsgassi, og hvørjir brúkarar eru best egnaðir til</p>
<p>CO-kvotur.</p>
<p><em type="bold">Avtaka stuðul og frádráttir</em> </p>
<p>At veita almennan stuðul til vinnugreinir og virksemi sum útleiða veðurlagsgass,</p>
<p>stendur beinleiðis í andsøgn við Kyotoprotokollina. Flutningsstuðul, skattalætti,</p>
<p>minstaløn og aðrar stuðulsskipanir verða í dag veittar fiskivinnuni, eins og almennur</p>
<p>ferðastuðul verður latin í sambandi við ferðing millum heim og arbeiðsstað.</p>
<p>Mælt verður til, at allar stuðulsskipanir, sum hava við sær størri útlát av veðurlagsgassi,</p>
<p>verða avtiknar.</p>
<p><em type="bold">Stuðulsskipanir</em> </p>
<p>Til ber at seta á stovn stuðulsskipanir at fremja orkusparandi tiltøk av ymiskum slag.</p>
<p>Mælt verður til at veita fíggjarligan stuðul til privatfólk, sum gera íløgur í oljusparandi</p>
<p>tiltøk, útbúnað og útgerð. Endamálið er at fáa fólk at gera íløgur í tiltøk og útgerð, sum</p>
<p>minka um orkunýtsluna og CO-útlátið. Hetta kunnu verða tiltøk, so sum umbygging,</p>
<p>bjálving, aðrar møguligar orkuveitingar o.a. Stuðulsupphæddirnar kunnu eitt nú svara</p>
<p>til meirivirðisgjaldið.</p>
<p><em type="italic">Inntøkur, ið stava</em> <em type="italic">frá CO-avgjaldinum eiga at koma</em> <em type="italic">brúkaranum til</em> <em type="italic">góðar</em> </p>
<p><em type="italic">Mælt verður til at veita fíggjarligan stuðul til privatfólk, sum gera íløgur í oljusparandi</em> <em type="italic">tiltøk, útbúnað og útgerð. Endamálið er at fáa fólk at gera íløgur í tiltøk og útgerð, sum</em> <em type="italic">minka um orkunýtsluna og CO-útlátið.</em> </p>
<p><em type="bold">3. Sethús og aðrir bygningar</em> </p>
<p>Privatir bústaðir og aðrir bygningar teljast millum stóru oljubrúkarnar. Hesir</p>
<p>standa fyri umleið 30% av samlaðu føroysku oljunýtsluni. Mælt verður til, at</p>
<p>orkukrøv verða sett, tá ið byggiloyvi til nýbygging og umbygging verða givin.</p>
<p>Sum dømi kann verða nevnt, at krøvini, sum Tórshavnar kommuna setur, eru frá 1972</p>
<p>og treingja til at verða dagførd. Ein tættari bústaðarbygging hevur minni orkutørv enn</p>
<p>vanlig sethús. Tí hevði tað minkað um CO-útlátið var ein størri partur av framtíðar</p>
<p>bústøðum tøtt bygging.</p>
<p>Krøv til nýggjar bygningar fara ikki at ávirka samlaðu orkunýtsluna stórvegis tey fyrstu</p>
<p>árini, tí hesir eru fáir í mun til talið av verandi bygningum. Kanningar vísa, at føroysk</p>
<p>sethús í stóran mun eru illa bjálvað, og at góðir møguleikar eru at spara nógva olju.</p>
<p>Neyðugt er tí at orkueffektivisera verandi bygningar, har ið eisini nógv mest er at vinna</p>
<p>fyri hvørja krónu.</p>
<p><em type="bold">útskifting av óeffektivum oljufýrum og ketlum</em> </p>
<p>Flestu sethús og størri bygningar verða hitaði við oljufýrdari miðstøðuhitaskipan. Ein</p>
<p>nýggj skipan hevur vanliga 90-95% orkuvirkni, meðan eldri skipanir hava heilt niður til</p>
<p>60% orkuvirkni.</p>
<p>Mælt verður til, at krav verður ásett um eftirlit við oljufýrskipanini í minsta lagi fimta</p>
<p>hvørt ár, og at skrivlig frágreiðing skal latast eigaranum um møguligar ábøtur. Eisini</p>
<p>eigur brúkarin at fáa at vita , hvørt orkuvirknið er á einum stigi, har tað loysir seg at</p>
<p>skifta til nýggja og virknari skipan.</p>
<p>Kravt eigur eisini at vera, at skipanin verður reinsað og eftirhugd á hvørjum ári.</p>
<p><em type="italic">Oljufýrskipanin skal</em> <em type="italic">kannast regluliga</em> </p>
<p><em type="bold">SKJÓTT SYFTUR SEIÐUR</em> </p>
<p><em type="bold">ÚTSKIFTINg Av ÓEFFEKTIvUm OLJUFýRUm Og KETLUm</em> </p>
<p><em type="bold">3% minking í samlaða CO-útlátinum</em> </p>
<p><em type="bold">Sparing: 20-30% sparing í orkunýtsluni (umleið .000 kr um</em> </p>
<p><em type="bold">árið hjá einstaka húsarhaldinum).</em> </p>
<p><em type="bold">Mett íløga: 20.000 kr hjá einstaka húsarhaldinum</em> </p>
<p><em type="bold">1 LITUR Av OLJU</em> </p>
<p>Orkunøgdin í einum litri av olju er 10 kWh</p>
<p><em type="bold">Bjálving, tetting o.l.</em> </p>
<p>Stórar sparingar kunnu fáast við at eftirbjálva, tetta og skifta til orkurøtt vindeygu.</p>
<p>Kanningar í Danmark vísa, at eftirbjálving loysir seg sera væl fíggjarliga, og íløgan verður</p>
<p>afturgoldin eftir fáum árum, serliga tá ið tað snýr seg um illa bjálvaði hús.</p>
<p>Mælt verður tí til at seta orkukrøv í sambandi við ný- og umbygging, og at bjálvingar</p>
<p>vegleiðingin, sum Orkuráðið læt gera í 1980-árunum, verður dagførd.</p>
<p>Mett verður, at stórur partur av øllum sethúsum, vinnubygningum og almennum</p>
<p>stovnum eru í einum sovorðnum orkustandi, at stórar sparingar kunnu fáast við</p>
<p>bjálving o.ø. Talan er um stórar samlaðar íløgur, sum tó verða vunnar inn aftur eftir</p>
<p>fáum árum.</p>
<p><em type="bold">Orkumerking</em> </p>
<p>Krav um at orkumerkja bygningar í sambandi við nýbygging, umbygging og sølu, hevði</p>
<p>gjørt rakstarútreiðslurnar av bygninginum sjónligari, og kundi harvið ávirkað sølu- og</p>
<p>leiguvirðið, og tí eisini eggjað til, at bøtt varð um orkustøðuna. Royndirnar við orku</p>
<p>merking í Danmark hava víst, at í 75% av bygningunum eru eyðsæddir møguleikar at</p>
<p>fremja orkusparandi tiltøk, har afturgjaldstíðin er styttri enn 8 ár.</p>
<p>Mælt verður til, at gera reglur um at allir bygningar skulu orkumerkjast, og at hetta m.a.</p>
<p>skal verða upplýst, tá ið hús og bygningar verða seld.</p>
<p><em type="bold">SKJÓTT SYFTUR SEIÐUR</em> </p>
<p><em type="bold">Bjálving, tetting o.a., sum minkar um hitatap í bygningum</em> </p>
<p><em type="bold">Mett íløga: 100-200.000 krónur hjá einstaka húsarhaldinum</em> </p>
<p><em type="bold">Mett samlað íløga: 1-1,5 mia krónur</em> </p>
<p><em type="bold">-% minking av samlaða CO-útlátinum</em> </p>
<p><em type="italic">Stórar orkusparingar</em> <em type="italic">fáast við at bjálva og</em> <em type="italic">tetta</em> </p>
<p><em type="bold">ORKUTøRvUR Og ORKUKRøv</em> </p>
<p>Orkutørvurin í eldri føroyskum húsum liggur um 250-300 kWh/m</p>
<p>Í Danmark er kravið fyri nýggj hús 85 kWh/m2</p>
<p>Við bjálving, tetting o.ø. kunnu 40-50% av oljunýtsluni í einstaka húsinum</p>
<p>verða spard. Tað svarar til 10-15 tús. kr. um árið.</p>
<p><em type="bold">Løgujáttan til almennar stovnar</em> </p>
<p>Mælt verður til, at ein løgujáttan, sum beinleiðis skal brúkast til at seta upp ymsar</p>
<p>alternativar orkuskipanir, stýringar o.a. í bygningum, sum land og kommunur eiga,</p>
<p>verður raðfest. Endamálið er, at tað almenna skal ganga á odda og royna nýggja tøkni</p>
<p>og nýhugsan, tá ið ræður um upphiting og streymnýtslu í almennum bygningum og</p>
<p>stovnum. Á henda hátt ber til at gera royndir við at finna best hóskandi útgerð til</p>
<p>føroyska veðurlagið og viðurskiftini her á landi. Harafturat er endamálið at minka um</p>
<p>útlátið av veðurlagsgassi frá almennum bygningum og bygningum, har almennir</p>
<p>stovnar húsast.</p>
<p>Mælt verður til, at ein serstøk játtan upp á 4-6 mió kr árliga verður sett av á komandi</p>
<p>fíggjarlógum, soleiðis at stovnar, bæði kommu- og landsstovnar, kunnu søkja um</p>
<p>partvísa fígging til tiltøk, sum bera við sær minking í orkunýtsluni, serliga alternativar</p>
<p>loysnir, sum ikki eru nógv royndar í Føroyum.</p>
<p>Fleiri av bygningunum, sum tað almenna leigar, lúka ikki nútíðar orkukrøv. Fyri at eggja</p>
<p>útleigarum til at gera ábøtur, eigur hámark at verða sett fyri, hvussu nógv verður goldið</p>
<p>fyri varma.</p>
<p><em type="italic">Tað almenna skal</em> <em type="italic">ganga á odda</em> </p>
<p><em type="italic">Fleiri av bygningunum, sum tað almenna eigur ella leigar, lúka ikki nútíðar orkukrøv. Fyri</em> <em type="italic">at eggja útleigarum til at gera ábøtur, eigur hámark at verða sett fyri, hvussu nógv verður</em> <em type="italic">goldið fyri varma.</em> </p>
<p><em type="bold">iv. Ferðsla</em> </p>
<p><em type="bold">ORKUSpARANdI FERÐSLA</em> </p>
<p>Orkusparandi ferðsla, ið nøktar flutningstørvin í samfelagnum, samstundis sum</p>
<p>CO-útlátið frá ferðsluni minkar.</p>
<p>Ínútíðarsamfelagnum er tørvur á, at fólk og vørur eru flytfør, men hetta viðførir eitt</p>
<p>ávíst COútlát, av tí at allarflestu akfør koyra við fossilum brennievnum. Tiltøk til at</p>
<p>minka um COútlátið mugu ikki skerja flytføri, tí tað er grundleggjandi fyri trivnað</p>
<p>og menning í samfelagnum, men heldur stuðla undir og eggja til orkusparandi ferðslu,</p>
<p>so flutningstørvurin verður nøktaður á ein hátt, sum er betri fyri umhvørvið og minkar</p>
<p>COútlátið frá ferðsluni.</p>
<p><em type="bold">Lækka ferðina</em> </p>
<p>Orkunýtslan, og harvið eisini CO-útlátið, er knýtt at ferðini á akfarinum. Minsta orku</p>
<p>nýtslan er, tá ið koyrt verður við áhaldandi javnari ferð. Fyri persónbilar er orkunýtslan</p>
<p>minst, tá ið ferðin er jøvn, einar 50-70 km/t. Tá ferðin verður økt úr 70 upp í 90 km/t</p>
<p>veksur orkunýtslan 10% fyri persónbilar og 25% fyri tunga ferðslu. Broytingar í ferðini</p>
<p>merkjast eisini meira í orkunýtsluni hjá tungu ferðsluni.</p>
<p>Stórar COsparingar verða gjørdar, tá ið ferðin á akfarinum minkar, og mælt verður til,</p>
<p>at tiltøk verða sett í verk fyri at fáa fólk at virða hámarksferðina ella seta hámarksferð</p>
<p>ina niður á 70 km/t uttanfyri bygt øki. Lýsingarátøk og økt eftirlit eru amboð, ið kunnu</p>
<p>verða nýtt.</p>
<p><em type="bold">Orkusparandi akfør og CO-avgjald á bensin og diesel</em> </p>
<p>Við lógini um motorakfør, sum kom í gildi í 2008, er skrásetingargjaldið ásett soleiðis, at</p>
<p>bilar við høgum CO-útláti hava hægri gjald enn bilar við lágum CO-útláti. Sostatt eru</p>
<p>tiltøk longu sett í verk fyri at minka um útlátið av veðurlagsgassi frá bilum. Harafturat</p>
<p>er ætlanin at endurskoða lógina so at tillagingar kunnu fremjast so hvørt útlátið frá</p>
<p>akførunum lækkar. Av tí at tað tekur fleiri ár áðrenn núverandi bilahópur er endur</p>
<p>nýggjaður, sæst minkingin í CO-útlátinum ikki aftur fyrr enn um nøkur ár.</p>
<p><em type="italic">Lægri ferð – minni</em> <em type="italic">útlát!</em> </p>
<p><em type="bold">SKJÓTT SYFTUR SEIÐUR</em> </p>
<p><em type="bold">At lækka ferðina</em> </p>
<p><em type="bold">Orkunýtslan veksur við ferðini á akfarinum. T.d. minkar ferðin</em> </p>
<p><em type="bold">5 km/t, minkar COútlatið eini 5%.</em> </p>
<p>Harafturímóti er einki CO-avgjald á brennievni til bilar, og merkir hetta, at tað ikki í</p>
<p>nóg stóran mun er ein fyrimunur at nýta bilar við lágum CO-útláti. Mælt verður tí til</p>
<p>at eitt CO-avgjald verður lagt á alt bensin og diesel. Upphæddin á avgjaldinum eigur</p>
<p>at verða so mikið stór, at hon veruliga merkist hjá brúkaranum. Mett verður, at eitt</p>
<p>CO-avgjald á brennievni til bilar vil føra til, at enn fleiri fara at velja bilar við lágum</p>
<p>CO-útláti, umframt at fólk fara at velja aðrar flutningsmøguleikar heldur enn</p>
<p xml:lang="dan">privatbilin.</p>
<p><em type="bold">Avtaka ferðastuðulin</em> </p>
<p>Mælt verður til at avtaka allan stuðul til virksemi, sum kann hava við sær, at útlátið av</p>
<p>veðurlagsgassi verður økt. Mett verður, at ferðastuðulin til koyring í privatbili kann</p>
<p>verða orsøk til eitt óneyðuga høgt útlát av veðurlagsgassi frá ferðsluni, og tí verður</p>
<p>mælt til, at ferðastuðulin til koyring í privatbili verður tikin av sum liður í at minka um</p>
<p>CO-útlátið frá ferðsluni. Hetta fer at eggja fólki til at nýta felagsferðsluna, serliga um</p>
<p>tað verður ódýrari ella ókeypis.</p>
<p><em type="bold">Avmarka nýtsluna av egnum bili</em> </p>
<p>Talið á teimum, ið ferðast millum bygdir til arbeiðis, er økt nógv seinastu árini, og hetta</p>
<p>sæst eisini aftur á ferðsluni, ið alsamt økist. Ein háttur at minka hesa ferðslu er at fáa</p>
<p>fólk at koyra saman í bili t.d. til arbeiðis ella at nýta felagsferðsluna.</p>
<p><em type="italic">Mælt verður til, at felagsferðslan verður ókeypis at nýta. Hetta merkir, at tað skal verða</em> <em type="italic">ókeypis at nýta Bygdaleiðir og hjá ferðafólki at sigla við Oyggjaleiðum.</em> </p>
<p><em type="bold">Menna felagsferðsluna</em> </p>
<p>Fyri at fáa fólk at velja felagsferðsluna framum bilin er neyðugt at menna felagsferðsl</p>
<p>una. Dentur má leggjast á stutta ferðatíð, álítandi og komfortabla ferðslu og lágan</p>
<p>kostnað hjá teimum ferðandi. Tað er ikki nokk bert at gera felagsferðsluna ódýra ella</p>
<p>ókeypis at nýta, men eisini at betra umstøðurnar, um hon skal kunna kappast við bilin,</p>
<p>nú alt fleiri eiga bil og vegakervið er útbygt. Koyrdi teinurin er so stuttur, at tað skal</p>
<p>verða lætt og ómakaleyst at skifta flutningsfar, og tað má heldur ikki taka stórvegis</p>
<p>longri tíð at ferðast við felagsferðsluni enn í privatbili.</p>
<p>Mælt verður til, at felagsferðslan verður ókeypis at nýta. Hetta merkir at tað skal verða</p>
<p>ókeypis hjá ferðafólki at nýta Bygdaleiðir og Oyggjaleiðir, tó skal tað framvegis kosta at</p>
<p>flyta akfør við Oyggjaleiðum.</p>
<p>Aloftast er talan um tunga ferðslu, bussar, í felagsferðsluni. Hesir hava størri COútlát</p>
<p>enn persónbilar, men kanningar aðrastaðni vísa, at COútlátið per persón per koyrdan</p>
<p>kilometur er nakað lægri fyri felagsferðslu enn fyri persónbilar, bæði í bygdum og</p>
<p>óbygdum øki. Ein vansi við at menna felagsferðsluna, so fleiri bussar koyra, er at nógv</p>
<p>meira slit verður á vegirnar, eitt tungt akfar slítur sum 1000 persónbilar.</p>
<p>Menning av felagsferðsluni einsamalt er ikki nóg mikið. Sum frá líður, má málið verða</p>
<p>at nýta alternativa orku til alla felagsferðslu fyri at minka um útlátið. Gomlu strandfara</p>
<p>skipini eiga at verða endurnýggjað, og nýggju skipini skulu vera orkusparandi og/ella</p>
<p>kunna gagnnýta alternativa orku.</p>
<p>Tað at hava eina ókeypis felagsferðslu, samstundis sum hon verður útbygd, fer at</p>
<p>merkja, at tey, sum velja bilin frá, antin av hugsjónarligum ella fíggjarligum ávum, hava</p>
<p>eitt veruligt alternativ.</p>
<p><em type="italic">Ókeypis at koyra við</em> <em type="italic">Bygdaleiðum</em> </p>
<p><em type="italic">Mett verður, at ferðastuðulin til koyring í privatbili kann verða orsøk til eitt óneyðuga</em> <em type="italic">høgt útlát av veðurlagsgassi frá ferðsluni, og tí verður mælt til, at ferðastuðulin til koyring í</em> <em type="italic">privatbili verður tikin av</em> </p>
<p><em type="bold">5. Vinna</em> </p>
<p>Tiltøkini í hesum bólki snúgva seg um vinnuvirksemi, t.e. framleiðsluvinnu og</p>
<p>aðra vinnu á landi, men serliga um fiskiskip, sum er nógv tann størsti einstaki</p>
<p>bólkur av oljubrúkarum í Føroyum. Fiskivinnan stendur fyri 34% og ídnaðurin</p>
<p>fyri 9% av samlaðu oljunýtsluni. Verður elframleiðslan hjá SEV tikin við, stendur vinnan</p>
<p>fyri eini góðari helvt av oljunýtsluni og harvið eisini útlátinum av CO.</p>
<p><em type="bold">Virkisskráseting</em> </p>
<p>Í dag er eingin samlað skrá yvir framleiðandi eindir í Føroyum. Vantandi virkisskráseting</p>
<p>hevur við sær, at yvirlit yvir vinnu og virksemi ikki er nøktandi, og ikki ber til hjá m.ø.</p>
<p>myndugleikunum at fáa grundleggjandi upplýsingar um vinnuvirksemi í Føroyum.</p>
<p>Mælt verður til, at gera eina samlaða skrá yvir vinnu- og ídnaðarvirki í Føroyum, har</p>
<p>allar framleiðslueindir, ið hava eina árliga orkunýtslu yvir eitt ávíst mark, verða skrá</p>
<p>settar við teimum upplýsingum, ið hava týdning fyri CO-útlátið. Ikki minst kann ein</p>
<p>slík skrá staðfesta, hvørjar vinnur og hvørjir ídnaðir eru tey mest orkukrevjandi, og</p>
<p>harvið tey, ið hava mest útlát, og á tann hátt geva ábendingar um, hvar størsta</p>
<p>orkusparingin og størsta útlátsminkingin kann verða framd.</p>
<p><em type="bold">umhvørvis- og orkustýring</em> </p>
<p>Umhvørvis- og orkustýring gerst ein alsamt meira sjálvsagdur partur av vinnuvirk</p>
<p>seminum í okkara grannalondum. Fyri ávís virksemi er tað eitt myndugleikakrav at virki</p>
<p>skulu hava eina góðkenda umhvørvis- og orkustýriskipan, meðan tað fyri onnur virki er</p>
<p>eitt sjálvboði val at fara undir umhvørvis- og orkustýring.</p>
<p>Ymiskar skipanir eru fyri umhvørvisstýring, eitt nú ISO 14001, ið er ein skipan, har virki</p>
<p>fáa eina góðkenning frá viðurkendum góðkenningarstovni. Eisini finnast minni</p>
<p>umfatandi skipanir, sum smærri virki vanliga nýta. Eitt dømi um slíka skipan er</p>
<p>sokallaða EMS-light, ið er ein royndarskipan, sum fleiri føroysk virki eru við í, og sum</p>
<p>fær stuðul frá Norðurlandaráðharraráðnum.</p>
<p>Aðrastaðni hevur tað víst seg, at tey virki, ið eru farin undir umhvørvisstýring, umframt</p>
<p>at hava minni útlát av dálkandi evnum, eisini hava ein fíggjarligan fyrimun av hesum, tí</p>
<p>at minkað verður um óneyðuga nýtslu av vørum, umframt at nøgdin av burturkasti</p>
<p>verður minni. Ein partur av hesi stýring er t.d. at skráseta orkunýtsluna.</p>
<p>Mælt verður til, at krav um umhvørvis- og orkustýring verður sett virkjum yvir eina</p>
<p>ávísa stødd, meðan smærri virkir verða eggjað til at fáa sær eina skipan, ið tekur sær av</p>
<p>at skráseta og sjónliggera orkunýtsluna.</p>
<p><em type="bold">Skip</em> </p>
<p>Fiskiveiða er tann mest orkukrevjandi vinnan í Føroyum, og fiskiskip brúka ein góðan</p>
<p>triðing av allari olju, sum verður brúkt í Føroyum. Tí er eisini neyðugt at seta tiltøk í</p>
<p>verk fyri at skerja oljunýtsluna hjá fiskiskipum.</p>
<p>Gongdin seinastu umleið tvey árini við høgum oljuprísum hevur óivað gjørt sítt til at</p>
<p>minka um útlátið av veðurlagsgassi frá skipum, m.a. orsakað av, at fleiri skip hava ligið.</p>
<p>Seinastu tíðina er oljuprísurin tó aftur fallin, og hevur tí ikki sama tálmandi virknað</p>
<p>sum áður.</p>
<p><em type="bold">Minka royndina</em> </p>
<p>Fiskiveiðan undir Føroyum er viðgjørd við ymisk høvi, og fleiri ferðir hevur verið mælt</p>
<p>til minka um royndina eftir fiski fyri at gera veiðuna bæði lívfrøðiliga og búskaparliga</p>
<p>burðardygga. Ført hevur verið fram, at royndin og harvið veiðitrýstið undir Føroyum</p>
<p>átti at verði lækkað eini 30-50%.</p>
<p>Verður royndin lækkað samsvarandi teimum tilmælum, ið eru komin seinastu árini, fer</p>
<p>útlátið av veðurlagsgassi at minka samsvarandi.</p>
<p>Mælt verður tí til, at verandi tilmæli um at skipa fiskiveiðina lívfrøðiliga og búskaparliga</p>
<p>burðadygt verða fylgd. Henda tillaging av fiskiveiðuni vil harafturat føra til eina minking</p>
<p>í útlátinum av veðurlagsgassi.</p>
<p>Eitt amboð at lækka veiðitrýstið, er at áleggja eitt ávíst gjald á veiðirættindini. Tað ger,</p>
<p>at tað bara verða tey best riknu skipini, sum verða verandi í vinnuni, meðan ein partur</p>
<p>av flotanum ikki klárar seg í kappingini.</p>
<p><em type="bold">UmhvøRvISSTýRINg</em> </p>
<p>Umhvørvisstýring er tá ið eitt virki, skipað og tilvitað, minkar um tilfeing</p>
<p>isnýtslu og umhvørvisárin á fíggjarliga skilagóðan hátt.</p>
<p>Virkið skal orða mál, arbeiða fram ímóti at røkka teimum settu málunum,</p>
<p>gera lyklatøl og sjónliggera umhvørvistilvitskuna.</p>
<p xml:lang="dan"><em type="bold">mINNI ROYNd – mEIRI vEIÐA</em> </p>
<p>Fiskirannsóknarstovan hevur víst á, at toskaveiðan ikki hevði minkað, men</p>
<p>kanska heldur vaksið yvir eitt longri áramál, sjálvt um royndin hevði</p>
<p>minkað 40% í mun royndina í 2007. Minkar royndin eftir toski 40%, fer</p>
<p>CO-útlátið at minka samsvarandi fyri veiðubólkin.</p>
<p><em type="bold">Orkusparandi reiðskapur</em> </p>
<p>Miðvíst arbeiði við at menna og kanna møguleikar fyri at leggja um til meiri orkuspar</p>
<p>andi veiðireiðskap, eigur at verða raðfest. Frameftir eigur dentur at verða lagdur á at</p>
<p>nýta óvirknan reiðskap, so sum rúsur og línu, fram um virknan reiðskap, sum t.d. trol.</p>
<p>Umframt at tann óvirkni reiðskapurin er minni orkukrevjandi fer hann eisini betur við</p>
<p>náttúruni.</p>
<p>Í dag er skipanin fastlæst við skipabólkum í lógini um vinnuligan fiskiskap, og hevur</p>
<p>hetta við sær eina óliðiliga skipan, um skip t.d. ynskja at skifta trolið út við annan</p>
<p>reiðskap.</p>
<p>Mælt verður til, at umlegging til minni orkukrevjandi veiðireiðskap gerst møguligur í</p>
<p>fiskivinnuumsitingini.</p>
<p><em type="bold">Tøknilig og rakstrarlig krøv til skip</em> </p>
<p>IMO, ið er altjóða sjóferðslufelagsskapurin hjá ST, arbeiðir við at seta tøknilig krøv til</p>
<p>nýggj skip fyri at minka um oljunýtsluna og harvið útlátið av veðurlagsgassi, t.v.s. krøv</p>
<p>um, at øll nýggj skip skulu byggjast eftir einum leisti, sum ger, at oljunýtslan verður</p>
<p>avmarkað mest møguligt.</p>
<p>Harafturat verður arbeitt við at seta rakstrarlig krøv, t.e. krøv um mannagongdir fyri,</p>
<p>hvussu skipið verður rikið. Arbeitt verður fram ímóti, at tey tøkniligu og rakstrarligu</p>
<p>krøvini verða samtykt í IMO komandi ár.</p>
<p>Tað er umráðandi, at vit eisini seta tøknilig krøv til øll nýggj skip, sum verða bygd . Eisini</p>
<p>eigur at verða umhugsað at seta krøv til eldri skip, sum verða innflutt, soleiðis at vit ikki</p>
<p>fáa okkum skip, sum hava ov stórt útlát av veðurlagsgassi.</p>
<p>Krøv eiga at verða sett um mannagongdir umborð á skipum til tess at minka um</p>
<p>oljunýtsluna, og hesi krøv skulu fylgja altjóða krøvum.</p>
<p><em type="bold">Skráseting av orkunýtslu</em> </p>
<p>Mælt verður til, at fiskiskip skulu skráseta oljunýtsluna. Við hesum fáast upplýsingar</p>
<p>um, hvussu stórt CO-útlátið er fyri einstøku skipini. Soleiðis fer at bera til at</p>
<p>samanbera ymisk skip og ymsar skipabólkar, umframt at orkunýtsla pr. kg av veiddum</p>
<p>fiski verður skrásett.</p>
<p>Mett verður, at kravið um skráseting av oljunýtsluni fer at økja tilvitanina um, at broyt</p>
<p>ingar í rakstrinum kunnu skapa møguleikar fyri oljusparing og harvið minka um útlátið</p>
<p>frá skipunum. Harafturat gevur skrásetingin eitt gott grundarlag, tá ið metast skal um,</p>
<p>hvørji tiltøk kunnu verða framd fyri at minka um oljunýtsluna hjá skipunum.</p>
<p>Skráseting av oljunýtsluni eigur at verða fevnd av lógini um vinnuligan fiskiskap, og skal</p>
<p>kunna latast viðkomandi myndugleikum.</p>
<p><em type="bold">Oljuvinnan</em> </p>
<p>Síðani 2000 hava verið tilsamans seks leitiboringar eftir olju á føroyskum øki. Higartil er</p>
<p>tó eingin olja funnin í rakstrarverdum nøgdum. Tó er ikki vist, at olja ikki finst á før</p>
<p>oyskum øki, og at vit tí ein dag møguliga fara undir oljuframleiðslu í Føroyum. Olju</p>
<p>framleiðsla er ein sera orkukrevjandi vinna. Ein oljuleið, sum t.d. Schiehallion, ið er stutt</p>
<p>frá føroyska markinum, hevur eitt CO-útlát uppá umleið 200 túsund tons um árið,</p>
<p>ella umleið 30% av núverandi føroyska útlátinum.</p>
<p>Tað fer tí at hava ógvusliga ávirkan á føroyska útlátið av veðurlagsgassi, um Føroyar fáa</p>
<p>eina ella fleiri framleiðandi oljuleiðir.</p>
<p>Tað er tí neyðugt, at tiltøk verða sett í verk at bøta um hetta. Í sambandi við Kyoto</p>
<p>protokollina eru skipanir, har lond kunnu keypa CO-kvotur. Tað verður tí helst neyð</p>
<p>ugt at leggja eitt CO-avgjald á oljuframleiðsluna, sum kann verða nýtt til at fíggja keyp</p>
<p>av kvotum, soleiðis at ein komandi oljuvinna ikki fer at kollvelta føroyska CO-rokn</p>
<p>skapin. Slíkar skipanir eru vanligar í fleiri oljuframleiðandi londum.</p>
<p><em type="italic">Skráseting av</em> <em type="italic">oljunýtslu økir</em> <em type="italic">tilvitanina</em> </p>
<p><em type="bold">Kunning og vegleiðing</em> </p>
<p>Stórur tørvur er á óheftari kunning og vegleiðing um m.a. orkusparandi tiltøk og</p>
<p>alternativar orkumøguleikar. Tørvurin, og ikki minst áhugin hjá brúkaranum at</p>
<p>minka um orkunýtsluna er stórur, samstundis sum tilboðini um alternativar</p>
<p>orkuloysnir gerast alsamt fleiri. Í dag er lítil og eingin óheft vegleiðing um hesar møgu</p>
<p>leikar. Tí er trupult hjá brúkaranum at taka dagar ímillum ymisku skipanirnar og at vita,</p>
<p>hvør skipan hóskar best til teirra tørv. Vandi er tí fyri, at fólk gera skeivar íløgur í orku</p>
<p>skipanir, sum ikki eru royndar, ella í tiltøk, sum kunnu skaða meira enn tey gagna.</p>
<p><em type="bold">kunning, vegleiðing og ráðgeving</em> </p>
<p>Peningur eigur alt fyri eitt at verða játtaður til kunningarátøk og orkuvegleiðing fyri at</p>
<p>minka um orkunýtsluna og harvið CO-útlátið. Mælt verður til, at miðvís kunning</p>
<p>verður gjørd um orkusparandi tiltøk, bæði í útvarpi, sjónvarpi, bløðum, portalum og</p>
<p>við at senda kunnandi tilfar í hvørt hús. Harafturat eigur óheft tænasta at verða skipað,</p>
<p>sum fólk kunnu venda sær til við ítøkiligum spurningum um orkusparing og</p>
<p>alternativar orkumøguleikar.</p>
<p>Tá ið tað snýr seg um beinleiðis ráðgeving, gerð av tekningum, kostnaðarmetingum,</p>
<p>útboð o.a., eigur at vera víst til ráðgevandi fyritøkur. Fyri at skunda undir at orku</p>
<p>sparandi tiltøk verða sett í verk, bæði í vinnuni og hjá privata brúkaranum, verður</p>
<p>mælt til at veita stuðul til orkuráðgeving. Stuðulin kann verða veittur á tann hátt, at</p>
<p>søkt verður um pening av serstakari játtan til orkusparandi tiltøk.</p>
<p><em type="bold">grønir skúlar og barnagarðar</em> </p>
<p>Hugtakið grønur skúli er ikki ókent í Føroyum. Tó eru tað enn fáir skúlar og</p>
<p>barnagarðar, ið kunnu kalla seg grønar. Mælt verður til at byrja eitt miðvíst arbeiði við</p>
<p>at gera allar skúlar og barnaansingarstovnar í landinum til grønar stovnar. Umframt at</p>
<p>tað í hesum sambandi verður hugsað um umhvørvi í breiðum høpi, skulu orkunýtsla</p>
<p>og útlát av veðurlagsgassi viðgerast sum serligt evni.</p>
<p>Orkunýtlsuna á skúlunum og ansingarstovnunum eigur at verða minkað munandi.</p>
<p>Leiðreglur fyri grønar skúlar og ansingarstovnar skulu gerast, soleiðis at tað verður<em type="bold"></em> </p>
<p><em type="italic">Tørvur er á óheftari</em> <em type="italic">orkuvegleiðing</em> </p>
<p><em type="italic">Grønir stovnar</em> <em type="italic">geva økta</em> <em type="italic">tilvitan</em> </p>
<p><em type="bold">BROYTA ATBURÐ Og hUgBURÐ</em> </p>
<p>Kunning, vegleiðing og økt tilvitan um orkusparandi tiltøk og øðrvísi</p>
<p>orkuskipanir, eru grundarlagið undir broyttum atburði og hugburði hjá</p>
<p>brúkarunum, og eru við til at skunda undir at ábøtur verða gjørdar lættari at fara undir tilgongdina. Mælt verður til, at peningur verður settur av til at gera</p>
<p>leiðreglur, umframt at kommunur miðvíst og neyvt fara undir at hyggja eftir og</p>
<p>skráseta orku- og umhvørvispartin á stovnunum.</p>
<p>Tað, at orka og umhvørvi í størri mun verða tikin inn á skúlarnar og ansingarstovnarnar,</p>
<p>hevur eisini við sær, at tilvitanin hjá børnum, næmingum, starvsfólki og lærarum økist</p>
<p>og verður spjadd víðari í samfelagnum.</p>
<p><em type="bold">Gransking og menning</em> </p>
<p>Vit eiga at stuðla verkætlanum, sum vit í Føroyum hava serligar førleikar ella umstøður</p>
<p>til at fremja.</p>
<p>Fiskiflotin er nógv tann størsti einstaki bólkurin av orkubrúkarum í Føroyum. Tí eiga vit</p>
<p>at stuðla verkætlanum, sum hava til endamáls at minka um oljunýtsluna og harvið</p>
<p>útlátið av veðurlagsgassi frá fiskiflotanum. Eitt nú minni orkukrevjandi veiðihættir,</p>
<p>effektivisering av verandi veiðihættum og útgerð til effektivisering av skipaferðslu</p>
<p>annars.</p>
<p>Verkætlanir, ið snúgva seg um alternativa orkuframleiðslu, eitt nú úr sjóvarfalls- og</p>
<p>alduorku, samskipan av vind- og vatnorku, og orkuframleiðslu, eitt nú burtur úr tara,</p>
<p>eiga at verða stuðlaðar.</p>
<p>Mælt verður til, at játtanirnar til Umhvørvisverndartiltøk, Fiskivinnuroyndir og Gransk</p>
<p>ingarráðið verða øktar munandi, og at verkætlanir, sum snúgva seg um orkusparandi</p>
<p>tiltøk, alternativar orkuskipanir og tílíkt verða stuðlaðar, ella at ein serstøk játtan verður</p>
<p>sett av til verkætlanir, ið skulu minka um orkunýtsluna og harvið útlátið av veðurlags</p>
<p>gassi.</p>
<p>Eisini eigur stuðul at verða veittur føroyingum at fara undir eitt nú PhD-verkætlanir á</p>
<p>nevndu økjum, bæði í Føroyum og uttanlands.</p>
<p><em type="bold">Alment um føroyska útlátið</em> <em type="bold">og veðurlagssáttmálan</em> </p>
<p>Størsti parturin av CO-útlátinum og veðurlagsgassinum í Føroyum kemur frá</p>
<p>oljuni. Heili 95% av útlátinum eru soleiðis knýtt at orkunýtsluni í samfelagnum.</p>
<p>Føroyska útlátið av veðurlagsgassi er tí í alstóran mun knýtt at oljunýtsluni. Økist</p>
<p>ella fellur oljunýtslan, broytist útlátið av veðurlagsgassi samsvarandi.</p>
<p><em type="bold">Samlað útlát av veðurlagsgassi 1990-2007</em> </p>
<p xml:lang="dan">Íalt</p>
<p>8% undir 1990</p>
<p><em type="italic">Samlað útlát av veðurlagsgassi tíðarskeiðið 1990 til 2007. Brotastrikan vísir 8% minking í</em> <em type="italic">mun til 1990, sum svarar til Kyoto kravið.</em> </p>
<p>Gongdin í útlátinum av veðurlagsgassi síðani 1990 sæst á myndini omanfyri. Seinnu</p>
<p>árini hevur útlátið mest sum verið javnt – er kanska lækkað eitt vet. Útlátið er umleið</p>
<p>11% hægri enn í 1990. Týðuligt samband er millum útlát av veðurlagsgassi og</p>
<p>búskaparligu gongdina í føroyska samfelagnum. Orsakað av lægri oljunýtslu í</p>
<p>kreppuárunum í 90’unum, fall útlátið av veðurlagsgassi munandi. Tað er síðani hækkað</p>
<p>aftur, og sær nú út til at hava verið lutfalsliga støðugt seinastu 5-6 árini</p>
<p>Fiskiskip standa fyri umleið einum triðingi av útlátinum. Næst skipunum eru húsar</p>
<p>haldini (17%) og SEV (16%), síðani akfør (13%). Sí myndina ovast á næstu síðu.</p>
<p>Í tann mun viðkomandi hagtøl eru tøk, er føroyska uppgerðin gjørd sambært veg</p>
<p>leiðing hjá IPCC (International Panel of Climate Change). Tølini fyri føroyska útlátið</p>
<p>fevna um alt útlát av veðurlagsgassi í Føroyum og á føroyskum øki,. Skip og flogfør í</p>
<p>altjóða flutningi telja ikki við, tað sama er galdandi fyri føroysk fiskiskip sum bunkra í</p>
<p>útlendskum havnum.</p>
<p><em type="bold">Útlát av veðurlagsgassum, 2007</em> </p>
<p>% býti millum ORKUbrúkarar (CO-eindir)</p>
<p>Handlar og stovnar</p>
<p>2%2%</p>
<p>7%</p>
<p>9%</p>
<p>13%</p>
<p>34%</p>
<p>Ídnaður</p>
<p xml:lang="dan">Akfør</p>
<p>SEV</p>
<p>16%</p>
<p>17%</p>
<p>Húsarhald</p>
<p>Fiskiskip</p>
<p>Flogfør</p>
<p>Onnur skip</p>
<p><em type="italic">Býti av útlátinum millum brúkarar.</em> </p>
<p><em type="bold">karmur um minking</em> </p>
<p>Sum gongdin hevur verið seinastu árini er lítið at ivast í, at lata vit standa til, so fellur</p>
<p>útlátið ikki nóg mikið. Tað einasta, sum tá vil ávirka vøksturin í útlátinum, eru tey</p>
<p>búskaparligu sveiggj, sum raka samfelagið við jøvnum millumbilum. Avgerðin um at</p>
<p>minka útlátið av veðurlagsgassi eigur at verða grundað á eina langtíðarætlan, sum</p>
<p>óheft av búskaparligum sveiggjum í størst møguligan mun skal byggja á breiðar</p>
<p>politiskar semjur, og á tann hátt verða støðuføst.</p>
<p>Í støðisárinum 1990 var føroyska útlátið 674 tús. tons av CO, og í 2007, sum er</p>
<p>seinasta uppgerðin, umleið 750 tús. tons. Hetta merkir at útlátið í dag er góð 11%</p>
<p>hægri enn í 1990.</p>
<p><em type="bold">Útlát av veðurlagsgassi 1990-2007</em> <em type="bold">skipað eftir brúkarum (orka)</em> </p>
<p>Fiskiskip</p>
<p>Húsarhald SEV</p>
<p xml:lang="dan">Akfør</p>
<p>Ídnaður Handlar og stovnar</p>
<p>Onnur skip</p>
<p>Flogfør</p>
<p><em type="italic">Útlát av veðurlagsgassi fyri ymisku útlátsbólkarnar innan orku (brenning av olju).</em> </p>
<p>Enn er óvist, hvussu stóra minking í útlátinum londini vilja binda seg til aftan á Kyoto</p>
<p>tíðarskeiðið, sum er 2008-2012. Ríku ídnaðarlondini, og serliga Norðurlond, arbeiða</p>
<p>miðvíst við at fyrireika eina bindandi avtalu um niðurskurð, sum ætlandi skal samtykkj</p>
<p>ast á altjóða veðurlagsráðstevnuni í Keypmannahavn í desember 2009. Væntandi verð</p>
<p>ur kravið um minking í tíðarskeiðinum 2013-2020 ásett til umleið 20-30% í mun til</p>
<p>útlátið í 1990. Fyri Føroyar svarar hetta til eina minking upp á eini 30-35% í mun til í</p>
<p>dag. Longu nú hava fleiri lond kunngjørt eina felags visjón um, at tey fram til 2050 vilja</p>
<p>minka útlátið av veðurlagsgassi við 50 %.</p>
<p>Verða tilmælini í virkisætlanini fylgd, eru góðir møguleikar fyri, at Føroyar kunnu røkka</p>
<p>einum niðurskurði av CO-útlátinum uppá 30-35% áðrenn 2020.</p>
<p><em type="bold">Orkunýtsla og búskaparliga gongdin</em> </p>
<p>Orkunýtslan er í ávísan mun tengd at búskaparstøðuni í samfelagnum. Verður</p>
<p>búspakarvøkstur, kann roknast við størri orkunýtslu.</p>
<p>Tað er tó ikki lætt at siga hvussu sambandið er millum virksemið í samfelagnum og</p>
<p>orkunýtsluna. Frá 2001 til 2006 er BTÚ vaksið umleið 23% uttan at oljunýtslan er</p>
<p>vaksin. Hin vegin var ein stórur vøkstur í oljunýtsluni frá miðskeiðis í 1990 árunum til</p>
<p>2001, sum tykist fylgja búskaparligu gongdini.</p>
<p>Tað er tí torført at siga hvussu oljunýtslan og harvið útlátið av COverður ávirkað av</p>
<p>búskaparligu gongdini komandi árini. Tó er helst rætt at rokna við, at verður ein</p>
<p>búskaparvøkstur, førir tað til ein ávísan vøkstur í útlátinum, um ongi tiltøk at minka</p>
<p>um útlátið verða sett í verk.</p>
<p><em type="bold">Útlát av veðurlagsgassi</em> </p>
<p>1990 1992 1994 1996 1998 2000 2002 2004 2006 2008 2010 2012 2014 2016 2018 2020</p>
<p><em type="italic">Myndin vísir føroyska útlátið frá 1990 til í dag, og harnæst eina minking fram til 2020</em> </p>
<p><em type="italic">uppá umleið 35%.</em> </p>
<p><em type="bold">Virknaðurin av tiltøkunum</em> </p>
<p>Um útlátið av veðurlagsgassi minkar, hevur tað í sjálvum sær jaliga ávirkan á</p>
<p>umhvørvið. Trupulleikin, ið stendst av at okkara orkutørvur er so nógv bund</p>
<p>in at olju ger, at útlátið av veðurlagsgassi er óneyðuga stórt, og tí vilja allar</p>
<p>minkingar í CO-útlátinum koma umhvørvinum til góðar.</p>
<p>Tiltøk at minka útlátið av veðurlagsgassi, ið kunnu hava skaðiliga ávirkan á umhvørvi</p>
<p>og náttúru, eru tengd at ymiskum verkætlanum. Vatnorkuútbyggingar, vindmyllur og</p>
<p>onnur orkuverk kunnu hava árin á náttúru og umhvørvi, og tí er umráðandi, at neyvar</p>
<p>metingar um møguligar avleiðingar fyri náttúru og umhvørvi verða gjørdar, áðrenn</p>
<p>avgerðir verða tiknar um slíkar verkætlanir.</p>
<p>Í sambandi við smærri orkuverk, so sum hitapumpur og vindmyllur, eiga krøv at verða</p>
<p>sett til hesi til tess at tryggja, at útgerðin er egnað til okkara veðurlag og ikki elvir til</p>
<p>ampa í nærumhvørvinum.</p>
<p>Umráðandi er, at staðseting av orkuverkum verður partur av eini heildarætlan í</p>
<p>sambandi við lendisnýtslu. Ein komandi lendisætlan eigur at umfata staðseting av</p>
<p>orkutungum ídnaði, virksemi við avlopshita (brennistøð, elverk), fjarhitaskipanir, lokalar</p>
<p>hitamiðstøðir og annars greitt siga frá, hvussu lendið og náttúran kunnu verða brúkt</p>
<p>og vard.</p>
<p>Í altjóða veðurlagshøpi verða tiltøk at binda COeisini knýtt at strembanini eftir at</p>
<p>minka um útlátið av veðurlagsgassi. Eisini í Føroyum eigur at verða kannað um til ber</p>
<p>at økja um CO-bindingina í lendinum. Ein lýsing av, hvussu nógv COer bundið í</p>
<p>ymiskum moldsløgum, eigur at verða gjørd. Har eigur at verða víst á, hvat kann verða</p>
<p>gjørt fyri at verja CO-bindingina, og umráðandi er at meta um, hvussu CO-bindingin</p>
<p>verður ávirkað í sambandi við inntriv í náttúruna. Hetta er serliga týdningarmikið í</p>
<p>sambandi við bit, erosión, træplanting, vatnorkuútbyggingar o.a.</p>
<p><em type="bold">Samfelagslig árin</em> </p>
<p>Føroyska samfelagið er sera bundið at olju og oljuúrdráttum. Prísurin á olju á heims</p>
<p>marknaðinum hevur tí sera stóra ávirkan á føroyska samfelagsbúskapin. Prísvøkstur</p>
<p>sæst beinanvegin aftur í vinnuni við vaksandi framleiðslukostnaði, og hjá privata hús</p>
<p>arhaldinum við minkandi nýtslumøguleikum.</p>
<p>Føroyska oljunýtslan hevur eisini stóra ávirkan á búskaparligu javnvágina millum</p>
<p>Føroyar og útheiminin, tí øll oljan verður flutt inn. Oljuinnflutningurin er ein stórur</p>
<p>partur av føroyska handilsjavnanum og eru hækkandi oljuprísir tí rættiliga tyngjandi</p>
<p>fyri føroyska handilsjavnan.</p>
<p>At gera Føroyar minni bundnar at olju, eitt nú við alternativum orkuskipanum og</p>
<p>orkusparing, hevur tí stóran týdning fyri føroyska samfelagsbúskpin. Skilagóðar íløgur í</p>
<p>hesum sambandi fara at gera framleiðslukostnaðin hjá føroysku vinnuni minni</p>
<p>viðbreknan fyri oljupríssveiggjum. Nýtslumøguleikarnir hjá privata húsarhaldinum</p>
<p>verða eisini minni viðbreknir fyri oljupríssveiggjum, og oljan fer at fáa minni týdning</p>
<p>fyri úrslitið á føroyska handilsjavnanum.</p>
<p>Um CO-avgjald verður lagt á brennievni, fer tað í fyrsta umfari at virka tyngjandi,</p>
<p>bæði fyri borgaran og vinnulívið. Tó er umráðandi at leggja dent á at CO-avgjaldið</p>
<p>hevur til endamáls at tálma nýtsluni av fossilum brennievni og vil tí sum frá líður verða</p>
<p>ein fyrimunur fyri brúkaran.</p>
<p>Um inntøkurnar av einum CO-avgjaldi verða brúktar til at gera okkum minni heft at</p>
<p>olju, við eitt nú at stuðla orkusparandi tiltøkum, bæði í vinnuni og hjá privatfólki, við</p>
<p>upplýsing, vegleiðing, gransking o.ø., kemur tað brúkarunum til góðar. Um CO-av</p>
<p>gjaldið, eitt nú verður grundarlag undir eini stuðulsskipan til at minka um hitamissin í</p>
<p>bygningum, kann CO-avgjaldið virka við til at økja virksemið í eitt nú handverkvinn</p>
<p>uni.</p>
<p>Økti kostnaðurin á brennievni, sum stendst av einum CO-avgjaldi, kann eisini fáa</p>
<p>sosialar avleiðingar, og tí eiga metingar at verða gjørdar í hesum sambandi, soleiðis at</p>
<p>møguligar skipanir, ið skulu byrgja fyri sosialum skeivleikum, verða settar í verk, sam</p>
<p>stundis sum CO-avgjald verður ásett.</p>
<p><em type="bold">Eftirmeting, hagtøl, sektorábyrgd...</em> </p>
<p>Tað hevur stóran týdning at tiltøkini, sum verða sett í verk regluliga, verða eftir</p>
<p>mett, fyri at eftirkanna, um tey virka eftir ætlan. Avgerandi er, at hagtølini við</p>
<p>víkjandi veðurlagsgassi verða gjørd upp og greinað soleiðis, at til ber til at gera</p>
<p>neyvar eftirmetingar. Umframt veðurlagshagtølini, verður ein virkisskráseting eitt</p>
<p>týdningarmikið amboð í eftirmetingini.</p>
<p><em type="bold">... og langtíðarplanlegging</em> </p>
<p>Ábyrgdin at minka um útlátið av veðurlagsgassi áliggur øllum sektorum, og tí eigur ein</p>
<p>ætlan at minka um útleiðing av veðurlagsgassi at fevna um allar sektorar í samfelag</p>
<p>num. At minka um útlátið verður ikki gjørt eftir einum degi, og tí er sera umráðandi at</p>
<p>gera hetta til eina langtíðarætlan, sum byggir á eina breiða politiska semju, soleiðis at</p>
<p>ætlanin verður fylgd, hóast tað politiska landslagið broytist.</p>
<p>Tað er okkara vón, at tey tiltøk, sum verða sett í verk, byggja á eina breiða politiska</p>
<p>semju. Tí hóast nakrir lætt syftir seiðir eru á leiðini, er eingin ivi um, at tað eisini verða</p>
<p>tung tøk, ið skula takast, og tí er eitt áhaldandi arbeiði alneyðugt. Vit røkka tí neyvan á</p>
<p>mál uttan so, at vit øll verða við til at taka tað tunga takið.</p>
<p><em type="italic">Tung tøk verða</em> <em type="italic">løtt, tá ið øll lyfta</em> <em type="italic">í felag</em> Í fylgiskjølunum eru lýsingar av tiltøkum, ið hava verið brúktar sum grundarlag undir arbeiðinum at gera virkisætlanina. </p>
<p>Yvirlit yvir fylgiskjøl</p>
<p>Elkaðal úr Íslandi . . . . . . . . . . . . . . . . . . . . . . . . . . . . . . . 50 Vindorkuútbygging . . . . . . . . . . . . . . . . . . . . . . . . . . . . . 50 Vatnorkuútbygging . . . . . . . . . . . . . . . . . . . . . . . . . . . . . 51 Vind- og vatnpumpuskipan . . . . . . . . . . . . . . . . . . . . . 51 Kjarnorkuverk . . . . . . . . . . . . . . . . . . . . . . . . . . . . . . . . . . 52 Felags brennistøð og arhitaskipan í miðstaðarøkinum . . . . . . . . . . . . . . . . . . . . . . . . . . . 52</p>
<p>Eginkvotur ístaðin fyri felagskvotur . . . . . . . . . . . . . . 64 Orkukrøv til nýbygging, umbygging og útbygging . . . . . . . . . . . . . . . . . . . . . . . . . . . . . . . . 64 Avlopsorka til orkukrevjandi virki . . . . . . . . . . . . . . . 64 Minka útlátið frá almennum bygningum og stovnum . . . . . . . . . . . . . . . . . . . . . . . . . . . . . . . . . 65 Metingar um CO-útlátið í sambandi við býarmenning . . . . . . . . . . . . . . . . . . . . . . . . . . . . . . . . 65 Orkumerking av øllum upphitaðum bygningum . 66 Sjónvarpslýsingar . . . . . . . . . . . . . . . . . . . . . . . . . . . . . . . 66 Upplýsa um orkunýtsla og nýtslukostnaður samstundis sum søluprísurin verður upplýstur . . . 67 Spennandi kunningartiltøk/kapping um orkusparing . . . . . . . . . . . . . . . . . . . . . . . . . . . . . 67 Fiskivinnuroyndir og Granskingarráðið stuðla gransking innan orkusparing . . . . . . . . . . . . . . . . . 68 Størri játtan til viðarvøkstur . . . . . . . . . . . . . . . . . . . . . 68 Størri játtan til umhvørvisverndartiltøk . . . . . . . . . . 69 Umlegging av brennioljugjaldinum til CO-avgjald . . . . . . . . . . . . . . . . . . . . . . . . . . . . . . 69 Broyta brennioljugjaldið til CO-avgjald við innbygdari CO-kvotaskipan, sum fatar um alla brennioljunýtslu . . . . . . . . . . . . . . . . . . . . . 69 Óheft almenn orkuráðgeving um CO-tálmandi tiltøk . . . . . . . . . . . . . . . . . . . . . . . . . 70 Stuðul til mvg-útreiðslur til oljusparandi útgerð og útbúnað til sethús . . . . . . . . . . . . . . . . . 71 Endurnýtsla og betri skiljing av burturkasti . . . . . . 72 Skifta ljósperur út við spariperur . . . . . . . . . . . . . . . . 72</p>
<p><em type="bold">Elkaðal úr Íslandi</em> </p>
<p><em type="bold">Endamál og greiningKeypa umhvørvisvinarliga elorku úr Íslandi og flyta hana til Føroya við kaðal</em></p>
<p><em type="bold">sambandi.</em>Við einum 100 MW sambandi kunnu 750 mio kWh flytast til Føroya um árið. </p>
<p>Kaðalin kann veita alla orkunøgdina, ið sum nú er verður veitt við oljuriknu verkunum</p>
<p>hjá SEV, og harumframt veita orku til upphiting (varmapumpur) og akfør (el/vetni).</p>
<p>Back-up skipan má gerast í Føroyum, ið kann taka yvir, um kaðalin slitnar. Kanning vísir,</p>
<p>at við hesi skipanini verður elprísurin hjá kundanum 0,8-1,2 kr/kWh + MVG, ið ikki er</p>
<p>hægri enn núverandi elprísur.</p>
<p><em type="bold">Kostnaður av tiltakinum</em>Samlað íløga íroknað back-up skipan í Føroyum: 2,7 mia kr. </p>
<p><em type="bold">Virknaður</em>Elkaðalin kann minka um útlátið við 240 tús. tonsum av CO/ár. </p>
<p>Svarar til 35% niðurskurð í COútlátinum.</p>
<p>Sum frá líður verður helst møguligt at umleggja alla bilaferðslu frá bensin/ diesel til</p>
<p>annaðhvørt el ella vetni. Harumframt ber helst til hjá stórum parti av ídnaðinum at</p>
<p>leggja um frá oljunýtslu til el. Hetta skuldi sum frá líður minkað CO-útlátið millum 50</p>
<p xml:lang="dan">og 60%.</p>
<p><em type="bold">Tíðarætlan</em>Umleið 5 ár. </p>
<p><em type="bold">Avleiðingar</em>Fyrimunurin við elkaðalinum er, at vit í stóran mun spara okkara náttúru, tí </p>
<p>vatnorkuútbyggingar verða minni neyðugar.</p>
<p>Vansin við tiltakinum er, at orkunýtslan ikki minkar nóg nógv, og at orkunýtslan</p>
<p>framvegis verður treytað av innfluttari orku. Harafturat vil elkaðalin viðføra, at vit verða</p>
<p>bundin av at fáa orkuna frá einum einstøkum veitara (Íslandi).</p>
<p><em type="bold">Málsøki</em>Innlendismálaráðið varðar av orkumálum, meðan Vinnumálaráðið varðar av </p>
<p>elveitingarlógini.</p>
<p><em type="bold">Viðmerkingar</em>Tað er neyðugt at útgreina verkætlanina, áðrenn støða verður tikin til kaðalin. </p>
<p><em type="bold">Vindorkuútbygging</em> </p>
<p><em type="bold">Endamál og greiningØkja um elframleiðsluna úr vindi, ið er ein varandi orkukelda og tí fremur</em> </p>
<p><em type="bold">niðurskurð í COútlátinum.</em>Mark er fyri, hvussu nógv vindorka kann vera á netinum. </p>
<p>Risø hevur saman við SEV og Jarðfeingi gjørt eina kanning fyri at meta um, hvussu nógva</p>
<p>vindorku elnetið hjá SEV klárar. Niðurstøðan er, at netið tolir 3-4 ferðir núverandi</p>
<p>vindorku, tvs. úr 4 MW og upp í 12 MW. Kanningin vísir eisini, at um betri</p>
<p>reguleringsmøguleikar verða gjørdir á Sundsverkinum, kann vindorkumátturin verða</p>
<p>øktur fýra ferðir núverandi mátt, ella upp í 16 MW. Hetta krevur tó stórar broytingar á</p>
<p>Sundsverkinum, og tí verður ikki roknað við, at hetta er gjørligt í løtuni.</p>
<p><em type="bold">Kostnaður av tiltakinum</em>Kostnaðurin er mettur til at verða umleið 90 mió kr. </p>
<p><em type="bold">Virknaður</em>Útbyggingin av vindorku hevur við sær, at CO-útlátið minkar 21.000 tons um árið. </p>
<p>Svarar til 3% niðurskurð í samlaða CO-útlátinum.</p>
<p><em type="bold">Tíðarætlan</em>&lt; 5 ár </p>
<p><em type="bold">Avleiðingar</em>Ávirkar umhvørvið við óljóði. Kann ávirka fuglalív og upplivingarvirðið í náttúruni. </p>
<p>Staðseting av vindmyllunum má vera partur av landsplanleggingini</p>
<p><em type="bold">Málsøki</em>Innlendismálaráðið varðar av orkumálum, meðan Vinnumálaráðið varðar av </p>
<p>elveitingarlógini.</p>
<p><em type="bold">Dagføring av lógum</em>Skal bjóðast út smb. elveitingarlógini, so kapping fæst á økinum. </p>
<p><em type="bold">Vatnorkuútbygging</em> </p>
<p><em type="bold">Endamál og greining</em>At troyta møguleikarnar fyri vatnorkuútbygging og á tann hátt gera Føroyar minni </p>
<p>heftar av orku uttanífrá, samstundis sum útlátið av COminkar.</p>
<p><em type="bold">Kostnaður av tiltakinum</em>Samlaði kostnaðurin fyri allar fýra útbyggingarnar (Eiði 2, Víkarvatn, Vestmanna, Vágar) </p>
<p>er mettur at vera uml. 2 mia kr.</p>
<p><em type="bold">Virknaður</em>Um allar fýra verkætlanirnar verða framdar, førir hetta til ein samlaðan niðurskurð í CO</p>
<p>útlátinum á uml. 83.000 tons (svarandi til uml. 13% minking). Minkingin fyri einstøku</p>
<p>útbyggingarnar eru:</p>
<p>Eiði 2: 17 mio kWh. 1,5% minking, íløga: 10 kr/kWh/ár</p>
<p>Víkarvatn: 41 mio kWh. 4% minking, íløga: 13 kr/kWh/ár</p>
<p>Vestmanna: 37 mio kWh. 3,5% minking, íløga 19 kr/kWh/ár</p>
<p>Vágar: 23 mio kWh. 3% minking, íløga 21 kr/kWh/ár</p>
<p><em type="bold">Tíðarætlan</em>2-10 ár. </p>
<p><em type="bold">Avleiðingar</em>Niðurstøðurnar av árinskanningunum, sum eru gjørdar í sambandi við Eiði 2 </p>
<p>vatnorkuútbygginga vísa, at Eiði 1 (avveitta økið) er turrari enn Eiði 2. Sjónligur munur er</p>
<p>á plantu- og djóralívinum í teimum báðum kannaðu økjunum, men tey kunnu hava</p>
<p>verið ymisk eisini áðrenn Eiði 1 varð avveitt. Tó benda árinskanningarnar á, at</p>
<p>náttúruinntrivini í sambandi við vatnorkuútbyggingar ávirka náttúruvirðini í økjunum.</p>
<p>Tilmæli í árinskanningunum siga m.a. eisini, at eginleikarnir hjá jørðini at binda COeiga</p>
<p>at verða kannaðir, soleiðis at ein heildarmeting í samband við vatnorkuútbyggingar kann</p>
<p>verða gjørd. Vatnorkuútbyggingar ávirka í stóran mun nærumhvørvið, tí at áir hvørva, og</p>
<p>virðini í landslagnum á staðnum verða ávirkað í stóran mun.</p>
<p>Áðrenn støða verður tikin til møguligar vatnorkuútbyggingar, eigur ein serstøk ætlan at</p>
<p>verða gjørd, har serligt fyrilit verður víst m.ø. náttúrunnar margfeldi og landslagi.</p>
<p>Planleggingin eigur at vera grundarlagið undir viðgerðini, tá ið støða verður tikin til</p>
<p>einstøku vatnorkuútbyggingarnar.</p>
<p>Fyrimunur: orku-sjálvbjargni.</p>
<p><em type="bold">Málsøki</em>Innlendismálaráðið varðar av orkumálum og náttúrufriðingarlógini, meðan </p>
<p>Vinnumálaráðið varðar av elveitingarlógini.</p>
<p><em type="bold">Dagføring av lógum</em>SEV hevur einkarætt til at nýta vatn til elframleiðslu fram til 2013, sambært kunngerð nr. </p>
<p>76 frá 5. oktober 1963 um loyvi givið Interkommunala ravmagnsfelagnum S.E.V. til nýtslu</p>
<p>av vatnkraftini v.m.</p>
<p><em type="bold">Vind- og pumpuskipan</em> </p>
<p><em type="bold">Endamál og greining</em>Endamálið er at útbyggja vindorkuna og knýta hesa í eina pumpuskipan, sum við orkuni </p>
<p>frá vindinum kann pumpa vatnið úr Heygardali (niðaru byrgingini) niðan í ovaru</p>
<p>byrgingina á Mýrunum í Vestmanna.</p>
<p>Við at brúka vinduorku til at pumpa vatn niðan í ovaru byrgingina, ber til at endurnýta</p>
<p>vatnorkuna, og á tann hátt fáa nógv meiri burturúr vatnorkuni, soleiðis sum Sp/f Røkt</p>
<p>skjýtur upp í síni verkætlan.</p>
<p><em type="bold">Kostnaður av tiltakinum</em>Kostnaðurin er mettur at verða um 180 mió krónur. </p>
<p><em type="bold">Virknaður</em>Mett er, at verkætlanin kemur at viðføra eina minking á umleið 7.500 tons olju árliga – </p>
<p>hetta svarar til eina samlaða minking á umleið 24.000 tons CO, sum er ein minking á</p>
<p>umleið 2%.</p>
<p><em type="bold">Tíðarætlan</em>Tað fer ætlandi at taka umleið tvey ár at útbyggja hesa skipan. </p>
<p><em type="bold">Málsøki</em>Innlendismálaráðið varðar av orkumálum, meðan Vinnumálaráðið varðar av </p>
<p>elveitingarlógini</p>
<p><em type="bold">Dagføring av lógum</em>Krevur støðutakan eftir elveitingarlógini<em type="bold"></em> </p>
<p><em type="bold">Kjarnorkuverk</em> </p>
<p><em type="bold">Endamál og greining</em>Gera kjarnorkuverk til el- og hitaframleiðslu at seta í staðin fyri dieselriknu verkini. </p>
<p>Smærri kjarnorkuverk, sum kunnu nøkta føroyska orkutørvin, eru í dag á marknaðinum.</p>
<p>Framleiðslukostnaðurin á el frá kjarnorkuvekum er eftir øllum at døma lægri enn á el</p>
<p>framleitt á vanligum dieselverkum.</p>
<p><em type="bold">Kostnaður av tiltakinum</em>Íløgukostnaðurin liggur um 1.000 $ pr. kWh (fyri eitt ávíst anlegg). Fyri eitt verk uppá 100 </p>
<p>MW verður íløgukostnaðurin sostatt einar 100 mió $ ella uml. 500 mió kr.</p>
<p>Um hesin kostnaður vísir seg at halda, er tað væl minni enn fyri t.d. vatnorkuútbygging</p>
<p>ella kaðal til Íslands. Kostnaðurin má kannast nærri eins og rakstrarútreiðslurnar.</p>
<p><em type="bold">Virknaður</em>Eitt kjarnorkuverk kann minka um útlátið við 240 tús tons CO/ár. </p>
<p>Svarar til 35% niðurskurð í CO-útlátinum.</p>
<p><em type="bold">Tíðarætlan</em>5-10 ár </p>
<p><em type="bold">Avleiðingar</em>Verður kjarnorkuverk gjørt í Føroyum, verður helst ikki brúk fyri at útbyggja vatnorkuna, </p>
<p>sum so sparir náttúruna.</p>
<p>Vansin er óvissan um trygdina, bæði í sambandi við sjálvt orkuverkið, men eisini í</p>
<p>sambandi við kjarnorkuburturkast og flutning til og frá verkinum.</p>
<p><em type="bold">Málsøki</em>Innlendismálaráðið varðar av orkumálum, meðan Vinnumálaráðið varðar av </p>
<p>elveitingarlógini.</p>
<p><em type="bold">Viðmerkingar</em>Neyðugt er at útgreina tiltakið meiri. Um so er, at elkostnaðurin verður væl lægri enn í </p>
<p>dag, ber til at umleggja alla upphiting av sethúsum og øðrum bygningum til avlopshita</p>
<p>frá verkinum og/ella el, møguliga við nýtslu av varmapumpum.</p>
<p>Eisini verður møguligt sum frá líður at umleggja alla bilaferðslu frá bensin/diesel til</p>
<p>annaðhvørt el ella vetni. Harumframt ber helst til hjá stórum parti av ídnaðinum at</p>
<p>leggja um frá oljunýtslu til el.</p>
<p>Hetta skuldi sum frá líður kunna givið eina minking í COútlátinum uppá millum 50 og</p>
<p>60%.</p>
<p><em type="bold">Felags brennistøð og fjarhitaskipan í høvuðsstaðarøkinum</em> </p>
<p><em type="bold">Endamál og greining</em>At gagnnýta avlopsorkuna frá brenning av burturkasti til elframleiðslu og upphiting av </p>
<p>bygningum. Núverandi brennistøðir eru gamlar og skulu nýtímansgerast um eini 10 ár.</p>
<p>Um felags brennistøð verður gjørd at brenna alt ruskið, er møguleiki at nýta orkuna frá</p>
<p>brenningini bæði til at framleiða el og hita. Mett er, at árliga elnýtslan hjá 4000</p>
<p>húsarhaldum og hitanýtslan hjá 2500 húsarhaldum kann nøktast við skipanini. Hetta</p>
<p>kann spara nógva olju og harvið skerja CO-útlátið.</p>
<p><em type="bold">Kostnaður av tiltakinum</em>Nýggj felags brennistøð: uml. 250 mio kr. </p>
<p>Fjarhitanet til 2600 hús: 260 mio kr.</p>
<p>Afturgjaldstíð við núverandi el og oljuprísi: 10-15 ár.</p>
<p><em type="bold">Virknaður</em>Viðførir eina minking á 35.000 tons av COárliga, svarandi til 7%. </p>
<p><em type="bold">Tíðarætlan</em>Verandi brennistøðir halda í umleið 10 ár afturat. </p>
<p><em type="bold">Málsøki</em>Innlendismálaráðið varðar av umhvørvisverndarlógini, har serliga kap. 9 um kortlegging </p>
<p>og planlegging er viðkomandi.</p>
<p>Kommunumál: Innlendismálaráðið.</p>
<p><em type="bold">Dagføring av lógum</em>Eftir elveitingarlógini er loyvt øðrum enn SEV at framleiða el. Avtala skal </p>
<p>gerast við SEV um íbinding í netið.</p>
<p><em type="bold">Viðmerkingar</em>Um avlopsorkan frá elverkinum á Sundi verður tikin við í skipanina, kann </p>
<p>arhitaskipanin útbyggjast til alt høvuðsstaðarøkið, og verður CO-niðurskurðurin í</p>
<p>hesum sambandi mettur til umleið 7% av samlaða føroyska útlátinum.</p>
<p>Tøka orkan frá brennistøðini á Hjalla og Sundsverkinum er nógv meiri enn tørvur er á í</p>
<p>teimum økjum, sum nú eru útbygd við arhita. Tí er umráðandi, at skipanin verður</p>
<p>útbygd víðari skjótast gjørligt. Her eiga fyrst og fremst størru bygningarnir í Havn at</p>
<p>verða knýttir í, so sum Norðurlandahúsið, svimjihallir, ítróttarhallir, skúlar, bankar, SMS</p>
<p>og Landssjúkrahúsið.</p>
<p>Har, sum leiðingin verður løgd, eiga so nógvir avtakarar sum gjørligt at verða knýttir í.</p>
<p xml:lang="dan"><em type="bold">Biogass</em> </p>
<p><em type="bold">Endamál og greining</em>Endamálið er at gagnnýta orkuna frá biogass framleiðslu. </p>
<p><em type="bold">Kostnaður av tiltakinum</em>Kostnaðurin veldst um støddina á anlegginum. Veljast kunnu smærri staðbundin anlegg </p>
<p>ella eitt stórt felagsanlegg. Við í kostnaðinum má roknast við tøka biomassanum,</p>
<p>gasspotentialið á biomassanum, flutningi av biomassa til anlegg. Eisini er kostnaðurin</p>
<p>treytaður av, hvør prísur fæst fyri biogassið.</p>
<p><em type="bold">Virknaður</em>Við at gagnnýta orku, sum stavar frá biogass framleiðslu, og nýta tað í staðin fyri orku, </p>
<p>sum annars hevði verið framleidd av fossilum brennievni, kann CO- útlátið minkast.</p>
<p>Við at biogassa tøð minkar útlátið av metan, COog láturgassi í mun til um tøðini vórðu</p>
<p>handfarin á vanligan hátt.</p>
<p>Biogass kann verða nýtt til hita- ella elframleiðslu. Nyttuvirkningurin er 65%, t.v.s. at 35%</p>
<p>verða ikki gagnnýtt. Av teimum fara 20% til upphiting av biomassanum og 15% er missur</p>
<p>í maskinunum við hitaútvinningini.</p>
<p>Hvussu nógv biogass fæst burturúr:</p>
<p>Biogassframleiðsla pr. tons biomassa (m/tons)Svarar til litrar fýringsolju</p>
<p>1 tons neytatøð</p>
<p>1 tons fiskaoljuburturkast100-100065-650</p>
<p>Burturkast frá sláturvirkjum&gt; 100&gt; 65</p>
<p><em type="bold">Tíðarætlan</em>Óvist </p>
<p><em type="bold">Avleiðingar</em>Fyri at reka eitt biogassanlegg er neyðugt at hava ein biomassa at taka av. Hetta kann </p>
<p>vera lívrunnið burturkast t.d. frá fiskivinnuni ella alivinnuni, rottangaevja ella tøð frá</p>
<p>landbúnaðinum.</p>
<p>Lívrunnið burturkast hevur munandi størri orkupotentiali enn tøð.</p>
<p>Ongar royndir eru í Føroyum við biogassi.</p>
<p><em type="bold">Málsøki</em>Innlendismálaráðið, sum varðar av umhvørvisverndarlógini og Vinnumálaráðið, sum </p>
<p>umsitur elveitingarlógina.</p>
<p><em type="bold">Viðmerkingar</em>Má útgreinast meiri. Serligar ES-reglur eru galdandi í Føroyum um hjáprodukt. </p>
<p><em type="bold">Ketil- og oljufýreftirlit</em> </p>
<p><em type="bold">Endamál og greining</em>Kravt eftirlit við oljufýrum og ketlum, ið eru eldri enn fimm ár. </p>
<p><em type="bold">Kostnaður av tiltakinum</em>Mettur kostnaður fyri eftirlit er 1-3000 kr fyri hvørt hús. </p>
<p><em type="bold">Virknaður</em>Eftirlit við oljufýrum/ketlum kann ávísa orkueffektivitetin. </p>
<p><em type="bold">Tíðarætlan</em>Kann setast í verk beinanvegin. </p>
<p><em type="bold">Avleiðingar</em>Eldri ketlar og oljufýr hava ein lágan virknað (60-75%), meðan nýggir ketlar og nýggj </p>
<p>oljufýr hava ein virknað uppá 90-95%.</p>
<p>Eisini er umráðandi fyri virknaðin, at brenningin er rætt innstillað.</p>
<p>Fyri ketlar og oljufýringar við einum lágum virknaði, er besta loysnin at skifta til nýggjar,</p>
<p>meðan innstilling kann hjálpa í summum førum.</p>
<p>Mett verður, at 30-50% av ketlunum við fyrimuni kunnu skiftast, við eini mettari sparing</p>
<p>uppá 25%.</p>
<p>Samlað sparing í CO-útlátinum uppá 1-2%.</p>
<p>Fyri brúkaran verður íløgan spard aftur eftir einum til tveimum árum</p>
<p><em type="bold">Málsøki</em>Innlendismálaráðið, sum varðar av orkumálum. </p>
<p xml:lang="dan"><em type="bold">COkvotur til privat húsarhald</em> </p>
<p><em type="bold">Endamál og greining</em>Endamálið er at fáa privatu húsarhaldini at minka um orkunýtsluna. </p>
<p>Út frá skrásetingum hjá oljufeløgum og SEV, fermetratali á húsinum og stødd á</p>
<p>húskinum verður ein CO-kvota givin hvørjum einstøkum privata húsarhaldi.</p>
<p>Støðisárið kann vera 2007, tvs. at CO-kvotan verður roknað eftir nýtsluni í 2007, sum</p>
<p>verður sett at verða 100%. Skipanin skal fyriskriva, at CO-kvotan stigvíst minkar.</p>
<p><em type="bold">Kostnaður av tiltakinum</em>Borgarin:minking í orkunýtsluni vil viðføra minni kostnað fyri samlaðu orkuna. Fer </p>
<p>orkunýtslan upp um kvotuna, skal húsarhaldið gjalda ein meirkostnað fyri</p>
<p>nýtsluna, sum svarar til marknaðarorkuprísin faldað við 5 (tvs. er</p>
<p>liturprísurin á olju 8 kr, verður oljuprísurin fyri meirnýtsluna 40 krónur fyri</p>
<p>liturin).</p>
<p>Almenna:umsiting av áseting og útluting av kvotum kemur at krevja eina ávísa</p>
<p>umsiting, umframt eftirlit.</p>
<p><em type="bold">Virknaður</em>20% minking í orkunýtsluni hjá privata húsarhaldinum, svarandi til 23.000 tons av CO </p>
<p>ella 3% minking í samlaða føroyska útlátinum.</p>
<p>Kvotaskipanin inniber, at minkingin er lutfalsliga tann sama fyri øll húski, og vil viðføra,</p>
<p>at fokus hjá húsarhaldinum verður á ovurnýtslu og óneyðuga orkunýtslu. Harafturat vil</p>
<p>skipanin viðføra, at hús verða betur bjálvað, ketlar og oljufýr verða eftirkannað,</p>
<p>alternativar orkuskipanir verða nýttar, v.m.</p>
<p><em type="bold">Tíðarætlan</em>Krevur fyrireiking </p>
<p><em type="bold">Viðmerkingar</em>Kvoturnar eiga helst at lagast eftir, um talan er um nýggj ella gomul hús, umframt eitt </p>
<p>lyklatal fyri orkunýtslu pr. fermetur.</p>
<p><em type="bold">Smáar vindmyllur til upphiting</em> </p>
<p><em type="bold">Alternativar orkuskipanir til sethús og bygningar</em> </p>
<p><em type="bold">Endamál og greining</em>Skipanin ger vindorku til varma og minkar tí um nýtsluna av oljufýri ella varmapumpu. </p>
<p>Harvið minkar eisini CO-útlátið frá upphiting av sethúsum og bygningum.</p>
<p><em type="bold">Kostnaður av tiltakinum</em>Hevur ikki útreiðslur við sær fyri landskassan uttan so, at stuðul verður givin </p>
<p>húsarhaldunum.<em type="bold"></em> </p>
<p>Ein vindmylla til vanlig sethús kostar uml. 20.000 kr við uppseting. Rakstrarsparingin pr.</p>
<p>ár er uml. 8000 kr (alt eftir oljuprísinum). Íløgan er sostatt afturgoldin eftir 2-3 árum.</p>
<p><em type="bold">Virknaður</em>Trupult er at koma við neyvum tølum, tí skipanirnar í Føroyum hava bert virkað í stutta </p>
<p>tíð. Mett verður, at vanlig sethús kunnu spara uml. 1000 litrar av olju um árið, um myllan</p>
<p>stendur har vindviðurskiftini eru góð og varmaskipanin er før fyri at taka ímóti</p>
<p>framleiddu varmaorkuni – eisini tá nógvur vindur er í langa tíð. Niðurskurðurin í CO</p>
<p>útlátinum verður tí uml. 3 tons pr. sethús. Um vit siga, at 10% av húsarhaldunum í</p>
<p>Føroyum hava møguleika at nýta skipanina, er samlaði niðurskurðurin tí uml. 5000 tons</p>
<p>av COum árið.</p>
<p><em type="bold">Tíðarætlan</em>Kann gerast beinanvegin. </p>
<p><em type="bold">Avleiðingar</em>Kann hava neiligar avleiðingar fyri nærumhvørvi, tí myllurnar geva óljóð frá sær og </p>
<p>kunnu misprýða. Eisini skal hugsast um trygdina tá nógvur vindur er – bløðini mala</p>
<p>ógvuliga skjótt og kann skaði tí standast av, um partar av mylluni brotna í tætt bygdum</p>
<p>øki.</p>
<p><em type="bold">Málsøki</em>Kommunalt – byggi- og umhvørvismál. </p>
<p><em type="bold">Viðmerkingar</em>Í útrokningini av CO-niðurskurði er mett, at 10% av húsarhaldunum kunnu nýta </p>
<p>skipanina (tvs. vindviðurskiftini eru nøktandi og nærumhvørvið verður ikki órógvað av</p>
<p>mylluni).</p>
<p><em type="bold">Sólfangarar</em> </p>
<p><em type="bold">Alternativar orkuskipanir til sethús og bygningar</em> </p>
<p><em type="bold">Endamál og greining</em>Skipanin ger sólarljósið til varma og minkar tí um nýtsluna av oljufýri ella varmapumpu. </p>
<p>Harvið minkar eisini CO-útlátið frá sethúsum og bygningum.</p>
<p><em type="bold">Kostnaður av tiltakinum</em>Hevur ikki útreiðslur við sær fyri landskassan uttan so at stuðul verður givin </p>
<p>húsarhaldunum.</p>
<p>Sólfangaraskipan til vanlig sethús kostar uml. 80.000 kr við uppseting (12 mav</p>
<p>sólfangara). Sólfangarin gevur varmaorku svarandi til 50-60 litrar av olju um árið fyri</p>
<p>hvønn m. Ein skipan við 12 mvil sostatt spara húsarhaldinum einar 700 litrar av olju</p>
<p>um árið, svarandi til 5500 kr. Afturgjaldstíðin er umleið 15 ár við núverandi kostnaði.</p>
<p><em type="bold">Virknaður</em>Niðurskurðurin í CO-útlátinum verður uml. 2 tons pr. sethús. Um vit siga, at 10% av </p>
<p>húsarhaldunum í Føroyum nýta skipanina, er samlaði niðurskurðurin tí uml. 3000</p>
<p>tons/ár.</p>
<p><em type="bold">Tíðarætlan</em>Kann gerast beinanvegin. </p>
<p><em type="bold">Viðmerkingar</em>Í útrokningini av CO-niðurskurði er mett, at 10% av húsarhaldunum nýta skipanina. </p>
<p>Hetta lutfalsliga lága talið er valt, tí skipanin enn er dýr í mun til ta sparing, ið hon gevur</p>
<p>við núverandi oljuprísi.</p>
<p><em type="bold">Varmapumpur</em> </p>
<p><em type="bold">Alternativar orkuskipanir til sethús og bygningar</em> </p>
<p><em type="bold">Endamál og greining</em>Skipanin flytur varma frá útiluftini ella bergi og inn í húsið. Neyðugt er at nýta elorku til </p>
<p>at dríva pumpuna. COP (coefficient of performance) er avgerandi fyri, hvussu effektivt</p>
<p>pumpan flytur varmaorkuna inn í húsið. Um COP er 3 merkir hetta, at 3 kWh av varma</p>
<p>fáast, um 1 kWh av elorku er nýttur í pumpuni.</p>
<p><em type="bold">Kostnaður av tiltakinum</em>Hevur ikki útreiðslur við sær fyri landskassan uttan so, at stuðul verður latin </p>
<p>húsarhaldunum.<em type="bold"></em> </p>
<p>Fyri húsarhaldið er COP altavgerandi fyri, um íløgan í varmapumpu loysir seg ella ikki.</p>
<p>Um COP er hægri enn 1,6 loysir raksturin seg í mun til at nýta olju; men íløgan í</p>
<p>pumpuna skal eisini gjaldast aftur, so miðal COP fyri árið skal helst vera yvir 2,5.</p>
<p>Afturgjaldstíðin er mett at verða umleið 10-15 ár.</p>
<p><em type="bold">Virknaður</em>Niðurskurðurin í CO-útlátinum er eisini treytaður av, hvussu høgt <span type="quote">“miðal COP fyri árið”</span> </p>
<p>pumpan hevur. Um miðal COP er hægri enn 2,2 fæst niðurskurður í COútláti í mun til</p>
<p>at nýta oljufýr. Um vit siga at COP er 2,7 og 10% av húsarhaldinum skifta frá oljufýr til</p>
<p>varmapumpu, verður samlaði CO-niðurskurðurin uml. 3000 tons um árið. Um</p>
<p>spillvarmin frá øktu elframleiðsluni verður nýttur í arhitaskipan, er árligi niðurskurðurin</p>
<p>uml. 5500 tons.</p>
<p><em type="bold">Tíðarætlan</em>Kann gerast beinanvegin. </p>
<p><em type="bold">Avleiðingar</em>Varmapumpur, ið taka varman frá útiluftini hava stórar blásarar, ið geva óljóð frá sær. </p>
<p>Hetta kann vera órógvandi í einum grannalagi við tættari bygging.</p>
<p>Varmapumpur, ið fáa varman úr berginum hava ikki trupulleika við óljóði.</p>
<p><em type="bold">Viðmerkingar</em>Í útrokningini av CO-niðurskurði er mett, at 10% av húsarhaldunum nýta skipanina. </p>
<p>Tølini eru ógvuliga tætt knýtt at miðal COP fyri árið. COP er knýtt at, hvussu</p>
<p>nýtslumynstrið er, og hvussu varmaskipanin í húsinum er (t.d. um gólvvarmi ella</p>
<p>radiatorar eru nýttir í varmaskipanini). Eisini er COP knýtt at, hvat slag av varmapumpu</p>
<p>talan er um (luft-vatn, luft-luft, bergvarma etc).</p>
<p><em type="bold">Rentustuðulin knýtast at bjálvingarkrøvum</em> </p>
<p><em type="bold">Endamál og greining</em>Endamálið er at tryggja, at so nógvir privatir bústaðir sum gjørligt lúka ávís fakliga ásett </p>
<p>krøv til bjálving.</p>
<p>Bjálvingarkrøvini til komandi bústaðir kunnu verða einsháttað og ásett í eini</p>
<p>landsbyggireglugerð, meðan krøvini til verandi hús kunnu verða differentierað eftir,</p>
<p>hvussu húsini eru háttað.</p>
<p>Tey, sum eiga ella keypa verandi hús, kunnu søkja um bjálvingarstuðulslán.</p>
<p><em type="bold">Kostnaður av tiltakinum</em>Ongin beinleiðis kostnaður hjá tí almenna. </p>
<p>Stuðulin til rentuútreiðslur av lánum er á fíggjarlógini. Bókaðu nettoútreiðslurnar fyri</p>
<p>2006: uml. 57 mió kr. Bókaðu nettoútreiðslurnar fyri 2007: uml. 83 mió kr. Nettojáttanin</p>
<p>fyri 2008: 101 mió kr. Ætlaðu nettoútreiðslurnar fyri 2009: 101 mió kr.</p>
<p>Tølini omanfyri vísa samlaða stuðulin til rentuútreiðslur av lánum. Umframt stuðul til</p>
<p>rentuútreiðslur av lánum til egnan bústað verður í dag latin stuðul til rentuútreiðslur av</p>
<p>lánum til útbúgving og at gjalda aftur virkin veðhald. Bústaðarparturin skal tí útgreinast</p>
<p>nærri.</p>
<p>Rentustuðulin til hvønn einstakan móttakara er í dag 40% av samlaðu</p>
<p>rentuútreiðslunum. Av teimum lata kommunurar 13%-stig.</p>
<p>Ein ávísur kostnaður verður til staðfesting av, um hús eru bjálvað samsvarandi krøvunum,</p>
<p>tá søkt verður rentustuðul.</p>
<p><em type="bold">Virknaður</em>At kalla allir privatir bústaðir eru lánifíggjaðir, og at kalla allir sethúsaeigarar hava søkt </p>
<p>um og fáa stuðul til rentuútreiðslur av bústaðarlánum.</p>
<p>Tiltakið fer ætlandi at minka um orkunýtsluna til upphiting hjá privatum húsarhaldum.</p>
<p><em type="bold">Tíðarætlan</em>Farast kann undir lógarbroytingina longu í 2009. </p>
<p><em type="bold">Málsøki</em>Fíggjarmálaráðið. </p>
<p><em type="bold">Dagføring av lógum</em>Stuðul til rentuútreiðslur av lánum verður latin sambært løgtingslóg nr. </p>
<p>148 frá 30. desember 1996 um stuðul til rentuútreiðslur av lánum, sum broytt við</p>
<p>løgtingslóg nr. 45 frá 30. mars 2001. Bjálvingartreytirnar skulu setast inn í hesa lóg.</p>
<p><em type="bold">Viðmerkingar</em>Uppskotið kann eisini fevna um aðrar orkusparandi installatiónir, umframt bjálving.<em type="bold"></em> </p>
<p><em type="bold">Stuðulslán til bjálving</em> </p>
<p><em type="bold">Endamál og greining</em>Endamálið er at økja um talið av væl bjálvaðum privatum húsum og íbúðum. </p>
<p>Endamálið hjá Bjálvingarstuðulslánsgrunninum er í dag at veita stuðulslán til bjálving og</p>
<p>orkusparandi tiltøk til avlamis-, einkjufólka- og fólkapensionistar. Skipanin skal sostatt</p>
<p>broytast frá eini sosialari skipan til eina skipan, sum verður galdandi fyri øll.</p>
<p>Støða má takast til, um eigarin av bústaðnum skal búgva í bústaðnum fyri at kunna fáa</p>
<p>stuðulslán. Frá einum CO-útláts-sjónarmiði og einum orkusparingarsjónarmiði fæst</p>
<p>meira burturúr, tess fleiri, ið kunnu fáa stuðulslán.</p>
<p>Skotið verður upp, at eigarin skal kunna fáa stuðulslán til bjálving, hóast hann ikki sjálvur</p>
<p>býr í húsinum, um eigarin er ein privatpersónur og ikki ein juridiskur persónur.</p>
<p>Tað hevur týdning, at einstøku umvælingarnar í sambandi við bjálving av sethúsum og</p>
<p>íbúðum verða góðkendar av einum óheftum sakkunnleika, áðrenn stuðulslán verða latin.</p>
<p>Stuðulslán til bjálving skal ikki kunna verða veitt í sambandi við nýbygging.</p>
<p><em type="bold">Kostnaður av tiltakinum</em>Bjálvingarstuðulslánsgrunnurin skal fáa árliga játtan á fíggjarløgtingslógini, og afturgoldin </p>
<p>lán fara aftur í Bjálvingarstuðulslánsgrunnin.</p>
<p>Lánini skulu vera avdráttar- og rentufrí. Afturgjaldingin av láninum fer fram í einum, tá</p>
<p>húsini verða seld, ella tá eigarin doyr. Tó kann ásetast, at rentur og/ella avdráttir skulu</p>
<p>gjaldast um ávísar umstøður broytast.</p>
<p>Tiltakið verður fíggjað við at lækka stuðulin til rentuútreiðslur av bústaðarlánum og</p>
<p>ístaðin játta tilsvarandi meira til Bjálvingarstuðulslánsgrunnin.</p>
<p><em type="bold">Virknaður</em>Tiltakið fer ætlandi at minka um orkunýtsluna til upphiting hjá privatum. </p>
<p><em type="bold">Tíðarætlan</em>Tiltakið fevnir um ár. Um lógargrundarlagið verður fingið til vega í 2009, kann hugsast, at </p>
<p>støðugt fleiri hús verða betur bjálvað tað næsta 10-ára skeiðið.</p>
<p><em type="bold">Dagføring av lógum</em>Bjálvingarstuðulslánsgrunnurin hevur lógarheimild í løgtingslóg nr. 118 </p>
<p>frá 1997 um Húsalánsgrunn o.a.</p>
<p>Nú endamálið í størri mun verður umhvørvisligt, eigur skipanin at hava serstakt</p>
<p>lógargrundarlag og ikki verða partur av løgtingslóg um húsalánsgrunn. Tí mugu §§ 8-15</p>
<p>takast burtur úr nevndu lóg og broytast.</p>
<p><em type="bold">Viðmerkingar</em>1) Í fleiri ár hava peningastovnarnir veitt ta samlaðu fíggingina til sethús. Sum ein </p>
<p>avleiðing av hesum er tað óvist, hvør leikluturin hjá húsalánsgrunninum skal vera í</p>
<p>framtíðini. Húsalánsgrunnurin hevur stórt gjaldføri, og tað kundi verið nýtt til at fíggja</p>
<p>bjálvingarstuðulslánini í hesum uppskotinum, umframt at húsalánsgrunnurin kundi</p>
<p>hildið fram við teirri íbúðarbygging til eldri, umframt sambýli, sum hann hevur tikið</p>
<p>stig til ella hevur verið við í tey seinnu árini.</p>
<p>2) Hugsast kann, at tillagingar skulu gerast í skipanini um stuðul til bygging og umvæling</p>
<p>av egnum bústaði.</p>
<p>3) Um latast skulu almenn stuðulslán til bjálving av húsum og bygningum, ið verða nýtt</p>
<p>til vinnulig endamál, eigur hetta at koma undir aðrar skipanir.</p>
<p xml:lang="dan"><em type="bold">Umleggja vegskattin til CO-avgjald</em> </p>
<p><em type="bold">Endamál og greining</em>Endamálið við tiltakinum er at ávirka dagliga raksturin av bilunum til frama fyri </p>
<p>umhvørvið, so tað verður lutfalsliga bíligari at hava bil við lítlum útláti og lutfalsliga</p>
<p>dýrari at hava bil við stórum útláti. Hetta kann annaðhvørt gerast við at leggja ein part av</p>
<p>vegskattinum um til CO-avgjald ella við at leggja ein part ella allan vegskattin um til</p>
<p>CO-avgjald á bensin og diesel. Tá verður umhvørvisskatturin beinleiðis tongdur at</p>
<p>nýtsluni og harvið útlátinum frá øllum bilum, sum koyra á føroysku vegunum, eisini</p>
<p>teimum útlendsku.</p>
<p><em type="bold">Kostnaður av tiltakinum</em>Tiltakið er útreiðsluneutralt fyri landskassan, tí talan er um umlegging av einum verandi </p>
<p>skatti.</p>
<p><em type="bold">Virknaður</em>Tiltakið fer at eggja bileigarum at skifta bilarnar út við meira umhvørvisvinarligar bilar. </p>
<p><em type="bold">Tíðarætlan</em>Krevur lógarbroyting. Tiltakið kann setast í verk sum skjótast. </p>
<p><em type="bold">Avleiðingar</em>Tiltakið fer at gera tað bíligari at hava umhvørvisvinarligar bilar og dýrari at hava </p>
<p>umhvørvisdálkandi bilar.</p>
<p><em type="bold">Málsøki</em>Fíggjarmálaráðið. </p>
<p><em type="bold">Dagføring av lógum</em>Hetta tiltakið krevur broyting í løgtingslóg nr. 38 frá 31. januar 1982 um </p>
<p>vegskatt av motorakførum v.m. við seinni broytingum (seinast broytt við løgtingslóg nr.</p>
<p xml:lang="dan">157 frá 22. desember 2005).</p>
<p><em type="bold">Viðmerkingar</em>Nýggj lóg um skrásetingargjald á motorakførum, ið tekur umhvørvinum fyrilit, er komin </p>
<p>í gildi. Endamálið við lógini er m.a. at eggja bilkeyparum at velja bilar við lítlum CO</p>
<p>útlátið heldur enn bilar við stórum útlátið, samstundis sum lógin leggur stór avgjøld á</p>
<p>innflutning av gomlum og dálkandi lastbilum og bussum. Lógin er sostatt ein avgjaldslóg,</p>
<p>har avgjaldið verður avroknað, tá ið vøran verður keypt. Lógin ávirkar sostatt ikki dagligu</p>
<p>nýtsluatferðina hjá bileigarum.</p>
<p><em type="bold">Ókeypis hjá ferðafólki at brúka Bygdaleiðir og Oyggjaleiðir</em> </p>
<p><em type="bold">Endamál og greining</em>Felagsferðslan skal vera eitt alternativ til privata bilin. Við at leggja ta almennu </p>
<p>felagsferðsluna soleiðis tilrættis, at tað verður ókeypis hjá ferðafólki at brúka Bygdaleiðir</p>
<p>og Oyggjaleiðir, samstundis sum túrarnir á ávísum rutum hjá bygdaleiðum verða fleiri,</p>
<p>verður motivatiónin at velja felagsferðsluna størri.</p>
<p>Hetta tiltak er knýtt at tiltakinum at leggja CO-avgjald á bensin og diesel, og vil sostatt</p>
<p>vera eitt alternativ til privata bilin.</p>
<p>Endamálið er at fáa fleiri at velja at ferðast við felagsferðsluni og á tann hátt minka um</p>
<p>útlátið frá ferðsluni. Uppgerðir vísa, at útlátið frá akførum veksur.</p>
<p><em type="bold">Kostnaður av tiltakinum</em>Kostnaðurin av tiltakinum er tað, sum tað í dag kostar at reka Bygdaleiðir og flutning av </p>
<p>ferðafólki við Oyggjaleiðum.</p>
<p><em type="bold">Virknaður</em>Tiltakið fer at minka um útlátið frá akførum. </p>
<p><em type="bold">Tíðarætlan</em>Kann setast í verk í 2009 treytað av, at peningurin, sum annars kemur inn við </p>
<p>ferðaseðlasølu, verður játtaður á fíggjarlógini 2009.</p>
<p><em type="bold">Avleiðingar</em>25% minking í privatbilismuni, svarandi til uml. 5 mió litrar ella góð 4.000 tons, og eina </p>
<p>minking í CO-útlátinum uppá uml. 2%. Tó vil útlátið frá felagsferðsluni vaksa.</p>
<p><em type="bold">Málsøki</em>Innlendismálaráðið. </p>
<p><em type="bold">Dagføring av lógum</em>Fíggjarlóg 2009. </p>
<p><em type="bold">Hækka avgjald á bensin og diesel</em> </p>
<p><em type="bold">Endamál og greining</em>Endamálið er at minka um ferðsluna við privatbili og harvið um nýtsluna av bensini og </p>
<p xml:lang="dan">dieselolju.</p>
<p>Fyri at fáa fólk at seta bilin og annaðhvørt ganga ella nýta felagsferðslu, eigur CO</p>
<p>avgjald at verða lagt á brennievni, samstundis sum kostnaðurin fyri at ferðast við</p>
<p>felagsferðsluni verður lækkaður ella heilt avtikin.</p>
<p><em type="bold">Kostnaður av tiltakinum</em>Tað almenna:Inntøkur av hægri avgjaldi </p>
<p>Útreiðslur til kollektiva ferðslu</p>
<p>Borgarin:Øktar útreiðslur til koyring í egnum bili</p>
<p>Lægri útreiðslur at ferðast við kollektivari ferðslu</p>
<p>Mett nýtsla av bensini og diesel til privatbilar: uml. 20 mió litrar um árið</p>
<p>Ein hækking uppá 2 kr/l + 25% lækking av nýtsluni gevur einar 30 mió í meirinntøku,</p>
<p>sum kann brúkast til at lækka ferðaseðlaprísin í bussunum.</p>
<p><em type="bold">Virknaður</em>Minni bilkoyring og harvið minni dálking. </p>
<p>Gevur eisini minni trýst á vegir, parkeringspláss o.s.fr.</p>
<p><em type="bold">Tíðarætlan</em>Kann setast í gildi við komandi fíggjarlóg, t.e. frá 1. januar 2009. </p>
<p><em type="bold">Avleiðingar</em>25% minking í privatbilismuni svarar til uml. 5 mió litrar ella góð 4.000 tons, og eina </p>
<p>minking í CO-útlátinum uppá uml. 2%.</p>
<p><em type="bold">Málsøki</em>Avgjøld: Fíggjarmálaráðið. </p>
<p>Oyggja- og Bygdaleiðir: Innlendismálarðáðið.</p>
<p><em type="bold">Viðmerkingar</em>Ein hækking av bensin- og dieselprísinum uppá 2 kr/l er ikki hægri enn so, at prísurin tá </p>
<p>verður á støði við prísin í Danmark og Noregi.</p>
<p><em type="bold">Bensin- og oljudrivin akfør skiftast út við vetnisakfør</em> </p>
<p><em type="bold">Endamál og greining</em>At bussar, hýruvognar og lastbilar og akfør annars koyra við vetni heldur enn olju, har </p>
<p>útlátið er vatn og ikki CO.</p>
<p><em type="bold">Kostnaður av tiltakinum</em>Ógreitt. </p>
<p><em type="bold">Virknaður</em>At minka og steðga CO-útlátinum frá flutningi á landi. </p>
<p><em type="bold">Tíðarætlan</em>2015 og fram, ella tá ið vetnistøknin hevur vunnið størri frama og er vorðin bíligari. </p>
<p><em type="bold">Avleiðingar</em>Neyðugt verður at skifta verandi bussar, lastbilar og bilar út við akfør, sum koyra við </p>
<p>vetni.</p>
<p>Neyðugt verður at gera eitt nýtt áfyllingarkervi fyri vetni.</p>
<p>Ein fíggjarlig stuðulskipan eigur at verða gjørd, so peningalig viðurskifti ikki gerast ein</p>
<p>forðing fyri at leggja um til vetnisakfør.</p>
<p><em type="bold">Dagføring av lógum</em>Ein løgtingslóg eigur at verða gjørd, sum ásetur tíðarmark fyri, nær bann </p>
<p>verður sett móti innflutningi og sølu av akførum, sum brúka olju og bensin sum</p>
<p>drívmegi. Lógin eigur at koma í góðari tíð, so at skiftistíðin ikki gerst styttri enn eini 8-10</p>
<p>ár.</p>
<p><em type="bold">Fáa bilførarar at virða hámarksferðina</em> </p>
<p><em type="bold">Endamál og greining</em>Orkunýtslan og harvið eisini CO-útlátið er heft at ferðini á akfarinum. </p>
<p>Fyri persónbilar er orkunýtslan minst við eini javnari ferð á 50-70 km/t. Minsta</p>
<p>orkunýtsla er, um koyrt verður við javnsamari javnari ferð, also ikki økja og minka ferðina</p>
<p>ofta. Orkunýtslan veksur um 10%, tá ið ferðin verður økt frá 70 til 90 km/t.</p>
<p>Fyri tunga ferðslu veksur orkunýtslan út móti 25%, tá ferðin fer frá 70 til 90 km/t,</p>
<p>broytingar í ferðini merkja eisini meira fyri tungu ferðsluna enn fyri persónbilar.</p>
<p>Í Svøríki verður arbeitt við, at fáa ferðsluna at halda settu hámarksferðina. Hetta gevur</p>
<p>nógv <span type="quote">“spart”</span> CO-útlát. Sagt verður at samlaða sparingin er ikki nógv í mun til alt útlátið</p>
<p>frá ferðsluni, men er nógv í mun til onnur CO-sparandi átøk. Sum dømi verður nevnt, at</p>
<p>hetta er dupult so nógv, sum átakið, at blanda etanol í bensin (eitt átak hjá Statoil í</p>
<p>Svøríki).</p>
<p><em type="bold">Kostnaður av tiltakinum</em>Politikontrol, sjálvvirkandi ferðslueftirlit (t.d. fotofellur), lýsingarátøk o.l. </p>
<p><em type="bold">Tíðarætlan</em>Kann setast í verk beinanvegin. </p>
<p><em type="bold">Høvuðsvegakervi</em> </p>
<p><em type="bold">Endamál og greining</em>Høvuðsvegakervið (høvuðsferðsluásirnar í landinum) verður útbygt og skipað so, at tað </p>
<p>so vítt møguligt verður lagt í láglendi við fáum brekkum og verður lagt uttan um bygt</p>
<p>øki. Hetta ger, at ferðslan <span type="quote">“gongur”</span> betur, og óneyðuga nógv orka ikki verður nýtt til at</p>
<p>bremsa og til at spida upp.</p>
<p><em type="bold">Málsøki</em>Innlendismálaráðið. </p>
<p><em type="bold">Viðmerkingar</em>Hetta er nærri viðgjørt í Samferðsluætlanini 2008-2020 og Visjón 2015. Har eru ítøkiligar </p>
<p>útbyggingar av verandi vegakervi lýstar.</p>
<p xml:lang="dan"><em type="bold">Pendlarapláss</em> </p>
<p><em type="bold">Endamál og greining</em>Endamálið við hesum tiltaki er at minka um ferðsluna við privatbili, hetta minkar nýtsl</p>
<p>una av brennievni og harvið eisini CO-útlátið.</p>
<p>Nógv fólk ferðast millum bygda til arbeiðis – tey pendla. Hetta ger seg galdandi hjá okk</p>
<p>um eins og í grannalondum okkara. Líkt er til, at hetta vindur uppá seg. Fyri at minka um</p>
<p>óhepnu árinini, ið henda økta ferðslan hevur á umhvørvið, verður við pendlaraplássum</p>
<p>kring landið, og við einum pendlaranetportali betra um møguleikan fyri at fólk ferðast</p>
<p>saman í privatbili til og frá arbeiði.</p>
<p>Plássið á Skipaneskrossinum kann nevnast sum dømi um eitt skipað pendlarapláss. Hetta</p>
<p>pláss er eisini samskipað við felagsferðsluna.</p>
<p><em type="bold">Virknaður</em>Fólk koyra saman til arbeiðis í dag. Bilar standa parkeraðir ymsastaðni framvið vegnum, </p>
<p>við knútapunkt ella við gjaldstunlar. Hetta kann verða til ampa fyri ferðsluna annars, so</p>
<p>fyri ferðslutrygdina er tað eisini ein fyrimunur, um slík skipað pendlarapláss verða gjørd.</p>
<p><em type="bold">Avleiðingar</em>Umleið 2700 fólk ferðast ímillum til arbeiðis hvønn dag (uppgerð út frá umsóknum um </p>
<p>stuðul til ferðaútreiðslur hjá TAKS í 2005). Kanningin sigur einki um, hvussu nógv av</p>
<p>hesum ferðast í egnum bili, so ringt er at meta um, hvussu nógv persónbilaferðslan kann</p>
<p>minka av hesum tiltaki. Í øðrum londum hava tey tó góðar royndir av líknandi skipanum</p>
<p type="listitem">– t.d. <span type="quote" xml:lang="dan">“Parker&amp;Rejs”</span> í Danmark.</p>
<p><em type="bold">Málsøki</em>Innlendismálaráðið. </p>
<p><em type="bold">Viðmerkingar</em>Ein vansi kann verða, at frástøðurnar í Føroyum eru so smáar, at tá ein fyrst er farin í bilin </p>
<p>at koyra, er nógv lættari og høgligari at ferðast allan vegin til arbeiðsplássið, heldur enn</p>
<p>at skifta akfar á vegnum.<em type="bold"></em> </p>
<p xml:lang="dan"><em type="bold">Pendlaranetportalur</em> </p>
<p><em type="bold">Felagskoyring í privatbili verður skipað við einum pendlaranetportali á alnetinum,</em> <em type="bold">har fólk kunnu skráseta seg og síggja møguleikar um slíka koyring.</em> </p>
<p><em type="bold">Endamál og greining</em>Endamálið við hesum tiltaki er at minka um ferðsluna við privatbili, hetta minkar </p>
<p>nýtsluna av brennievni og harvið eisini COútlátið.</p>
<p>Nógv fólk ferðast millum bygda til arbeiðis – tey pendla. Hetta ger seg galdandi hjá</p>
<p>okkum eins og í grannalondum okkara. Líkt er til, at hetta vindur uppá seg. Fyri at minka</p>
<p>um óhepnu árinini, ið henda økta ferðslan hevur á umhvørvið, verður við pendlarapláss</p>
<p>um kring landið, og við einum pendlaranetportali betra um møguleikan fyri at fólk</p>
<p>ferðast saman í privatbili til og frá arbeiði.</p>
<p><em type="bold">Kostnaður av tiltakinum</em>Tað almenna:Kostnaðurin av at gera pendlaranetportal við møguleika at leita. </p>
<p>Landsverk ella Strandfaraskip Landsins kunnu reka netportalin,</p>
<p>sum part av síni kunning um ferðslu á heimasíðuni. Lýsingarátak</p>
<p>at fáa fólk at koyra saman til arbeiðis, eigur at verða gjørt,</p>
<p>samstundis sum netportalurin er klárur at nýta.</p>
<p>Brúkarin:Tað skal verða ókeypis at skráseta seg og leita á heimasíðuni.</p>
<p><em type="bold">Virknaður</em>Færri bilar flyta fólk og nøkta økta tørvin á flutningi millum arbeiði og bústað. </p>
<p>Minni ferðsla í privatbili minkar COútlátið, og er eisini positiv fyri umhvørvið annars</p>
<p>(larmur og dálking), umframt ferðslutrygdina og slitið á vegirnar.</p>
<p>Minni trýst á vegakervið og á parkeringsøkini, har arbeiðsplássini eru.</p>
<p>Virknaðurin av sjálvum pendlaranetportalinum kann vera avmarkaður, av tí at viður</p>
<p>skiftini eru so smá, at fólk vita aloftast hvør annar koyrir ímillum. Men umráðandi er at</p>
<p>betra møguleikarnar at ferðast saman, og at kunna um hetta.</p>
<p><em type="bold">Tíðarætlan</em>Kann setast í verk beinanvegin (Sambært Visjón 2015). </p>
<p><em type="bold">Avleiðingar</em>Umleið 2700 fólk ferðast ímillum til arbeiðis hvønn dag (uppgerð út frá umsóknum um </p>
<p>stuðul til ferðaútreiðslur hjá TAKS í 2005). Kanningin sigur einki um hvussu nógv av</p>
<p>hesum ferðast í egnum bili, so ringt er at meta um, hvussu nógv persónbilaferðslan kann</p>
<p>minka av, at fólk fara at koyra saman.</p>
<p><em type="bold">Málsøki</em>Innlendismálaráðið </p>
<p><em type="bold">Dagføring av lógum</em>Kanska broyta ferðastuðulin, so tað verður ein fyrimunur ikki at koyra í egnum akfari, </p>
<p>men heldur ferðast saman ella við felagsferðslu (TAKS).</p>
<p><em type="bold">Viðmerkingar</em>Líkt er til, at tað gerst alt meira vanligt at ferðast millum bygda til arbeiðis. Fjarstøðan </p>
<p>millum arbeiðspláss og bústað veksur. Hetta rák er í øðrum londum, og tykist at vera</p>
<p>galdandi her hjá okkum.</p>
<p>Fyri at minka um avleiðingarnar av øktum tørvi á at ferðast, verður nógv gjørt fyri at fáa</p>
<p>fólk at ferðast saman í privatbili, at nýta felagsferðsluna ella at nýta sonevnda “kombina</p>
<p>tiónsferðing”, t.d.<em type="italic">Parker&amp;Rejs</em>, tað vil siga, at koyra við privatbili til eitt parkeringspláss </p>
<p>(pendlarapláss), og halda ferðina áfram í felagsferðslu (sí tilmæli um Pendlarapláss).</p>
<p><em type="bold">CO-kvotur til skip</em> </p>
<p><em type="bold">Endamál og greining</em>Endamálið er ein serstøk minking av CO-útlátinum fyri hvørt einstakt skip, møguliga </p>
<p>hvørt einstakt reiðarí.</p>
<p>Hvørt skip/reiðarí fær tillutaðar kvotur fyri, hvussu nógv COkann verða latið út árliga.</p>
<p>Sum grundarlag verður nýtt útlátið (oljunýtslan) fyri eitt ávíst ár (ella miðal/max fyri t.d.</p>
<p>seinastu trý árini).</p>
<p>Fyri hvørt ár verður ávísur %-partur drigin frá kvotuni.</p>
<p>Kvoturnar kunnu latast skipunum ókeypis ella fyri ávíst gjald. Møguliga byrja við ókeypis</p>
<p>kvotum, og so líðandi taka gjald fyri tær. Inntøkurnar av søluni kunnu nýtast til tiltøk,</p>
<p>gransking og stuðul at minka um oljunýtsluna til skip.</p>
<p><em type="bold">Kostnaður av tiltakinum</em>Umsitingin av skipanini kemur at viðføra øktan kostnað. </p>
<p>Kostnaður fyri skip: Veldst um, hvørt kvotur verða seldar ella latnar ókeypis.</p>
<p><em type="bold">Virknaður</em>Kann fáa útlát frá hvørjum einstøkum skipi niður við einum ávísum %-parti. </p>
<p>Støddin á kvotum kann ásetast politiskt.</p>
<p><em type="bold">Tíðarætlan</em>Arbeiðið við at fyrireika skipanina kann setast í verk beinanvegin. </p>
<p><em type="bold">Avleiðingar</em>Kann hava negativ árin á raksturin hjá skipum. Hin vegin kunnu møguligar inntøkur av </p>
<p>sølu av kvotum nýtast til stuðul og loysnir til minking av oljunýtsluni, sum er ein</p>
<p>fyrimunur fyri skipini.</p>
<p><em type="bold">Málsøki</em>Fiskimálaráðið, Innlendismálaráðið og møguliga Fíggjarmálaráðið. </p>
<p><em type="bold">Dagføring av lógum</em>Neyðugt er helst við serligari lóg fyri kvotur til skip. </p>
<p xml:lang="dan"><em type="bold">Avtaka minstuløn, dagstudning og minstaforvinning</em> </p>
<p><em type="bold">Endamál og greining</em>Endamálið við hesum tiltakinum er at tillaga og rationalisera flotan, so hann fær ta mest </p>
<p>optimalu støddina. Harvið minkar samlaða orkunýtslan og samlaða útlátið. Hetta</p>
<p>samsvarar eisini við ásetingarnar í Kyotoprotokollini, grein 2, stk. 1, (a),(v) sum sigur, at</p>
<p>allir annex I-partar (ídnaðarlondini), taka av allan politikk og fyriskipanir, sum er</p>
<p>kappingaravlagandi, so sum skattafyrimunir og stuðultil vinnugreinir, ið útleiða</p>
<p>vakstrarhúsgass.</p>
<p><em type="bold">Kostnaður av tiltakinum</em>Í 2007 varð 1,1 mió kr goldin í minstuløn, 5,5 mió kr í dagstudningi og 8,4 mió kr í </p>
<p>minstaforvinningi. Hetta fer at minka útreiðslurnar hjá landskassanum, tá hesar</p>
<p>stuðulsskipanir verða tiknar av.</p>
<p><em type="bold">Virknaður</em>Minstaløn, dagstudningur og minstiforvinningur eru stuðulsskipanir, sum kunnu virka </p>
<p>við til at varðveita ein ov stóran fiskiflota. Samfelagsligu avleiðingarnar eru ein órationell</p>
<p>og ikki optimal framleiðsla, har politiska skipanin, við peningaligum stuðli, heldur ov</p>
<p>nógvari arbeiðsmegi í einari vinnugrein, har arbeiðsmegin hevði verið væl minni uttan</p>
<p>stuðul. Henda avlopsarbeiðsmegin í fiskivinnuni hevði tí gjørt størri samfelagsnyttu í</p>
<p>øðrum vinnugreinum.</p>
<p><em type="bold">Tíðarætlan</em>Kann setast í verk beinanvegin og fáa gildi frá 1. januar 2009. </p>
<p><em type="bold">Avleiðingar</em>Hetta tiltak fer ikki at fáa stórvegis avleiðingar fyri fiskiskipaflotan, sum í 2007 fekk góða </p>
<p>eina mió kr útgoldna í minstuløn. Tiltakið fer harafturímóti at minka um útróðrarflotan,</p>
<p>sum fekk 8,4 mió kr í minstaforvinningi í 2007.</p>
<p><em type="bold">Málsøki</em>Fíggjarmálaráðið </p>
<p><em type="bold">Dagføring av lógum</em>Tiltakið krevur broyting í løgtingslóg nr. 73 frá 23. mai 1997 um lønjavningargrunn, sum </p>
<p>broytt við løgtingslóg nr. 83 frá 7. desember 1998.<em type="bold"></em> </p>
<p><em type="bold">Viðmerkingar</em>Skipanin við minstuløn, dagstudningi og minstaforvinningi er óbeinleiðis stuðul til </p>
<p>fiskiflotan og kann verða við til at halda uppi einum ov høgum tali av fólki, sum starvast</p>
<p>á fiskiskipunum og -bátum, og sostatt virka fyri, at samlaða talið av fiskiskipum og</p>
<p>útróðrarbátum er ov stórt. Støddin á fiskiflotanum hevur stóra ávirkan á støddina á</p>
<p>útlátinum av veðurlagsgassum frá skipunum.</p>
<p><em type="bold">Avtaka sjómannafrádráttin</em> </p>
<p><em type="bold">Endamál og greining</em>Endamálið við hesum tiltakinum er at tillaga og rationalisera flotan, soleiðis at hann fær </p>
<p>ta mest optimalu støddina. Harvið minkar samlaða orkunýtslan og samlaða útlátið.</p>
<p>Hetta samsvarar eisini við ásetingarnar í Kyotoprotokollini.</p>
<p><em type="bold">Kostnaður av tiltakinum</em>Sjómannafrádrátturin kostar landskassanum umleið 30 mió kr um árið. Hetta verður tí </p>
<p>ein meirinntøka hjá landskassanum, tá ið sjómannafrádrátturin verður tikin av.</p>
<p><em type="bold">Virknaður</em>Skattalættin til sjófólk er ein stuðulsskipan, sum kann virka við til at varðveita ein ov </p>
<p>stóran fiskiflota. Samfelagsligu avleiðingarnar eru ein órationell og ikki optimal</p>
<p>framleiðsla, har politiska skipanin, við peningaligum stuðli, heldur ov nógvari</p>
<p>arbeiðsmegi í einari vinnugrein, har arbeiðsmegin hevði verið væl minni uttan stuðul.</p>
<p><em type="bold">Tíðarætlan</em>Hetta tiltakið kann setast í verk beinanvegin, soleiðis at lógarbroytingin fær gildi frá 1. </p>
<p>januar 2009.</p>
<p><em type="bold">Avleiðingar</em>Avleiðingarnar av hesum tiltakinum verða, at yvirskotið á arbeiðsmegini í fiskivinnuni fer </p>
<p>at minka til gagns fyri aðrar vinnugreinir í føroyska samfelagnum, ið vanta arbeiðsmegi.</p>
<p><em type="bold">Málsøki</em>Fíggjarmálaráðið. </p>
<p><em type="bold">Dagføring av lógum</em>§ 25a og § 25 b í løgtinglóg nr. 86 frá 1. september 1983 um landsskatt og </p>
<p>kommunuskatt, við seinni broytingum, verða strikaðar.</p>
<p><em type="bold">Viðmerkingar</em>Sambært grein 2, stk. 1, (a),(v) í Kyotoprotokollini skulu allir annex I-partar </p>
<p>(ídnaðarlondini), taka av allan politikk og fyriskipanir, sum eru kappingaravlagandi, so</p>
<p>sum skattafyrimunir og stuðul til vinnugreinir, ið útleiða vakstrarhúsgass.</p>
<p><em type="bold">Skráseta orkunýtslu í veiðidagbók</em> </p>
<p><em type="bold">Endamál og greining</em>Endamálið við at skráseta orkunýtsluna/oljunýtsluna í veiðidagbøkurnar er at sjónliggera </p>
<p>nýtsluna av orkuni umborð á skipunum. Hetta kann fáa tey, sum varða av skipunum at</p>
<p>hugsa meira um orkunýtsluna – td. tá ið fiskað verður, og tá ið siglt verður til/frá fiskileið.</p>
<p>Eisini ber til at finna orkunýtsluna pr. kg veiði, og skipini kunnu gera ein “umhvørvis</p>
<p xml:lang="dan">roknskap”.</p>
<p>Hagtøl eru ikki gjørd yvir orkunýtsluna hjá ymsu skipabólkunum, men bara fyri fiskiskip</p>
<p>sum heild. Tá ið hetta er skrásett, kann orkunýtslan pr. kg. veiði fyri ymsu veiðihættirnir</p>
<p>samanberast.</p>
<p><em type="bold">Kostnaður av tiltakinum</em>Eingin kostnaður sum so – føst mannagongd at skráseta orkunýtsluna í dagbøkurnar. </p>
<p><em type="bold">Virknaður</em>Økt tilvitan um orkunýtsluna. Upplýsingarnar um orkunýtsluna kunnu nýtast til ymisk </p>
<p>endamál.</p>
<p><em type="bold">Tíðarætlan</em>Kann setast í verk beinanvegin. </p>
<p><em type="bold">Málsøki</em>Fiskimálaráðið – upplýsingarnar um orkunýtslu eiga harafturat at latast øðrum viðkom</p>
<p>andi myndugleikum.</p>
<p><em type="bold">Dagføring av lógum</em>Avkláring um tað krevur eyka heimild at krav verður sett skipunum at </p>
<p>skráseta orkunýtsluna, møguliga broyting í lógini um vinnuligan fiskiskap</p>
<p><em type="bold">Eginkvotur ístaðin fyri felagskvotur</em> </p>
<p><em type="bold">Endamál og greining</em>Endamálið er at útlutingin av kvotum (tons fiskur) verður latin einstaka </p>
<p>skipinum/reiðarínum ístaðin fyri, at skipini fiska av eini felagskvotu. Í løtuni er</p>
<p>svartkjaftur ikki býttur millum skipini, men skipini hava felagskvotu. Fiskiskapurin skal</p>
<p>steðga, tá felagskvotan er uppfiskað.</p>
<p><em type="bold">Kostnaður av tiltakinum</em>Eingin kostnaður. </p>
<p><em type="bold">Virknaður</em>Orkunýtslan hjá skipunum minkar orsakað av, at tey kunnu leggja fiskiskapin til rættis </p>
<p>fyri alt árið, og fiska eginkvoturnar av ymsu fiskasløgunum, tá ið tað loysir seg best.</p>
<p><em type="bold">Tíðarætlan</em>Krevur politiska avgerð. </p>
<p><em type="bold">Málsøki</em>Fiskimálaráðið. </p>
<p><em type="bold">Dagføring av lógum</em>Ikki er neyðugt við lógarbroyting. </p>
<p><em type="bold">Orkukrøv til nýbygging, umbygging og útbygging</em> </p>
<p><em type="bold">Endamál og greining</em>Endamálið er at allir nýbygningar (bústaðarbygningar, stovnar og virkisbygningar) skulu </p>
<p>byggjast eftir reglugerð við einum minsta kravi til bjálving og innrætting annars, sum</p>
<p>hevur við orkunýtsluna at gera. Sama krav er galdandi fyri útbyggingar og umbyggingar.</p>
<p>Seta hámark fyri orkutørv (kWh/m/ár) og harvið orkunýtslu í øllum nýggjum</p>
<p>bygningum og í sambandi við um- og útbygging av verandi bygningum.</p>
<p>Reglugerðin skal vera galdandi fyri bæði sethús og størri bygningar, og fevna um bæði</p>
<p>krøv til hita, ljós og luftskifti. Krøvini verða sett fyri alt landið.</p>
<p>Reglurnar verða fyrisitnar av byggimyndugleikanum hjá kommununum.</p>
<p>Umframt krøv til orkutørv eiga at verða gjørdir orkustandardar og vegleiðingar fyri</p>
<p>bygging.</p>
<p><em type="bold">Kostnaður av tiltakinum</em>Gerð av byggireglugerð: 2-3 mió kr (2 ársverk hjá ráðgeva). </p>
<p>Borgarin: eyka kostnaður til bjálving – minking í orkunýtslu</p>
<p><em type="bold">Virknaður</em>Orkunýtslan í sethúsum og øðrum bygningum lækkar. </p>
<p><em type="bold">Tíðarætlan</em> </p>
<p><em type="bold">Avleiðingar</em>Fyri byggiharran:Møguliga øktur byggikostnaður </p>
<p>Lægri orkuútreiðslur</p>
<p>Fyri kommunurnar:Økt umsiting og eftirlit, herundir møgulig eftirútbúgving av fólki</p>
<p><em type="bold">Málsøki</em>Innlendismálaráðið. </p>
<p><em type="bold">Dagføring av lógum</em>Landsbyggireglugerðin skal heimilast við kunngerð eftir grein 4, stk. 4 í løgtingslóg um </p>
<p>býarskipan og byggisamtyktir.</p>
<p><em type="bold">Avlopsorka til orkukrevjandi virki</em> </p>
<p><em type="bold">Endamál og greining</em>Endamálið er at brúka býarplanlegging í orkupolitiskum høpi, so at CO-útlátið hjá </p>
<p>orkukrevjandi virkjum kann minkast við tað, at tey verða staðsett nærhendis</p>
<p>brennistøðum ella øðrum virkjum, sum kunnu lata avlopsorku ella varandi orku, uttan at</p>
<p>neyðugt er at leggja langar orkuleiðingar.</p>
<p><em type="bold">Kostnaður av tiltakinum</em>Ógreitt. </p>
<p><em type="bold">Virknaður</em>At minka um og í størri mun gagnnýta avlopsorku og varandi orkukeldur í ídnaðarøkjum </p>
<p>við orkukrevjandi virkjum hevur við sær at CO-útlátið minkar.</p>
<p>At optimera brúk av avlopsorku, umframt varandi orkukeldur í sambandi við tilrætta</p>
<p>legging av framtíðar ídnaðarøkjum, hevur við sær, at orkutørvurin, í mun til verandi</p>
<p>orkuveiting í ein vissan mun kann tálmast.<em type="bold"></em> </p>
<p><em type="bold">Tíðarætlan</em>Tvey ár og frameftir. </p>
<p><em type="bold">Avleiðingar</em>Betri brúk av avlopsorku og brúk av varandi orkukeldum minkar um oljunýtsluna og </p>
<p>CO-útlátið, umframt at tað minkar um trýstið at útbyggja vanligu orkuframleiðsluna.</p>
<p><em type="bold">Málsøki</em>Innlendismálaráðið. </p>
<p><em type="bold">Dagføring av lógum</em>Løgtingslóg um býarskipanir og byggisamtyktir skal dagførast, serliga grein 3 </p>
<p>um býarskipan, so at brúk av avlopsorku og varandi orkukeldum kann verða knýtt at</p>
<p>ídnaðarøkjum við orkukrevjandi virkjum.</p>
<p><em type="bold">Minka útlátið frá almennum bygningum og stovnum</em> </p>
<p><em type="bold">Endamál og greining</em>Endamálið er at tað almenna skal ganga á odda og royna nýggja tøkni og nýhugsan, tá ið </p>
<p>talan er um upphiting og streymnýtslu á øllum almennum bygningum og stovnum í</p>
<p>landinum. Á henda hátt ber til at gera royndir við at finna best hóskandi útgerð til</p>
<p>føroyska veðurlagið og viðurskiftini her á landi.</p>
<p>Fyrsta stig er at kortleggja orkunýtsluna í bygninginum. Síðan skal ein ætlan gerast, sum</p>
<p>útgreinar, hvørjar ábøtur og tiltøk skula gerast fyri at minka um orkunýtsluna í</p>
<p>bygninginum.</p>
<p><em type="bold">Kostnaður av tiltakinum</em>Á fíggjarlógini verður sett av serlig játtan, hvørs endamál er at gera íløgur í nýggja tøkni, </p>
<p>eyka bjálving, nýggjar mannagongdir og ráðgeving, soleiðis at orkunýtslan og útlátið frá</p>
<p>almennum bygningum minkar. Íløgan verður spard inn aftur, tí orkunýtslan fer at minka</p>
<p>sum frá líður.</p>
<p><em type="bold">Virknaður</em>Í 2007 vórðu brúktar 21,5 mió kr til olju og góðar 16 mió kr til el í bygningum hjá </p>
<p>landinum. Krøv til bjálving av øllum nýbygningum, útbyggingum og umvælingum vilja</p>
<p>viðføra eina minking í orkunýtsluni.</p>
<p><em type="bold">Tíðarætlan</em>Byrjan 2009 fram til 2012. </p>
<p><em type="bold">Málsøki</em>Innlendismálaráðið. </p>
<p><em type="bold">Dagføring av lógum</em>Peningur skal setast á serliga játtan á fíggjarlógini frá 2009 </p>
<p><em type="bold">Avleiðingar</em>Umsiting, ráðgeving og krøv skulu útgreinast. Tiltakið kann samskipast av Landsverk, </p>
<p>sum hevur ábyrgdina av viðlíkahaldi, um- og útbygging av almennum bygningum.</p>
<p><em type="bold">Meta um CO-útlátið í sambandi við býarmenning</em> </p>
<p><em type="bold">Endamál og greining</em>Kommunur skulu meta um CO-útlátið, tá ið avgerðir um býarmenning verða tiknar, </p>
<p>bæði í mun til eina øking og eina minking.</p>
<p>Endamálið er, at framtíðar býarmenning í størst møguligan mun skal verða CO</p>
<p>tálmandi.</p>
<p>Politiskar avgerðir um býarmenning eiga at byggja á eina heildarmeting, har orkukrøv til</p>
<p>bygningar, orkuveiting til økið, undirstøðukervi, flutningsmøguleikar, fíggjarlig</p>
<p>stýringsamboð o.s.fr. skulu brúkast fyri at taka røttu avgerðirnar í mun til orkutálmandi</p>
<p xml:lang="dan">býarmenning.</p>
<p>At meta um CO-útláti eftir føstum háttalagi gevur møguleika fyri at samanbera eina</p>
<p>kommunu við eina aðra, og at samanbera ein bý við ein annan. Á henda hátt kann</p>
<p>landsstýrið løna kommunum og býum, ið eru CO-tálmandi, og stýra hinum inn á rætta</p>
<p>kós.</p>
<p><em type="bold">Kostnaður av tiltakinum</em>Ógreitt. </p>
<p><em type="bold">Virknaður</em>At minka um oljunýtsluna, sum hevur við sær minking av CO-útlátinum.<em type="bold"></em> </p>
<p><em type="bold">Tíðarætlan</em>Tvey ár og fram. </p>
<p><em type="bold">Avleiðingar</em>Eitt felags ástøði fyri at meta um CO-útlátið má ásetast, helst eftir einum háttalagi, sum </p>
<p>longu verður brúkt, eitt nú í ES.</p>
<p><em type="bold">Málsøki</em>Innlendismálaráðið. </p>
<p><em type="bold">Dagføring av lógum</em>Løgtingslóg um býarskipanir og byggisamtyktir dagførast, serliga grein 3 um býarskipan, </p>
<p>so at meting um, hvat kann ávirka CO-útlátið og hvussu, gerst ómissandi partur av</p>
<p>framtíðar avgerðum um býarmenning.</p>
<p><em type="bold">Orkumerking av øllum upphitaðum bygningum</em> </p>
<p><em type="bold">Endamál og greining</em>Endamálið er at fáa eitt yvirlit yvir orkutørv og -nýtslu í bæði sethúsum og </p>
<p>virkisbygningum og almennum bygningum.</p>
<p>Yvirlitið verður brúkt til at orða møgulig krøv um ábøtur til minking av orkutørvinum.</p>
<p>Hvørt einstakt hús/bygningur verður skrásett viðvíkjandi orkustøðu, t.e. bjálving, slag av</p>
<p>upphiting, aldri o.s.fr.</p>
<p><em type="bold">Kostnaður av tiltakinum</em>Meting av kostnaðinum fyri sethús: 15.000 hús á kr 2.000 = 30 mió kr. </p>
<p>Aðrir bygningar: 2-3.000 bygningar á kr 5-10.000 = 15-20 mió kr.</p>
<p><em type="bold">Virknaður</em>So hvørt fæst eitt stýringsamboð til at minka orkutørvin og harvið -nýtsluna </p>
<p><em type="bold">Tíðarætlan</em>Politisk støðutøka og lógarheimild: 2 ár </p>
<p>Skráseting: 3-5 ár eftir avgerð</p>
<p>Orkuminking: innan fyri 5-10 ár eigur ein munandi orkubati at verða rokkin</p>
<p><em type="bold">Avleiðingar</em>Fyri eigaran: </p>
<p>Útreiðslur til skráseting v.m. (leysliga mett 1.000-3.000 kr pr. hús).</p>
<p>Gevur grundarlag fyri at minka orkunýtsluna og harvið spara pening.</p>
<p><em type="bold">Málsøki</em>Innlendismálaráðið. </p>
<p><em type="bold">Dagføring av lógum</em>Møguliga krevst lógarheimild, og kanska er nóg mikið við kunngerð. </p>
<p><em type="bold">Viðmerkingar</em>Tørvur er á serkønum fólki til skráseting. </p>
<p><em type="bold">Sjónvarpslýsingar</em> </p>
<p><em type="bold">Endamál og greiningGera sjónvarpslýsingar, sum upplýsa fólk, hvussu tey kunnu spara orku í</em> </p>
<p><em type="bold">gerandisdegnum við at brúka orkuna so skilagott sum gjørligt:</em>Smærri </p>
<p>sjónvarpslýsingar eiga at verða gjørdar, sum vísa, hvussu fólk kunnu brúka orkuna á</p>
<p>skilabesta hátt í dagliga húsarhaldinum. Sum dømi um lýsingar kunna nevnast: Minna</p>
<p>fólk á, ikki at lata bilin standa í tómgongd; fáa fólk at virða hámarksferðina; upplýsa fólk</p>
<p>um innstilling av termostatum og útlufting; lækka innihitan osfr.</p>
<p><em type="bold">Kostnaður av tiltakinum</em>Neyðugt við serstakari játtan til lýsingaátøk </p>
<p><em type="bold">Virknaður</em>Betri upplýsing førir til meiri tilvitaðar borgarar, og harvið til lægri nýtslu. </p>
<p>Kanningar hava víst, at flestu húsarhald kunnu spara 10% av orkunýtsluni bara við at</p>
<p>broyta vanar.</p>
<p><em type="bold">Tíðarætlan</em>Kann setast í verk beinanvegin </p>
<p><em type="bold">Málsøki</em>Innlendismálaráðið <em type="bold">Upplýsa um orkunýtslu og nýtslukostnað samstundis sum</em> <em type="bold">søluprísurin verður upplýstur</em> </p>
<p><em type="bold">Endamál og greining</em>Í sølulýsingum og á prísskeltum á akførum og tólum, ið brúka orku, skal orkunýtsla og </p>
<p>nýtslukostnaður, vera upplýst saman við søluprísinum: Tað vanligasta í sølulýsingum og</p>
<p>á prísskeltum, t.d. fyri bilar og vaskimaskinur, er, at bert søluprísurin er nevndur. Fer ein</p>
<p>inn á heimasíðuna hjá fyritøkum, ið selja akfør og tól, er støðan tann sama; eitt tað fyrsta</p>
<p>tú fært at vita er, hvør søluprísurin er. Ynskir ein upplýsingar um orkunýtsluna eru hesir</p>
<p>ikki altíð so lættir at fáa fatur á.</p>
<p>Upplýsingar um orkunýtslu eru tað, ið hetta tiltak skal fáa meira fram í ljósmála. Hetta</p>
<p>skal gerast við at seta reglur í gildi soleiðis at orkunýtsla og kostnaðurin fyri nýtsluna</p>
<p>skulu upplýsast saman við søluprísinum og eins týðuligt. Prísmerkingarreglur eru longu</p>
<p>galdandi. Hetta tiltakið inniber tískil eina víðkan av galdandi reglum.</p>
<p>Fyri at gera kostnaðin av nýtsluni so greiðan sum gjørlig verður skotið upp, at umframt</p>
<p>orkunýtslu pr. orkueind og galdandi prís pr. orkueind, skal upplýsast, hvussu nógv akfarið</p>
<p>ella tólið kostar at brúka t.d. um mánaðin við eini ávísari vanligari nýtslu í kWt ella</p>
<p>litrum. Hetta fyri at tað skal vera so greitt sum gjørligt fyri vanliga brúkaran, hvørjar tær</p>
<p>samlaðu privatbúskaparligu avleiðingarnar av einum møguligum keypi verða. Hetta</p>
<p>inniber, at sølufyritøkan má dagføra nýtsluprísirnar, tá ið hesir broytast. Tó kundi eitt</p>
<p>ávíst fyrivarni verðið tikið fyri títtum og ógvusligum sveiggjum í orkuprísum. Harafturat</p>
<p>skal eitt niðara nýtslumark vera fyri, hvørji akfør og tól skulu vera umfatað av tiltakinum.</p>
<p><em type="bold">Kostnaður av tiltakinum</em>Eingin beinleiðis kostnaður. Nakað av eyka umsiting hjá myndugleikunum og </p>
<p>vinnurekandi.</p>
<p><em type="bold">Virknaður</em>Tiltakið fer at skunda undir eina tilgongd, sum í ávísan mun er byrjað, har føroyskir </p>
<p>brúkarar í størri mun fara at keypa akfør og tól, ið brúka minni orku. Hetta fer at minka</p>
<p>um CO-útlátið frá akførum og tólum, ið brúka olju, bensin og el, men ilt er at siga,</p>
<p>hvussu nógv.</p>
<p>Ein annar virknaður av tiltakinum er eitt størri tilvit hjá brúkarum um orkunýtslu og</p>
<p>orkusparing yvirhøvur.</p>
<p>Nýtslan av akførum og tólum, ið nýta orku, verður bíligari fyri brúkarar.</p>
<p><em type="bold">Tíðarætlan</em>Tiltakið kann setast í verk í 2009. </p>
<p><em type="bold">Dagføring av lógum</em>Marknaðarføringslógin § 13, stk. 6 gevur landsstýrismanninum heimild til </p>
<p>at gera serreglur í sambandi við prísupplýsingar.</p>
<p><em type="bold">Viðmerkingar</em>Tiltakið kann sammetast við partvísu umleggingina av skrásetingargjaldinum á </p>
<p>motorakførum til eitt umhvørvisgjald, hvørs endamál er at lækka søluprísin á</p>
<p>orkusparandi bilum, so brúkarar í størri mun velja hesar bilar.</p>
<p>Tað kann verða neyðugt at taka atlit til góðsku og livitíð hjá teimum brúksvørum, sum</p>
<p>verða umfataðar av tiltakinum. Eisini skal støða takast til, hvørt CO-útlátið, ið stendst av</p>
<p>vøruframleiðsluni í framleiðaralandinum, og møguliga av vøruflutninginum, skal vera ein</p>
<p>partur av tiltakinum.</p>
<p><em type="bold">Spennandi kunningartiltøk/kapping um orkusparing</em> </p>
<p><em type="bold">Endamál og greining</em>Endamálið er at vekja áhugan og gera fólk meira tilvitað um orkusparing, við t.d. </p>
<p>spennandi og undirhaldandi kappingum.</p>
<p>At gera fólk áhugað í at minka útlátið við at vísa á, at eisini ber til at spara pening við at</p>
<p>orkunýtslan minkar.</p>
<p><em type="bold">Kostnaður av tiltakinum</em>Kostnaður av tiltakinum er lýsingar og arbeiðsorka.<em type="bold"></em> </p>
<p><em type="bold">Virknaður</em>Virknaðurin er, at fólk verða áhugað fyri umhvørvinum, verða meira tilvitað um </p>
<p>orkusparing og fara av egnum royndum at síggja, at slík tiltøk gera mun.</p>
<p>Verða fólk meira tilvitað um orkusparing, førir ein broyttur hugburður til størri</p>
<p>ábyrgdarkenslu hjá tí einstaka.</p>
<p>Avleiðingin verður, at dálkingin minkar.</p>
<p><em type="bold">Tíðarætlan</em>Kann setast í verk beinanvegin. </p>
<p><em type="bold">Fiskivinnuroyndir og Granskingarráðið stuðla gransking</em> <em type="bold">innan orkusparing</em> </p>
<p><em type="bold">Endamál og greining</em>At økja fíggjarligu játtanina til gransking og menning til verkætlanir, sum hava til </p>
<p>endamáls at minka um oljunýtsluna hjá skipaflotanum (øllum førum).</p>
<p>Stuðul skal veitast til eitt nú “verkætlanir, sum kunnu minka um verandi oljunýtslu hjá</p>
<p>skipaflotanum (t.d. skap av skipum, botn trawl við semipelagiskum lemmum, snurruváð</p>
<p>vm.)”, viðgera eina “betri samanseting av veiðiflotanum (lutfalsliga býtið millum verandi</p>
<p>og komandi veiðihættir (økonomisk optimering))”, “kanna nýtslu av brennievni pr. kg</p>
<p>fiskaðan fisk hjá føroyska flotanum”, <span type="quote">“minking av fiskiflotanum (effektivisering)!”</span>og seta</p>
<p>oljunýtsluna í samband við <span type="quote" xml:lang="dan">“carbon-foot-print”</span> frá tí staðnum, har vøran er framleidd,</p>
<p>hagar til hon er á marknaðinum – og nógv annað.</p>
<p>Kanska ber eisini til at lýsa eftir <span type="quote">“modellum”</span> fyri CO-kvota-keypi í sambandi við</p>
<p>veiðimøguleikar (kanska saman við einari møguligari framtíðar <span type="quote">“uppboðssølu”</span> fyri</p>
<p>fiskakvotur).</p>
<p><em type="bold">Kostnaður av tiltakinum</em>1-2 mió kr árliga í nøkur ár (verkætlanir verða vanliga stuðlaðar við 100-500.000 kr </p>
<p>árliga).</p>
<p><em type="bold">Virknaður</em>Virknaðurin er, at orkunýtslan lutfalsliga minkar (COminkar). </p>
<p xml:lang="dan"><em type="bold">Tíðarætlan</em>1. jan. 2009-31. des. 2015. </p>
<p><em type="bold">Avleiðingar</em>Leyslig meting: CO-útlátið kann minkast við 10-30% (upp til 50% pr kg fisk um meira </p>
<p>verður gjørt) .</p>
<p><em type="bold">Málsøki</em>Fiskimálaráðið og Mentamálaráðið. </p>
<p><em type="bold">Dagføring av lógum</em>Játtan á fíggjarlógini. </p>
<p><em type="bold">Størri játtan til viðarvøkstur</em> </p>
<p><em type="bold">Endamál og greining</em>Endamálið við játtanini til viðarvøkstur skal broytast til eisini at umfata træplanting </p>
<p>relaterað til CO-binding (núverandi endamál er at fríðka um lendi, skapa lívd og</p>
<p>rekreativ økir umframt at verja ímóti jarðarmáan).</p>
<p><em type="bold">Kostnaður av tiltakinum</em>Á hvørjum ári koma nógv fleiri umsóknir enn játtanin røkkur til. Upphæddin í dag er 450 </p>
<p>tús. fyri træplanting, men eigur at økjast munandi, svarandi til eina millión krónur árliga.</p>
<p><em type="bold">Virknaður</em>Virknaðurin er at síggja fleiri staðni runt í landinum, har fólk og feløg, almennir stovnar </p>
<p>o.o. við stuðli hava fríðkað um náttúruna. Onkur verkætlan er farin í gongd, sum hevur til</p>
<p>endamáls at verja hótt plantusløg og menna nýggja tøkni, og upplýsandi tilfar um</p>
<p>dálking/vandamikil evnir o.a. er prentað. Alt hetta er við til at fríðka og verja umhvørvið</p>
<p>og at menna vitanina um umhvørvið og náttúruna hjá almenninginum, sum jú er</p>
<p>ætlanin við játtanini.</p>
<p>Við at menna vitanina um umhvørvið verður eisini hugburðurin hjá fólki ávirkaður</p>
<p>skjótari, soleiðis at hetta at enda vil tálma CO-útlátið.</p>
<p>Um viðarlundir eru við til at upptaka COer hetta eisini við til at minka um útlátið.</p>
<p><em type="bold">Tíðarætlan</em>Løgtingsfíggjarlógin 2009 og eftirfylgjandi ár, fram til 2012.<em type="bold"></em> </p>
<p><em type="bold">Avleiðingar</em>CO-útlátið minkar. </p>
<p><em type="bold">Dagføring av lógum</em>Partur av fíggjarlógini. Broyta reglugerðina fyri stuðul av játtanini til umhvørvisverndar</p>
<p>tiltøk.</p>
<p><em type="bold">Viðmerkingar</em>Øki eru, sum kunnu brúkast til træplanting, tí virðið í teimum er ikki stórt, eitt nú </p>
<p>niðurløgd tyrvingarpláss.</p>
<p><em type="bold">Størri játtan til umhvørvisverndartiltøk</em> </p>
<p><em type="bold">Endamál og greining</em>Endamálið við játtanini til umhvørvisverndartiltøk skal broytast til eisini at umfata tiltøk, </p>
<p>hvørs endamál er at menna CO-sparandi tiltøk og skipanir. Neyðugt er við tiltøkum, fyri</p>
<p>at fáa fólk og feløg at granska og menna nýggja tøkni, sum eru minni orkukrevjandi.</p>
<p>Eisini er neyðugt, at landsstýriskvinnan hevur møguleika fyri at veita stuðul til</p>
<p>verkætlanir av serligum týdningi.</p>
<p><em type="bold">Kostnaður av tiltakinum</em>Á hvørjum ári koma nógv fleiri umsóknir enn játtanin røkkur til, upphæddin í dag er </p>
<p>1.710 mió krónur og er ikki nøktandi, men eigur at hækka so mikið, at møguligt verður</p>
<p>at stuðla fleiri tiltøkum, og at tað eisini gerst møguligt at lýsa eftir áhugaðum</p>
<p>umsóknum.</p>
<p>Játtanin eigur at hækkast við 3-5 mió krónum.</p>
<p><em type="bold">Virknaður</em>Við at menna vitanina um umhvørvið verður eisini hugburðurin hjá fólki ávirkaður </p>
<p>skjótari, soleiðis at hetta at enda vil hjálpa um niðurskurðin í CO-útlátinum.</p>
<p><em type="bold">Tíðarætlan</em>Løgtingsfíggjarlógin 2009 og eftirfylgjandi ár, fram til 2012. </p>
<p><em type="bold">Málsøki</em>Innlendismálaráðið. </p>
<p><em type="bold">Dagføring av lógum</em>Partur av fíggjarlógini. </p>
<p><em type="bold">Umlegging av brennioljugjaldinum til CO-avgjald</em> </p>
<p type="listitem"><em type="bold">– gjaldið skal verða galdandi fyri øll sløg av olju.</em> </p>
<p><em type="bold">Endamál og greining</em>At broyta brennioljugjaldið til eitt CO-avgjald, og at vinnuligt virksemi eisini skal gjalda </p>
<p>CO-avgjald. Nettoinntøkan av brennioljugjaldinum í 2007 var 66,6 mió kr. Verður</p>
<p>undantakið fyri vinnulig virki avtikið, verður inntøkan munandi hægri. Bólkurin mælir til,</p>
<p>at partur av nettoinntøkuni av CO-avgjaldinum verður brúktur sum grundarlag undir</p>
<p>íverksetanini av omanfyrinevndu tiltøkum. Hetta er eisini í samsvari við tilmælið frá</p>
<p>Orkuráðnum, sum í síni tíð mælti til at seta í verk brennioljugjaldið.</p>
<p>Við at broyta brennioljugjaldið til eitt CO-avgjald og beinleiðis at teingja inntøkurnar</p>
<p>frá hesum saman við orkusparandi tiltøkum, metir bólkurin tað sum eitt týðandi signal</p>
<p>um, at inntøkur, sum stava frá einum gjaldi, ið er tongt at umhvørvinum, í hesum føri</p>
<p>CO-útlátinum, koma umhvørvinum til góðar aftur.</p>
<p>Gjaldið eigur at verða galdandi fyri allar brúkarar.</p>
<p><em type="bold">Tíðarætlan</em>Kann setast í verk beinanvegin. </p>
<p><em type="bold">Málsøkið</em>Fíggjarmálaráðið. </p>
<p><em type="bold">Broyta brennioljugjaldið til CO-avgjald við innbygdari</em> <em type="bold">CO-kvotuskipan, sum fatar um alla brennioljunýtslu</em> </p>
<p><em type="bold">Endamál og greining</em>Í dag eru tað bert privat húsarhald, ið gjalda brennioljugjald á 80 oyru fyri liturin, </p>
<p>sambært lógini um brennioljugjald. Vinnan fær brennioljugjaldið afturgoldið við at søkja</p>
<p>um tað. Við hesum uppskotinum er ætlanin at broyta heitið á brennioljugjaldinum til<em type="bold"></em> </p>
<p>CO-avgjald og at broyta afturgjaldsskipanini til eina CO-kvotaskipan. CO-útlátið</p>
<p>hongur í flestu førum beinleiðis saman við oljunýtsluni. Tí er tað lætt at broyta verandi</p>
<p>oljugjald og verandi afturgjaldsskipan til eitt CO-avgjald við innbygdari CO</p>
<p>kvotaskipan, har afturgjaldið verður tengt at oljunýtsluni og harvið CO-útlátinum. CO</p>
<p>kvotaskipanin kann t.d. setast saman soleiðis, at vinna, skip og privathúsarhald við</p>
<p>umsókn kunnu fáa CO-avgjaldið afturgoldið um árliga nýtslan liggur innanfyri eitt ávíst</p>
<p>litra tal. Kvoturnar verða sjálvandi ymiskar fyri húsarhald, vinnu og ymisku skipini.</p>
<p><em type="bold">Kostnaður av tiltakinum</em>Kostnaðurin av tiltakinum hongur saman við, hvussu skipanin verður sett saman. Tiltakið </p>
<p>kann setast saman soleiðis, at tað verður útreiðsluneutralt fyri landskassan. Tá fer</p>
<p>landskassin at fáa somu inntøku av CO-avgjaldinum, sum hann í dag fær av</p>
<p>oljugjaldinum.</p>
<p><em type="bold">Virknaður</em>Skipanin fer at eggja teimum sum brúka brenniolju, bæði privatum og vinnuligum, at </p>
<p>brúka minni. Skipanin virkar sum ein øvug avsláttarskipan, har tað er ein fíggjarligur</p>
<p>fyrimunur at brúka lítið.</p>
<p><em type="bold">Tíðarætlan</em>Tiltakið kann setast í verk sum skjótast og lógarbroytingin kann fáa gildi frá 1. januar </p>
<p>2009.</p>
<p><em type="bold">Avleiðingar</em>Tiltakið verður ein eykakostnaður hjá teimum, ið brúka nógva olju, men tað er í samsvari </p>
<p>við endamálið við tiltakinum, sum er at eggja brúkarum at brúka minni, soleiðis at</p>
<p>føroyska CO-útlátið minkar.</p>
<p><em type="bold">Málsøki</em>Fíggjarmálaráðið. </p>
<p><em type="bold">Dagføring av lógum</em>Broyta løgtingslóg nr. 179 frá 18. desember 1992 um serligt avgjald á brenniolju (seinast </p>
<p>broytt við løgtingslóg nr. 49 frá 16. mai 2006).</p>
<p><em type="bold">Viðmerkingar</em>Hetta tiltakið er eitt alternativ til onnur tiltøk um CO-kvotur. Spurningurin við ymisku </p>
<p>CO-skipanunum er bert, hvussu skipanirnar skulu skipast og umsitast. Við hesum</p>
<p>tiltakinum verður ein galdandi skipan løgd um við lógarbroyting. Umsitingin av</p>
<p>tiltakinum er tí til taks.</p>
<p><em type="bold">Óheft almenn orkuráðgeving um CO-tálmandi tiltøk</em> </p>
<p><em type="bold">Endamál og greining</em>At veita eina óhefta almenna orkuráðgeving til borgarar, fyritøkur, almennar stovnar og </p>
<p>onnur um orkusparandi skipanir og tiltøk, sum kunnu setast í verk, dygdir og vansar við</p>
<p>ymiskum skipanum, stuðulsmøguleikar o.s.fr. so fólk gerast betur før fyri at taka avgerðir í</p>
<p>spurningum um orkubøtandi tiltøk og í spurningum um brúk av varandi orkukeldum.</p>
<p><em type="bold">Kostnaður av tiltakinum</em>2-3 ársverk á uml. 450.000 kr. </p>
<p><em type="bold">Virknaður</em>At minka um bundinskapin av olju hevur við sær minking í CO-útlátinum. Hvussu stór </p>
<p>minkingin verður veldst um, hvussu nógv fara at leggja um til aðrar orkuskipanir, sum</p>
<p>ikki eru ella í minni mun eru tengdar at oljuúrdráttum.</p>
<p><em type="bold">Tíðarætlan</em>At setast á stovn 1. januar 2009. </p>
<p><em type="bold">Avleiðingar</em>Her og nú verður tað lættari hjá fólki at taka røttu avgerðirnar um orkusparandi tiltøk. Í </p>
<p>árunum, sum koma, vil orkuráðgevingin hava við sær, at almenn sum privat fara at gera</p>
<p>seg alt meira leys av olju sum einastu orkukeldu til ljós, hita og flutning. Avleiðingin</p>
<p>verður, at oljunýtslan fer at minka munandi, og harvið eisini CO-útlátið.</p>
<p>Borgarar, fyritøkur, stovnsleiðarar o.o. fáa høvi til at venda sær til eitt stað við</p>
<p>spurningum um orkubøtandi skipanir og tøkni, sum tey umhugsa at seta í verk fyri at</p>
<p>minka um oljunýtsluna.</p>
<p>Tess lættari tað verður hjá fólki at fáa ráðgeving um fyrimunir og vansar við ymiskum</p>
<p>skipanum, og hvussu tær kunnu væntast at fara at roynast, tess lættari og skjótari kunnu</p>
<p>einstaklingar, húsarhald, virki o.o. taka avgerð um, hvørja skipan tey vilja taka í nýtslu fyri</p>
<p>at minka um oljunýtsluna.<em type="bold"></em> </p>
<p><em type="bold">Málsøki</em>Innlendismálaráðið. </p>
<p><em type="bold">Dagføring av lógum</em>At fáa játtan til 2-3 orkuráðgevar á fíggjarlógina fyri 2009. </p>
<p><em type="bold">Viðmerkingar</em>Trý fólk við fakligari vitan at meta um skipanir og tøkni, sum verða skírd at geva </p>
<p>orkuábøtur, skulu setast í alment starv á einum stovni undir einum av aðalráðunum.</p>
<p>Fólk við fakligum ástøði innan verkfrøði, tøkni, orku, teld, samskifti o.t. eiga at verða sett</p>
<p>í starv at veita slíka óhefta orkuráðgeving.</p>
<p>Umráðandi er, at orkuráðgevingin er óheft og leys av aðrari privatari ráðgeving, ið</p>
<p>einstaklingar og fyritøkur veita í sambandi við sølu og marknaðarførslu av ávísum</p>
<p>skipanum og tøkni.</p>
<p><em type="bold">Stuðul til mvg-útreiðslur til oljusparandi útgerð og útbúnað</em> <em type="bold">til sethús</em> </p>
<p><em type="bold">Tiltakið kann víðkast til øll privat hús og bygningar, soleiðis at tað ikki bert verður</em> <em type="bold">galdandi fyri sethúsaeigarar</em> </p>
<p><em type="bold">Endamál og greining</em>Endamálið við tiltakinum er at veita fíggjarligan stuðul til privatfólk, svarandi til mvg</p>
<p>útreiðslurnar, sum eru á oljusparandi útbúnaði og útgerð, soleiðis at fólk verða eggjað til</p>
<p>at gera íløgur í slíka útgerð, og harvið minka um oljunýtsluna og CO-útlátið.</p>
<p><em type="bold">Kostnaður av tiltakinum</em>Tiltakið er útreiðsluneutralt fyri landskassan, tí talan er um umlegging av einari verandi </p>
<p>avgjaldsskipan. Tiltakið verður sjálvandi bert útreiðsluneutralt, um játtanin til verandi</p>
<p>skipan, sum við fyrivarni verður mett til 25 mió kr í 2009, verður óbroytt.</p>
<p><em type="bold">Virknaður</em>Tiltakið fer at minka um føroysku oljunýtsluna og harvið eisini føroyska CO-útlátið. </p>
<p>Búskaparliga merkir hetta eisini, at føroyska samfelagið verður minni bundið at oljuni, og</p>
<p>føroyska handilsjavnaúrslitið verður betri, tí øll oljan verður flutt inn og tiltakið minkar</p>
<p>um oljuinnflutningin.</p>
<p><em type="bold">Tíðarætlan</em>Tiltakið kann setast í verk sum skjótast og lógarbroytingin kann fáa gildi frá 1. januar </p>
<p>2009.</p>
<p><em type="bold">Avleiðingar</em>Avleiðingin av at leggja stuðulin til mvg-útreiðslurnar av lønum til bygging og umvæling </p>
<p>av egnum bústaði um til stuðul til mvg-útreiðslurnar av oljusparandi útgerð og útbúnaði</p>
<p>verður, at stuðulin til sethúsaeigarar, sum byggja og umvæla hús, verður strikaður, meðan</p>
<p>fólk, ið gera íløgur í oljusparandi útgerð og útbúnað fara at fáa stuðul frá landinum til</p>
<p>íløguna.</p>
<p><em type="bold">Málsøki</em>Fíggjarmálaráðið. </p>
<p><em type="bold">Dagføring av lógum</em>Hetta tiltak krevur broyting í løgtingslóg nr. 58 frá 7. januar 2007 um stuðul til bygging </p>
<p>og umvæling av egnum bústaði.</p>
<p><em type="bold">Viðmerkingar</em>Í dag søkja sethúsaeigarar TAKS um stuðul til mvg-útreiðslurnar av lønum til bygging og </p>
<p>umvæling av egnum sethúsum. Hetta tiltakið kann tí fremjast skjótt við at broyta lógina</p>
<p>um stuðul til meirvirðisgjaldsútreiðslurnar av lønum til bygging og umvæling av egnum</p>
<p>bústaði til stuðul til meirvirðisgjaldsútreiðslurnar av orkusparandi útbúnaði til egnan</p>
<p>bústað. Sakkunnleikin á økinum kann allýsa hvør útbúnaður og útgerð kann fáa stuðul.</p>
<p>Sakkunnleikin skal síðan góðkenna hvørja einstaka rokning, áðrenn hon verður send til</p>
<p>TAKS, sum rindar meirvirðisgjaldið av góðkendu rokningini aftur til keyparan.</p>
<p><em type="bold">Endurnýtsla og betri skiljing av burturkasti</em> </p>
<p><em type="bold">Endamál og greining</em>Lutir, tól, klæði o.t., sum ikki eru oyðiløgd, eiga í størri mun at vera boðin út til </p>
<p>endurnýtslu.</p>
<p>Betri tilvitan um at skilja burturkastið, har lutir, tól og klæði verða skild frá veruliga</p>
<p>burturkastinum, minkar um tilfeingistørvin í samfelagnum, og kanska einamest hjá</p>
<p>teimum, ið eru ringast fyri fíggjarliga.</p>
<p>At áleggja innsavnarum av burturkasti at bjóða lutir, tól og klæði til endurnýtslu minkar</p>
<p>eisini um trýstið á brennistøðirnar og um luftdálkingina haðani.</p>
<p>At gera fleiri <span type="quote">“Tinghús”</span> runt um í landinum, sum tað á Hjalla, er ein máti at betra um</p>
<p>endurnýtsluna og at økja tilvitanina um, at endurnýtsla loysir seg fíggjarliga og</p>
<p>umhvørvisliga.</p>
<p><em type="bold">Kostnaður av tiltakinum</em>Onki fyri landið, men fyri kommunurnar kostar at seta endurnýtsluhandlar á stovn. </p>
<p><em type="bold">Virknaður</em>At minka um innflutningstørvin og mongdina av burturkasti við at eggja til størri </p>
<p>endurnýtslu, og harvið minkar eisini CO-útlátið.</p>
<p><em type="bold">Tíðarætlan</em>2009 og frameftir. </p>
<p><em type="bold">Avleiðingar</em>Kommunurnar eiga longu í 2009 at gera avtalu við ávikavist KB og IRF um størri </p>
<p>endurnýtslu og í komandi fíggarætlan at leggja upp fyri, at seta á stovn endurnýtslu</p>
<p>handlar runt um í økjunum kring landið.</p>
<p><em type="bold">Málsøki</em>Innlendismálaráðið. </p>
<p><em type="bold">Dagføring av lógum</em>At broyta kunngerð nr. 147 frá 19.10.1995 um burturkast so at kommunur ikki einans </p>
<p>hava innsavningarskyldu, men eisini skyldu at bjóða lutir, tól og klæði til endurnýtslu.</p>
<p>Um neyðugt eiga neyvari reglur eisini at verða ásettar um betri skiljing av</p>
<p>burturkastinum, so at kommunurnar verða betur førar fyri at halda endurnýtslulutir fyri</p>
<p>seg og burturkast fyri seg.</p>
<p><em type="bold">Áseta krøv um brúk av spariperum</em> </p>
<p><em type="bold">Endamál og greining</em>Endamálið er at minka elnýtsluna til ljós. </p>
<p><em type="bold">Kostnaður av tiltakinum</em>Tað almenna:Kostnaðurin at skifta til spariperur í gøtuljósum o.ø. </p>
<p>Borgarin:20 perur á kr 50,- = uml. kr 1.000 pr. húsarhald</p>
<p>Sparing:7% av elnýtsluni∼4-500 kWh um árið</p>
<p>∼6-700 kr um árið, t.e. spart inn eftir 1-2 ár</p>
<p><em type="bold">Virknaður</em>Minni elnýtsla og minni útlát av CO </p>
<p><em type="bold">Tíðarætlan</em>Beinan vegin. </p>
<p><em type="bold">Avleiðingar</em>7% av elnýtsluni hjá húsarhaldum∼5 mió kWh um árið∼3.500 tons av CO∼0,5% <em type="bold">Málsøki</em>Fíggjarmálaráðið. </p>
<p><em type="bold">Viðmerkingar</em>Við tað, at sparingin er rættiliga stór, fer ein ávís útskifting uttan iva fram sjálvboðin. </p>
<p>Møguleiki er at banna innflutningi av vanligum gløðiperum ella at leggja avgjald á tær.</p>
<p>Neyðugt er at miða ímóti at minka útlátið av veðurlagsgassi fyri allar</p>
<p>útlátsbólkar, tí útlátið hevur sama virknað á umhvørvið, uttan mun</p>
<p>til hvaðan, tað kemur. Minkingin í útlátinum eigur, um gjørligt, at</p>
<p>fevna um allar partar av samfelagnum. Hetta verður mett sum besta varandi</p>
<p>loysn, og er í samljóði við umhvørvisligu meginregluna um, at tað er dálkarin,</p>
<p>sum skal rinda fyri útlátið, meðan tey, ið ikki dálka, onki skula rinda.</p>
<p>Ymiskt er, hvussu stórt útlátið frá teimum ymsu útlátsbólkunum er. Somu</p>
<p>leiðis er munur á teimum møguleikum, ið eru at minka um útlátið við tøkni</p>
<p>ligum átøkum, broyttum brúksmynstri og rakstri, ella umlegging til varandi</p>
<p>orkukeldur. Ásannandi hetta, hevur verkætlanarbólkurin víst á munadygg</p>
<p>átøk, ið kunnu geva skjót úrslit, og átøk, ið kunnu gerast yvir longri tíð.</p>
<p>Átøkini, sum kunnu fremjast beinanvegin og í nærmastu framtíð, verða rópt</p>
<p><em type="italic">skjótt syftir seiðir</em>, meðan átøk, ið krevja drúgvari fyrireiking, verða rópt<em type="italic">tunga</em> </p>
<p><em type="italic">takið</em>. Samanlagt geva<em type="italic">skjótt syftu seiðirnir og tunga takið</em>landsstýri og løgtingi </p>
<p>eitt ítøkiligt grundarlag at fremja eina framtíðar veðurlagspolitiska skrá.</p>
<p>Veðurlagsbólkurin hevur eisini lagt seg eftir at gera uppskot til tiltøk, sum</p>
<p>geva størsta niðurskurðin fyri minst møguligar íløgur. Av tí, at tað bert í sera</p>
<p>avmarkaðan mun eru framd orkusparandi tiltøk í Føroyum, eru nógvir</p>
<p>ótroyttir møguleikar, tá ið um orkusparing ræður – altso, nógvir skjótt syftir</p>
<p>seiðir og harvið møguleikar fyri at minka um útlátið av veðurlagsgassi. Í mun</p>
<p>til onnur lond, sum hava sett orkusparandi tiltøk í verk fyri fleiri árum síðani,</p>
<p>kunnu vit í Føroyum vísa á fleiri<em type="italic">skjótt syftar seiðir.</em> </p>
<p><em type="italic">Skjótt syftir seiðir</em>eru átøk, sum kunnu fremjast lutfalsliga skjótt og lætt, og sum </p>
<p>kunnu minka munandi um útlátið av veðurlagsgassi.<em type="italic">Tunga takið</em>eru tiltøk, ið eru drúgvari at fremja. </p>
</body></document>