<document xml:lang="fao" id="no_id"><header><title/><genre code="admin"/><author><unknown/></author><wordcount>888</wordcount><conversion_status type="standard"/><availability><license type="standard"/></availability><multilingual/><origFileName>løgbiti-4-arbeiðsháttur-landsstýrisins.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Arbeiðsháttur landsstýrisins</p>
<p xml:lang="est">L Ø G M A N S S K R I V S T O VA N</p>
<p xml:lang="nno"><em type="bold">Lógartænastan januar 2019</em> </p>
<p xml:lang="spa">Løgbitar</p>
<p>Ætlanin við løgbitunum er stutt at lýsa nøkur yvirskipað løgfrøðilig ella faklig evni, sum tað er gott at hava sum undirstøði, tá ein lóg ella aðrar rættarreglur skulu gerast.</p>
<p xml:lang="isl">Løgbitarnir eru eitt leiðbeinandi ískoyti til rundskrivið um lógarsmíð.</p>
<p>Løgbitarnir eru gjørdir í samráð við tey stjórnarráð ella myndugleikar, sum hava serligan kunnleika innan økið, sum løgbitin viðvíkur.</p>
<p xml:lang="isl">Nella FestirsteinDeildarstjóri á lógartænastuni</p>
<p xml:lang="nob"><em type="bold">Løgbiti nr. 4</em> </p>
<p><em type="bold">Arbeiðsháttur landsstýrisins</em> </p>
<p><em type="bold">Um at samskipa politisk mál </em></p>
<p>Sambært stýrisskipanarlógini § 33 stk. 2 samskipar løgmaður starv landsstýrismanna og boðar í hesum sambandi regluliga til landsstýrisfundar, har m.a. øll uppskot landsstýrisins til løgtingslógir og ríkislógartilmæli o.a. verða framløgd, áðrenn tey verða løgd fyri</p>
<p>Løgtingið.</p>
<p>Landsstýrisfundir eru sostatt ásettir í stýrisskipanini og eru týdningarmesta amboðið at fáa heild og samanhang í politikkin og ikki minst til tess at tryggja samljóð í lands stýr</p>
<p>inum. Landsstýrisfundirnir eru kjarnin í landsstýrisarbeiðinum.</p>
<p xml:lang="isl"><em type="bold">Landsstýrisfundir</em> </p>
<p>Endamálið við regluligum landsstýrisfundum er, at løgmaður samskipar politikk lands-stýrisins og tryggjar landsstýrinum hóskandi kunning og møguleika at umrøða og viðgera</p>
<p>týðandi viðurskifti og mál, ið skulu fara fram á ymsu málsøkjunum.</p>
<p>Løgmaður skipar landsstýrisfundirnar. Er løgmaður burturstaddur ella av øðrum orsøkum hevur forfall, skipar varaløgmaður fyri fundunum. Umframt landsstýrismenninar eru</p>
<p>løg mans stjórin og ráðgevi á Løgmansskrivstovuni á fundunum.</p>
<p>Tá ið árliga fíggjarlógaruppskotið er fyri á landsstýrisfundi, er aðalstjórin í Fíggjarmálaráðnum ella annar í hansara stað eisini hjástaddur undir viðgerðini av málinum.</p>
<p>Í serligum førum kann landsstýrismaður eftir avtalu við løgmann hava embætisfólk ella onnur við á fundin.</p>
<p>Tá løgtingsmál er klárt at leggja fyri Løgtingið, tekur Løgmansskrivstovan stig til form-ligan landsstýrisfund samsvarandi stýrisskipanarlógini § 33 stk. 2.</p>
<p xml:lang="isl"><em type="bold">Mál </em></p>
<p>Á landsstýrisfundi eiga mál sum hesi at verða løgd fram:• Uppskot til lógir og samtyktir at leggja fyri Løgtingið</p>
<p type="listitem">• Fíggjarlógaruppskot, eykafíggjarlóg, eykajáttanarlógir og fíggjarnevndarskjøl• Kunngerðir</p>
<p type="listitem">• Frásagnir at leggja fyri Løgtingið um týdningarmikil viðurskifti og evni, t.d. frá greið-ingar um vinnupolitikk, búskaparpolitikk, almannapolitikk, fiskivinnupolitikk o.t.</p>
<p type="listitem" xml:lang="isl">• Løgmansfrágreiðing og løglisti• Mál til aðalorðaskifti</p>
<p type="listitem">• Størri politiskar ætlanir, tiltøk ella fundir, ið hava víðfevnandi ella altjóðalig eyðkenni• Mál, ið gerast áleikandi, tí tey t.d. við eitt fáa politiskan týdning og/ella verða viðgjørd</p>
<p>í fjølmiðlunum, og sum landsstýrið má hava eina felags støðu til• Týdningarmikil mál, sum at seta ráð, nevndir og almennar stjórar</p>
<p type="listitem">• Størri bygnaðarbroytingar og flyting av stovnum</p>
<p><em type="bold">Viðgerð </em></p>
<p>Til tess at fáa eina nøktandi viðgerð á landsstýrisfundi er neyðugt, at avvarðandi stjórnarráð fyrireikar málið, um neyðugt eisini tvørvegis av stjórnarráðunum, áðrenn tað kemur fyri</p>
<p>á landsstýrisfundi.</p>
<p>Viðgerð á landsstýrisfundi verður sum meginregla grundað á skrivligt tilfar sum upprit, álit ella lógaruppskot.</p>
<p>Skrivligt tilfar um mál, ið eisini fevnir um ella fær avleiðingar fyri málsøki hjá øðrum landsstýrismanni, skal hava møguligar viðmerkingar ella átekning um, at ongar viðmerkingar eru frá viðkomandi stjórnarráði.</p>
<p>Er ætlanin, at politisk støða skal takast til málið, eigur skrivliga tilfarið at lýsa tað, ið lands stýrismaðurin ætlar. Ætlar landsstýrismaðurin einans at gáa eftir, hvørja hugsan lands stýrið hevur um ávísar spurningar, áðrenn tað sjálvt tekur samanum, er ikki neyðugt,</p>
<p>at niðurstøðan er eins ítøkilig.</p>
<p>Landsstýrið tekur meginregluliga ikki felags avgerðir í einstøkum málum. Landsstýrið sameinar sjónarmið og viðger viðurskifti og mál, ið løgmaður ella landsstýrismaðurin</p>
<p>einsamallur ger av.</p>
<p><em type="bold">Frásøgn </em></p>
<p>Ein stutt avgerðarfrásøgn við niðurstøðum verður skrivað og send landsstýrismonnunum og aðalstjórunum.</p>
<p xml:lang="isl"><em type="bold">Mannagongdir </em></p>
<p>Tað er umráðandi, at málini eru væl fyrireikað og gjølla viðgjørd bæði politiskt og fyri-sitingar liga, áðrenn tey verða løgd fyri Løgtingið. Tí verður henda mannagongd at fylgja:</p>
<p>1)Áðrenn farið verður undir at evna til lógaruppskot, skal landsstýrismaðurin tryggja</p>
<p>sær, at høvuðsendamálið við uppskotinum samsvarar við politikk landsstýrisins áøkinum. Landsstýrismaðurin skrivar eitt stuttorðað og nágreiniligt upprit. Leisturin:</p>
<p><span type="quote" xml:lang="nno">“Upprit til landsstýrisfund”</span> verður brúktur.2)Hvønn hósmorgun kl. 8.30 er fyrireikandi fundur til landsstýrisfundin á</p>
<p>stjóraráðsstigi. Løgmansskrivstovan ger skrá, og skráin verður saman viðlandsstýristilfari send stjórnarráðunum mikudag seinnapart. Tilfar um málini</p>
<p>skulu verða Løgmansskrivstovuni í hendi í seinasta lagi mikumorgun kl. 8.00.3)Politiskur landsstýrisfundur er hvønn mánamorgun kl. 9.00. Løgmaður ger av, hvørji</p>
<p>mál verða sett á dagsskrá. Skráin verður send landsstýrismonnunum saman viðtilfarinum fríggjadag fyri kl. 12.00. Mál, ið ikki eru fráboðað, kunnu ikki væntast</p>
<p>at verða viðgjørd.4)Fær landsstýrismaðurin undirtøku fyri at arbeiða víðari við málinum, verður</p>
<p>lógaruppskot evnað til. Stjórnarráðið hevur ábyrgdina av, at uppskotið er í lagimálsliga, innihaldsliga og sambært rundskrivinum um lógarsmíð og § 37 í Tingskipan</p>
<p>Føroya løgtings.5)Stjórnarráðið skal tryggja, at lógaruppskotið hevur verið til ummælis hjá viðkomandi</p>
<p>pørtum við hóskandi freist, er eftirkannað av lógartænastuni, og at tað er løgfrøðiligaog málsliga lýtaleyst.</p>
<p>6)Lógaruppskot, sum viðvíkja landsins roknskaparverki, skulu sambært kunngerð umroknskaparverk landsins o.a. góðkennast av Føroya gjaldstovu. Fevnir uppskotið</p>
<p>um ella fær avleiðingar fyri málsøkið hjá øðrum landsstýrismanni, skal tað latastavvarðandi stjórnarráði til ummælis.</p>
<p>7)Lógaruppskotið verður lagt fram á politiskum landsstýrisfundi. Tá tað skal á skrá,skal tað sendast Løgmansskrivstovuni á fundur@tinganes.fo í seinasta lagi kl. 8.00</p>
<p>mikumorgun fyri fundin mánadag.8)Fær landsstýrismaðurin undirtøku fyri uppskotinum á politiskum landsstýrisfundi,</p>
<p>verður tað latið samgonguflokkunum til kunningar og møguligar viðmerkingar.Løgmansskrivstovan kunnar avvarðandi stjórnarráð um møguligar viðmerkingar</p>
<p>frá flokkunum.9)Tá ið lógaruppskotið er klárt at leggja fyri Løgtingið, verður tað í endaligum líki sent</p>
<p>til formfundur@tinganes.fo við átekning um, at tað er klárt at leggja fyri formliganlandsstýrifund. Eftir formliga landsstýrisfundin boðar Løgmansskrivstovan</p>
<p>stjórnarráðnum frá, at uppskotið er greitt at lata Løgtinginum.10) Avvarðandi stjórnarráð avgreiðir beinanvegin lógaruppskotið til Løgtingið og letur</p>
<p>samstundis Løgmansskrivstovuni í telduposti til formfundur@tinganes.fo avrit avuppskotinum við løgtingsnummarinum áteknað.</p>
</body></document>