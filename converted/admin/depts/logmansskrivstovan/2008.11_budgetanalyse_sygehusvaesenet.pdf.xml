<document xml:lang="fao" id="no_id"><header><title/><genre code="admin"/><author><unknown/></author><wordcount>21141</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2008.11 Budgetanalyse sygehusvæsenet.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p xml:lang="dan">Budgetanalyse 20.11.2008 1</p>
<p xml:lang="dan"><em type="bold">Budgetanalyse af sygehusvæsenet på Færøerne </em>20. november 2008 </p>
<p xml:lang="dan">Budgetanalyse 20.11.2008 2</p>
<p xml:lang="dan"><em type="bold">Overordnet sammenfatning </em></p>
<p xml:lang="dan">Udgifterne til sygehusvæsenet på Færøerne er steget markant de seneste år, og sygehusene har haft et betydeligt merforbrug i forhold til bevillingen på finansloven. Nærværende budgetanalyse analyserer udviklingen i driftsudgifterne til de tre sygehuse, patientbehandlingen i udlandet samt den overordnede politiske budgetproces og den interne økonomistyring på sygehusene.</p>
<p xml:lang="dan">Analysen består af en benchmarkanalyse af udgifterne til sygehusvæsenet på tværs af udvalgte geografiske områder, der er sammenlignelige med Færøerne. Endvidere omfatter analysen en kvalitativ vurdering af den overordnede sammenhæng mellem aktiviteten og det tildelte budget på finansloven samt en vurdering af sygehusenes interne økonomistyring. Det sidste med henblik på at identificere hovedårsagerne til stigningerne i udgifterne og merforbruget i forhold til bevillingerne.</p>
<p xml:lang="dan">Den overordnede sammenligning viser, at Færøerne i udgangspunktet har et lavere udgiftsniveau end både Danmark, Island og Bornholm, men at stigningen i sygehusudgifterne generelt har været større end i Danmark i perioden 2001-2007. Det sker samtidigt med, at patienterne indlægges hyppigere og har længere indlæggelsesforløb på Færøerne. Udviklingen i sygehusudgifterne kan være en naturlig udvikling mod et udgiftsniveau svarende til andre nordiske lande, men udviklingen kalder på fremadrettet styring. Fortsætter den nuværende udgiftsudvikling, vil sygehusudgifternes andel af BNI ligge på niveau med Danmark allerede i 2008.</p>
<p xml:lang="dan">Analysen viser desuden, at der er behov for en anderledes styring af både budgetprocessen og den interne økonomistyring på sygehusene, hvis den nuværende udgiftsudvikling skal kontrolleres. Der bør fremadrettet indføres flerårig budgettering baseret på mål for behandlingsaktivitet, der giver plads til langsigtet planlægning og mere bevidste beslutninger. Den interne økonomistyring bør samtidig overgå fra reel rammestyring med ensidig fokus på ressourceinputtet til en mere aktivitetsbaseret styring med fokus på enhedsomkostninger og klare ansvarsfordelinger for overholdelse af budgetter – herunder styring af udlandspuljen, hvor visitationsretten og budgetansvaret reelt er adskilt mellem forskellige institutioner.</p>
<p xml:lang="dan">Under budgetanalysens givne forudsætninger bør der derfor være væsentlige proces- og ressourcemæssige forbedringsmuligheder fra den politiske budgetproces til den daglige styring af sygehusenes økonomi. Sammenfattende er det vurderingen, at der er et ikke ubetydeligt potentiale for øget budgetdisciplin, større overblik over udgiftsdrivende faktorer, bedre styring og øget produktivitet.</p>
<p xml:lang="dan">Budgetanalyse 20.11.2008 3</p>
<p xml:lang="dan"><em type="bold">Indholdsfortegnelse </em></p>
<p xml:lang="dan">Overordnet sammenfatning ...................................................................................2 Indholdsfortegnelse ...............................................................................................3 Indledning ..............................................................................................................4</p>
<p xml:lang="dan">Baggrund ............................................................................................................4</p>
<p xml:lang="dan">Kommissorium....................................................................................................4</p>
<p xml:lang="dan">Afgrænsning .......................................................................................................4</p>
<p xml:lang="dan">Fremgangsmåde og datagrundlag .....................................................................4</p>
<p xml:lang="dan">Læsevejledning ..................................................................................................5 1. Benchmarking....................................................................................................6</p>
<p xml:lang="dan">Metode................................................................................................................6</p>
<p xml:lang="dan">Benchmarkanalyse.............................................................................................9</p>
<p xml:lang="dan">Forventet fremtidig udvikling i sygehusudgifter ................................................27</p>
<p xml:lang="dan">Afsluttende bemærkninger ...............................................................................32 2. Budgetprocessen.............................................................................................34</p>
<p xml:lang="dan">Grundforudsætninger .......................................................................................34</p>
<p xml:lang="dan">Finanslovprocessen .........................................................................................39</p>
<p xml:lang="dan">Budgettering på sygehusene............................................................................41</p>
<p xml:lang="dan">Budgetopfølgning og -korrektion ......................................................................44</p>
<p xml:lang="dan">Afsluttende bemærkninger ...............................................................................48 3. Økonomistyring................................................................................................50</p>
<p xml:lang="dan">Den økonomiske udvikling – et overblik...........................................................50</p>
<p xml:lang="dan">Den interne økonomistyring .............................................................................51</p>
<p xml:lang="dan">Kritiske drivere for den økonomiske udvikling..................................................53</p>
<p xml:lang="dan">Manglende redskaber for god økonomistyring.................................................68 4. Opsummering – og forslag til forbedringer ......................................................70</p>
<p xml:lang="dan">Den overordnede bevillingsstyring ...................................................................70</p>
<p xml:lang="dan">Aktivitetsstyring ................................................................................................71</p>
<p xml:lang="dan">Ledelsesinformation – løbende aktivitetsopgørelser........................................72</p>
<p xml:lang="dan">Kobling af aktivitet og økonomi – udvikling af DRG-system ............................72</p>
<p xml:lang="dan">Klart definerede budgetansvarsområder..........................................................73</p>
<p xml:lang="dan">Organisering af administrative kompetencer og opgaver ................................74</p>
<p>Medicin .............................................................................................................75</p>
<p xml:lang="dan">Udenlandspuljen...............................................................................................75</p>
<p xml:lang="dan">Specialeplanlægning ........................................................................................76</p>
<p xml:lang="dan">Samlet oversigt over indsatsområder...............................................................77</p>
<p xml:lang="dan">Bilag 1 ..................................................................................................................79</p>
<p xml:lang="dan">Budgetanalyse 20.11.2008 4</p>
<p xml:lang="dan"><em type="bold">Indledning </em></p>
<p xml:lang="dan"><em type="bold">Baggrund </em></p>
<p xml:lang="dan">Færøernes landsstyre har besluttet at gennemføre en budgetanalyse af de 3 sygehuse samt patientbehandling i udlandet. Den konkrete årsag til, at budgetanalysen bliver iværksat er, at udgifterne er steget voldsomt de senere år, og sygehusene har haft betydelige merforbrug i forhold til bevillingen på finansloven.</p>
<p xml:lang="dan"><em type="bold">Kommissorium </em></p>
<p xml:lang="dan">Budgetanalysen omfatter sygehusenes interne økonomistyring for perioden 2003-2008, den overordnede budgetproces, benchmark af nøgletal samt en række forbedringsforslag på baggrund af analysens tre første punkter.</p>
<p xml:lang="dan">Fuldt kommissorium findes som bilag 1.</p>
<p xml:lang="dan"><em type="bold">Afgrænsning </em></p>
<p xml:lang="dan">Budgetanalysen har hovedsageligt været fokuseret på forbruget på Landssygehuset, der udgør langt den største del af det samlede forbrug. De mere generelle betragtninger omkring styring, budgetproces og anvendelse af behandlingsmuligheder i udlandet omfatter alle tre sygehuse. Budgetanalysen koncentrerer sig således om styrings- og procesmæssige forhold, men inddrager ikke en klinisk kvalitetsbedømmelse af de tre sygehuse.</p>
<p xml:lang="dan"><em type="bold">Fremgangsmåde og datagrundlag </em></p>
<p xml:lang="dan">Budgetanalysen er baseret på en kombination af kvalitative interviews med nøglepersoner og kvantitativ databehandling af patientdata for patienter behandlet på Færøerne og i Danmark samt en opstilling af generelle økonomiske nøgletal på tværs af sammenlignelige geografiske områder.</p>
<p xml:lang="dan">Der er gennemført interviews med direktion, ledende overlæger og sygeplejersker fra udvalgte afdelinger og andre ledende medarbejdere på Landssygehuset og fra sygehusene i Klaksvig og på Suderø. Endvidere er der gennemført interviews med sundhedsministeren, finansministeren og ledende medarbejdere i Sundhedsministeriet og Finansministeriet.</p>
<p xml:lang="dan">Formålet med interviewene har været at opnå indsigt i og forståelse af budgetprocessen og den interne økonomiske styring og planlægning på sygehusene, herunder afklaring af specifikke drivere for den økonomiske udvikling.</p>
<p xml:lang="dan">Budgetanalyse 20.11.2008 5</p>
<p xml:lang="dan">Som supplement til og grundlag for den kvalitative analyse er der indsamlet patientdata for patienter behandlet på Færøerne og i Danmark. Patientdata er indhentet fra Sundhedsministeriet og Sundhedsstyrelsen i Danmark. Endvidere er der indsamlet økonomiske nøgletal fra relevante statistikbanker, der er anvendt til en mere overordnet benchmark af sammenlignelige geografiske områder.</p>
<p xml:lang="dan"><em type="bold">Læsevejledning </em></p>
<p xml:lang="dan">Nærværende budgetanalyse beskriver i kapitel 1 resultatet af benchmarkanalysen af de overordnede økonomiske nøgletal. Kapitlet danner et grundlag for den overordnede forståelse af det færøske sundhedsvæsen. Kapitel 2 beskriver den eksisterende budgetproces, herunder takten og den konkrete bevillingsudmøntning i forhold til sygehusvæsenet. Kapitel 3 beskriver den eksisterende økonomistyring, herunder hvilke kritiske drivere der påvirker den økonomiske udvikling. Det afsluttende kapitel 4 indeholder en række konkrete anbefalinger til en mere fremadrettet økonomistyring og skitserer tidshorisont, effekt og ressourceindsats knyttet til det videre arbejde mod en mere jævn budgetproces og en bedre styring af den økonomiske udvikling.</p>
<p xml:lang="dan">Budgetanalyse 20.11.2008 6 <em type="bold">1. Benchmarking </em></p>
<p xml:lang="dan">I dette indledende kapitel er der opstillet en række sammenligninger af den overordnede udvikling i udgifter til sundhedsvæsenet, den generelle sundhedstilstand og befolkningens sammensætning på tværs af en række sammenlignelige lande og geografisk områder. Der sættes særligt fokus på sygehusvæsenet, herunder forbruget af sengedage, antallet af læger, sammensætningen af driftsudgifter og andre forklarende faktorer for sygehusøkonomiens udvikling.</p>
<p xml:lang="dan">Afslutningsvist er der opstillet en simpel fremskrivning af udgifterne til sygehusvæsenet baseret på befolkningsudviklingen.</p>
<p xml:lang="dan"><em type="bold">Metode </em></p>
<p xml:lang="dan">Benchmarkanalysen er hovedsageligt baseret på statistiske databaser1, som er tilgængelige på Internettet, suppleret med særligt bestilte opgørelser fra Hagstova Føroya og Danmarks Statistik. Regnskaberne for Færøernes tre somatiske sygehuse 2003-2007 er indhentet fra Sundhedsministeriet.</p>
<p xml:lang="dan">Metoden for indsamling af data til benchmarkanalysen har haft <em type="italic">sammenlignelighed </em>som vigtigste formål. Det gælder med hensyn til geografi og økonomiske data. Der er således indsamlet data for geografisk områder som Færøerne, Grønland, Island, Åland, Gotland og Bornholm, der er umiddelbart sammenlignelige. Disse tal er suppleret med data for Danmark på baggrund af Færøernes tilhørsforhold i Rigsfællesskabet. </p>
<p xml:lang="dan">Ifølge kommissoriet skal perioden 2003 til 2008 analyseres. Det har dog kun i begrænset omfang været muligt at indhente data for 2007 og 2008, hvorfor disse år kun indgår, hvor det har været muligt. For at sikre et tilstrækkeligt analysegrundlag er tidsperioden i benchmarkanalysen derfor udvidet til også at omfatte årene 2001 og 2002.</p>
<p xml:lang="dan">Sammenlignelighed mellem geografiske områder</p>
<p xml:lang="dan">Færøerne, Grønland, Island, Åland, Gotland og Bornholm er umiddelbart sammenlignelige på baggrund af geografi, men også tilhørsforhold til sammenlignelige nordiske lande, befolkningsstørrelse og bruttonationalindkomst (BNI). Sygehusene på Færøerne, Grønland, Åland, Gotland og Bornholm er alle basishospitaler, hvor de mere komplicerede patienter behandles på større hospitaler i bl.a. Danmark eller Sverige. Danmark og Island er geografiske områder, hvor alle former 1 Hagstova (Færøerne) Danmarks Statistik (Danmark), Hagstofa (Island), Grønlands Stati-stik (Grønland), Nordisk Råd og Nomesco.</p>
<p xml:lang="dan">Budgetanalyse 20.11.2008 7 for behandling typisk udføres. Ved opgørelser, hvor data for visse geografiske områder mangler eller er inkonsistent, er disse områder udeladt.</p>
<p xml:lang="dan">Sammenlignelighed mellem økonomiske data</p>
<p type="listitem" xml:lang="dan">Opgørelser af de offentlige udgifter i sundhedsvæsenet er baseret på den internationale klassifikation af offentlige udgifter efter formål, den såkaldte COFOG-opdeling2 (Classification Of the Functions Of Goverment). Den funktionelle opdeling af forbrugsudgifter anvendes i alle nordiske lande, og sikrer størst mulig sammenlignelighed. Det gælder både mellem de geografiske områder og i forbrugsudgifternes udviklingstendens. De offentlige udgifter i sundhedsvæsenet er klassificeret efter:</p>
<p type="listitem" xml:lang="dan">Medicinske produkter, apparater og udstyr</p>
<p type="listitem" xml:lang="dan">Ambulant behandling</p>
<p type="listitem" xml:lang="dan">Hospitalstjenester</p>
<p type="listitem" xml:lang="dan">Forskning og udvikling inden for sundhedsvæsen</p>
<p xml:lang="dan">Sundhedsvæsen m.v.</p>
<p xml:lang="dan">Klassifikationen indeholder endvidere udgifter til plejehjem og plejeboliger. Denne afgrænsning skal ses i sammenhæng med, at der til disse plejeforanstaltninger er tilknyttet sundhedsrelaterede ydelser og behandlinger. Primærkilderne til disse udgifter er typisk de kommunale regnskaber i de enkelte nordiske lande. Dette kan indebære mindre usikkerheder, da den kommunale kontoplan i Danmark f.eks. ikke afspejler en særskilt opdeling af udgifterne til plejehjem og plejeboliger og udgifter til hjemmehjælp og lignende, der er relateret til offentlige forbrugsudgifter på socialområdet. Endvidere kan kommunalreformen i Danmark, der medførte nye kommunale og regionale kontoplaner fra begyndelsen af 2007, påvirke opgørelsen af udgifterne i sundhedsvæsenet.</p>
<p xml:lang="dan">Nedenstående er de forskellige overordnede forhold beskrevet, der skal tages i betragtning ved direkte sammenligning af udgifts-, kapacitets-, produktivitets- og sundhedstal på tværs af de enkelte geografiske områder. Disse forhold vil kun blive gentaget meget summarisk i selve benchmarkanalysen.</p>
<p xml:lang="dan"><em type="italic">Opgørelser over udgifter </em></p>
<p xml:lang="dan">For alle geografiske områder gælder det, at udgifter til såvel somatiske som psykiatriske sygehuse er medtaget. Det færøske sygehusvæsen består kun af somatiske sygehuse med psykiatriske afdelinger, mens der bl.a. i Danmark findes rene psykiatriske sygehuse. Hvorvidt dette strukturelle forhold påvirker sammenligneligheden, er usikkert. 2 COFOG-opdelingen er almindelig anvendt til udgiftsanalyse i Danmark.</p>
<p xml:lang="dan">Budgetanalyse 20.11.2008 8</p>
<p xml:lang="dan">Der er i analysen foretaget opgørelser af sygehusudgifter på arter på Færøerne og på Bornholm. Udgifter til sygehusvæsenet på Bornholm følger grupperingen i den kommunale kontoplan. For sammenligning med de tilsvarende udgifter i det færøske sygehusvæsen har det været nødvendigt at foretage en manuel gruppering af udgifter ved hjælp af beskrivelserne i regnskaberne3. Der findes altså ikke en sammenlignelig kontoplan på artsniveau, men det skønnes, at sammenligneligheden stadig er tilstrækkelig høj.</p>
<p xml:lang="dan">Udgifter til medicin har det ikke været muligt at isolere for Bornholm, men de indgår som en del af arten <span type="quote" xml:lang="dan">”Varekøb”</span>. Sammenligning af medicinudgifter ved hjælp af arter er på den baggrund ikke muligt. Udgifter til ekstern behandling er opgjort særskilt for Færøerne, mens de tilsvarende tal for Bornholm er identificeret i den kommunale kontoplan4.</p>
<p xml:lang="dan">Ved sammenligning af udgifter i sundhedsvæsenet på tværs af geografiske områder er analysen ikke korrigeret for forskelle i aldersfordelingen. Det bør derfor bemærkes, at en yngre befolkning typisk vil drive relativt færre sundheds- og sygehusudgifter end en ældre befolkning. Dette beskrives yderligere under afsnit om den generelle sundhedstilstand.</p>
<p xml:lang="dan"><em type="italic">Opgørelser over kapacitet </em></p>
<p xml:lang="dan">Tal for sygehusenes kapacitet er indsamlet for læger, sygeplejersker, andet personale og sengepladser. Det har kun været muligt at indsamle tal for disponible sengepladser for Danmark og Bornholm frem til 2004. For 2005 og 2006 er anvendt normerede sengepladser.</p>
<p xml:lang="dan">Tal for antal læger, sygeplejersker og andet personale i 2006 i Danmark og på Bornholm er ikke offentligt tilgængelige. Data er heller ikke fundet i specifikke undersøgelser i Danmarks Statistik. Det har desuden ikke været muligt at få tal for andet personale på sygehuset på Gotland.</p>
<p xml:lang="dan"><em type="italic">Opgørelser over produktivitet </em></p>
<p xml:lang="dan">Indlæggelser og sengedage er indsamlet for hospitaler i alle geografiske områder. Hvor det har været muligt, er der desuden indsamlet tal for gennemsnitlig belægningsprocent og patienter. Sengedage og indlæggelser for Danmark og Bornholm er tilgængelige for somatiske sygehuse og psykiatriske afdelinger på somatiske sygehuse, men ikke rene psykiatriske hospitaler. 3 Gruppe <span type="quote">”11: Løn”</span> i regnskaberne for de færøske sygehuse sammenstilles med hovedar-ten <span type="quote" xml:lang="dan">”1: Lønninger”</span> i den kommunale kontoplan. Sygehusindtægter er udeladt i sammenlig-ningerne af de artsopdelte udgifter. 4 Ekstern behandling identificeres ved art 4.7-8 i den kommunale kontoplan. Tal for Born-holm er udleveret.</p>
<p xml:lang="dan">Budgetanalyse 20.11.2008 9</p>
<p xml:lang="dan">For Gotland er antallet af indlæggelser ikke tilgængeligt. Derfor er antallet af udskrivninger blevet brugt som et udtryk for antal indlæggelser. Det vurderes, at udskrivninger er et brugbart mål for antal indlæggelser. Endvidere er tal for produktivitet for Gotland for 2004 interpoleret mellem tallene for 2003 og 2005.</p>
<p xml:lang="dan"><em type="italic">Opgørelser over sundhedstal </em></p>
<p xml:lang="dan">I nærværende rapport er befolkningens aldersfordeling, den forventede gennemsnitlige levetid samt to større sygdomsbilleder medtaget som udtryk for regionernes generelle sundhedsbillede. Antallet af sengedage er ikke anvendt som en beskrivende faktor for den generelle sundhedstilstand. Hertil er tallet for påvirkeligt af lokale udskrivningsprocesser eller f.eks. kommunernes evne til at modtage færdigbehandlede patienter.</p>
<p xml:lang="dan"><em type="italic">Opgørelser over kvantitative tal </em></p>
<p xml:lang="dan">Der er indsamlet data for Bruttonationalindkomsten (BNI) og befolkningsstørrelse for alle geografiske områder. Disse oplysninger gør det muligt at opstille sammenlignelige tal pr. indbygger og for sygehusudgifternes størrelse som andel af BNI på tværs af de udvalgte geografiske områder. Bruttonationalindkomsten er valgt frem for Bruttonationalproduktet (BNP) for at medtage den samlede indkomst, herunder betalinger som bloktilskud til Færøerne og Grønland.</p>
<p xml:lang="dan"><em type="italic">Opgørelser over forventet fremtidig udvikling i sygehusudgifter </em></p>
<p xml:lang="dan">Som afslutning på benchmarkanalysen fremskrives Færøernes udgifter til sygehusbehandling til år 2040. Internationalt er der generelt stor opmærksomhed på udviklingen i sundhedsudgifter, da det i alle højtudviklede lande er netop denne enkeltpost på det offentlige budget, der har haft de største langsigtede stigninger5.</p>
<p xml:lang="dan">Beregningen af de fremskrevne sundheds-/sygehusudgifter medtager udviklingen i udgiften til sygehusvæsen per indbygger i forskellige aldersgrupper og en fremskrivning af befolkningsvæksten på baggrund af udviklingen i nettoindvandring, fertilitet og dødelighed. Specifikke forventninger til lønstigninger, stigninger i priserne på medicin og andre prisstigninger er kun medtaget via beregningen af de fremskrevne sundhedsudgifter.</p>
<p xml:lang="dan"><em type="bold">Benchmarkanalyse </em></p>
<p xml:lang="dan">I dette afsnit er der opstillet en række sammenligninger af relevante nøgletal for sygehusvæsenet på Færøerne. Analysen tager udgangspunkt i den overordnede udvikling i sygehusudgifterne og fokuserer efterfølgende på de faktorer, som har 5 DREAM: ” <em type="italic">Langsigtet økonomisk fremskrivning 2006 – med vurdering af velfærdsreformen </em>” </p>
<p xml:lang="dan">Budgetanalyse 20.11.2008 10 indflydelse på denne udvikling. Således vil såvel udgiftssiden som efterspørgslen efter sygehusydelser blive belyst.</p>
<p xml:lang="dan">De offentlige udgiftsområder</p>
<p xml:lang="dan">Den generelle udvikling på de største offentlige udgiftsområder på Færøerne er gengivet i nedenstående figur 1.1. Udviklingen på de største offentlige udgiftsområder, viser forskellige udviklingstendenser for Generelle offentlige tjenester, Sundhedsvæsenet, Økonomiske anliggender, Undervisning og Social beskyttelse. Samlet set er de forskellige områder steget mellem 30 og 37 pct. fra 2001 til 2006, hvor udgifterne til økonomiske anliggender er steget mest og udgifterne til sundhedsvæsenet er steget mindst.</p>
<p xml:lang="dan"><em type="bold">Figur 1.1: Udvikling i udvalgte offentlige udgiftsområder, 2001-2007 </em>1001101201301401502001200220032004200520062007 </p>
<p xml:lang="dan">Generelle offentige tjenester</p>
<p xml:lang="dan">Sundhedsvæsen</p>
<p xml:lang="dan">Økonomiske anliggender</p>
<p xml:lang="dan">Undervisning</p>
<p xml:lang="dan">Social beskyttelse</p>
<p xml:lang="dan">Totale udgifter</p>
<p xml:lang="dan">Kilde: Hagstova. For sundhedsudgifterne er 2007 estimat.</p>
<p xml:lang="dan">De foreløbige udgifter til sundhedsvæsenet i 2007 er ligeledes medtaget. Udviklingen for 2007 viser et relativt stort spring i udgifterne til sundhedsvæsenet, der uden at kende udviklingen for de resterende udgiftsområder, kan indikere et spring i udgiftsniveauet relativt til flere af de andre udgiftsområder. Figuren viser, at udgifterne til sundhedsvæsenet har haft en mindre stigning over perioden relativt til de andre større udgiftsområder, hvorfor dette spring i udgifterne kan være et udtryk for, at sundhedsvæsenet i 2007 indhenter et <span type="quote" xml:lang="dan">”udgiftsmæssigt efterslæb”</span>. Udviklingen i sundhedsudgifterne analyseres nærmere i de kommende afsnit.</p>
<p xml:lang="dan">Udgifter til sundheds- og sygehusvæsenet</p>
<p xml:lang="dan">Figur 1.1 viser udviklingen i de samlede udgifter til sundheds- og sygehusvæsenet i forhold til udviklingen i den disponible bruttonationalindkomst (BNI), der angiver Færøernes samlede disponible indkomst, herunder overførsler fra Danmark (bloktilskud). Sundhedsudgifterne omfatter alle udgifter til sundhedsvæsenet på Færø-</p>
<p xml:lang="dan">Budgetanalyse 20.11.2008 11 erne, mens sygehusudgifterne kun vedrører de tre sygehuse og udlandsbehandlingen.</p>
<p xml:lang="dan">Figuren viser, at både de samlede udgifter til hele sundhedsvæsenet såvel som udgifterne til sygehusene hver især er steget med omkring 40 pct. fra 2001 til 2007. BNI er i samme periode steget med 27 pct. Det betyder, at en voksende andel af den samlede disponible indkomst på Færøerne er blevet brugt på sundhedsområdet, herunder til sygehusene og behandlinger i udlandet.</p>
<p xml:lang="dan"><em type="bold">Figur 1.1: Udvikling i sygehusudgifter og BNI, 2001-2007 </em>1001101201301401502001200220032004200520062007 </p>
<p xml:lang="dan">Sundhedsudgifter (indeks)</p>
<p xml:lang="dan">Sygehusudgifter (indeks)</p>
<p xml:lang="dan">BNI (indeks)</p>
<p xml:lang="dan">Kilde: Hagstova og egne beregninger. Tal for 2007 er estimeret af hhv. Sundhedsministeriet og</p>
<p>Landsbanki Føroya.</p>
<p xml:lang="dan">Figur 1.2 viser udgifterne til det samlede sundhedsvæsenet som andel af den disponible bruttonationalindkomst i perioden 2001 til 2007. Af figuren fremgår det, at Danmark har et meget stabilt niveau for de samlede sundhedsudgifter, mens det tilsvarende tal for både Færøerne, Grønland og Island varierer hen over perioden. Dette må anses som værende udtryk for befolkningernes størrelse.</p>
<p xml:lang="dan">Som det fremgår af figuren, udgør sundhedsrelaterede udgifter den mindste andel af bruttonationalindkomsten for Færøerne, når der sammenlignes med Danmark, Grønland og Island. Særligt Grønland og Island ligger betydelig højere i perioden. De samlede sundhedsudgifters andel af den disponible bruttonationalindkomst har for Færøerne været stigende fra 4,3 pct. i 2001 og til 5,0 pct. i 2005, hvor niveauet modsvarer det danske. Faldet mellem 2005 og 2006 kan umiddelbart forklares af en historisk stor vækst i bruttonationalindkomsten på 12,8 pct., jf. figur 1.1. I 2007 udgør de samlede sundhedsudgifters andel af den disponible bruttonationalindkomst 4,7 pct. på Færøerne, mens andelen er 5,2 pct. for Danmark og 5,5 pct. for Island.</p>
<p xml:lang="dan">Budgetanalyse 20.11.2008 12</p>
<p xml:lang="dan"><em type="bold">Figur 1.2: Sundhedsudgifter som pct. af BNI, 2001-2007 </em>0123456789102001200220032004200520062007 </p>
<p xml:lang="dan">Færøerne</p>
<p>Danmark</p>
<p>Grønland</p>
<p xml:lang="dan">Island</p>
<p xml:lang="dan">Kilde: Nordisk Råd, Hagstova, Danmarks Statistik og egne beregninger. For Færøerne er 2007 esti-meret af Sundhedsministeriet.</p>
<p xml:lang="dan">Figur 1.3 viser samme opgørelse for de sygehusrelaterede – de tre sygehuse og udlandsbehandling – udgifters andel af den disponible bruttonationalindkomst. Opgørelsen omfatter alle udgifter til sygehusvæsenet. Figuren viser, at udgifterne til sygehusvæsenet følger samme tendens som de samlede udgifter til sundhedsvæsenet på Færøerne. Det samme gør sig gældende for både Danmark, Grønland og Island i perioden. Det relativt lave tal for Grønland må tilskrives en meget udbredt praksissektor på baggrund af de geografiske afstande. Praksissektoren udfører behandlinger, der andre steder umiddelbart udføres i sygehusvæsenet.</p>
<p xml:lang="dan"><em type="bold">Figur 1.3: Sygehusudgifter som pct. af BNI, 2001-2007 </em>012345672001200220032004200520062007 </p>
<p xml:lang="dan">Færøerne</p>
<p>Danmark</p>
<p>Grønland</p>
<p xml:lang="dan">Island</p>
<p xml:lang="dan">Kilde: Nordisk Råd, Hagstova, Danmarks Statistik og egne beregninger. For Færøerne er 2007 esti-meret af Sundhedsministeriet.</p>
<p xml:lang="dan">Opstilles udgifterne til de tre sygehuse og udlandsbehandlingen som andel af bruttonationalproduktet (BNP) er billedet anderledes. Bruttonationalproduktet er den samlede indkomst eksklusiv formueoverførsler – for Færøerne og Grønland</p>
<p xml:lang="dan">Budgetanalyse 20.11.2008 13 vil det sige uden bloktilskuddet fra Danmark. Figur 1.4 viser, at de sygehusrelaterede udgifter på Færøerne fra 2001 til 2005 har udgjort mellem 5,2 og 5,6 pct. og altså en større andel af bruttonationalproduktet end for både Danmark og Grønland, mens udviklingen ligner den islandske. For årene 2006 og 2007 ligger sygehusudgifter til gengæld lidt lavere end både Danmark og Island. Udviklingen efter 2005 kan igen forklares af en meget stor vækst i bruttonationalproduktet i 2006 og en estimeret høj vækst for 2007. På Færøerne udgør sygehusudgifterne i 2007 5,0 pct. af bruttonationalproduktet, mens de tilsvarende tal er 5,3 pct. for Danmark og 5,2 pct. for Island.</p>
<p xml:lang="dan"><em type="bold">Figur 1.4: Sygehusudgifter som pct. af BNP, 2001-2007 </em>012345672001200220032004200520062007 </p>
<p xml:lang="dan">Færøerne</p>
<p>Danmark</p>
<p>Grønland</p>
<p xml:lang="dan">Island</p>
<p xml:lang="dan">Kilde: Nordisk Råd, Hagstova, Danmarks Statistik og egne beregninger. For Færøerne er 2007 esti-meret af Sundhedsministeriet.</p>
<p xml:lang="dan">For at analysere udviklingen i sygehusudgifterne nærmere er udgifterne indekseret for de udvalgte geografiske områder, hvor 2001 er angivet som indeks 100. Udviklingen er gengivet i figur 1.5.</p>
<p xml:lang="dan">Budgetanalyse 20.11.2008 14</p>
<p xml:lang="dan"><em type="bold">Figur 1.5: Udviklingen i sygehusudgifter, 2001-2007 </em>801001201401601802001200220032004200520062007 </p>
<p xml:lang="dan">Færøerne</p>
<p>Danmark</p>
<p>Grønland</p>
<p xml:lang="dan">Island</p>
<p xml:lang="dan">Kilde: Nordisk Råd, Hagstova, Danmarks Statistik og egne beregninger. For Færøerne er 2007 estimeret af Sundhedsministeriet.</p>
<p xml:lang="dan">Figuren viser, at Færøerne fra 2001 til 2006 har haft den samme stigning i sygehusudgifterne som Danmark og en lidt større stigning end Grønland. Udviklingen i udgifterne har dog været væsentligt lavere end udviklingen på Island. Som det fremgår af figur 1.2 og figur 1.3 ligger sundheds- og sygehusudgifterne på Færøerne på et relativt lavt niveau målt i forhold til den disponible bruttonationalindkomst, og udviklingen kan derfor synes naturlig.</p>
<p xml:lang="dan">Stigningstaksten bør dog nøje overvåges. Udviklingen i sygehusudgifterne i 2007 er foreløbigt opgjort til over 9 pct.6, svarende til indeks 139, og udgifterne forventes at stige med 6-7 pct. i 2008. Samtidigt er væksten i den disponible bruttonationalindkomst estimeret til 5-6 pct. i 2007. Sygehusudgifterne stiger således igen mere end den disponible bruttonationalindkomst som fra 2001 til 2005, og kan med samme stigningstakst forventes at udgøre samme niveau som Danmark inden for få år.</p>
<p xml:lang="dan">Sidst er udviklingen i de absolutte udgifter pr. indbygger til sygehusvæsenet opstillet. Dette er gengivet i danske kroner for Færøerne, Danmark, Grønland og Island i figur 1.6. Figuren viser, at Færøerne målt i absolutte udgifter ligger lavere end både Danmark og Island, mens udgifterne er højere end for Grønland. I 2006 udgør udgifterne pr. indbygger på Færøerne ca. 12.400 kr., mens det tilsvarende tal for Danmark er 16.300 kr., for Grønland 7.200 kr. og for Island 17.100 kr. Sammenligning af de absolutte udgifter bør tages med forbehold, da særligt lønninger og det generelle prisniveau påvirker resultatet. 6 Jf. Sundhedsministeriet.</p>
<p xml:lang="dan">Budgetanalyse 20.11.2008 15</p>
<p xml:lang="dan"><em type="bold">Figur 1.6: Udgifter til sygehusvæsenet pr. indbygger, kr., 2001-2006 </em>05.00010.00015.00020.00020022003200420052006 </p>
<p xml:lang="dan">Færøerne</p>
<p>Danmark</p>
<p>Grønland</p>
<p xml:lang="dan">Island</p>
<p xml:lang="dan">Kilde: Nordisk Råd, Hagstova, Danmarks Statistik og egne beregninger.</p>
<p xml:lang="dan">På baggrund af ovenstående sammenligninger kan det konkluderes, at Færøerne på nuværende tidspunkt har et mindre udgiftstungt sundheds- og sygehusvæsen. Men der er en klar tendens til stigende udgifter, der <em type="italic">kan </em>være en naturlig udvikling mod et niveau sammenligneligt med andre nordiske lande. En udgiftsvækst der dog bør kalde på fremadrettet styring, særligt når estimatet for 2007 og 2008 peger på fortsat meget høj udgiftsvækst. </p>
<p xml:lang="dan">Den generelle sundhedstilstand</p>
<p xml:lang="dan">Sammenlignelighed mellem Færøerne, Danmark, Grønland og Island (samt Bornholm, Gotland og Åland) påvirkes af forskelle i befolkningernes aldersfordeling og generelle sundhedstilstand. Befolkningens alderssammensætning og generelle sundhedstilstand er helt afgørende faktorer for de fremtidige sygehusudgifter.</p>
<p xml:lang="dan">Den generelle sundhedstilstand kan som sådan ikke beskrives ved et samlet overordnet tal. Derimod kan en række forskellige opgørelser give et billede af befolkningens sammensætning og sundhedstilstand, der kan give et mere nuanceret grundlag for vurdering af udgifterne til sundheds- og sygehusvæsenet på tværs af forskellige geografiske områder.</p>
<p xml:lang="dan">Befolkningernes sammensætning er gengivet i figur 1.7. Figuren viser, at Færøerne har en relativ ung befolkning set i forhold til de andre geografiske områder, idet ca. 54 pct. af befolkningen er under 40 år. De tilsvarende tal for Grønland og Island er henholdsvis 59 og 57 pct., mens Danmark, Åland og Bornholm alle har en ældre befolkning, hvor eksempelvis kun 40 pct. af befolkningen på Bornholm er under 40 år.</p>
<p xml:lang="dan">Budgetanalyse 20.11.2008 16</p>
<p xml:lang="dan"><em type="bold">Figur 1.7: Befolkningernes alderssammensætning i pct., 2007. </em>024681012141618200-9 år10-19 år20-29 år30-39 år40-49 år50-59 år60-69 år70+ år </p>
<p xml:lang="dan">Færøerne</p>
<p>Danmark</p>
<p>Grønland</p>
<p xml:lang="dan">Island</p>
<p xml:lang="dan">Åland</p>
<p xml:lang="dan">Bornholm</p>
<p xml:lang="dan">Kilde: Nordisk Råd, Hagstova, Danmarks Statistik.</p>
<p xml:lang="dan">Befolkningens gennemsnitlige levetid og alderssammensætning er en vigtig indikator for udviklingen i sundhedsudgifterne. I Danmark udmøntes regionernes bevilling til sundhedsvæsenet således altovervejende på baggrund af regionernes befolkningssammensætning. Det skyldes, at forskellige aldersgrupper driver forskellige udgiftsniveauer. Nedenstående figur 1.8 viser forholdet mellem aldersgrupper og sundhedsudgifter pr. indbygger for i Danmark i 2007.</p>
<p xml:lang="dan"><em type="bold">Figur 1.8: Sundhedsudgifter pr. indbygger i Danmark, 2007 </em>05.00010.00015.00020.00025.00030.0000-9 år10-19 år20-29 år30-39 år40-49 år50-59 år60-69 år70+ år </p>
<p xml:lang="dan">Kilde: Sundhedsministeriet i Danmark.</p>
<p xml:lang="dan">Figuren viser, at sundhedsudgifterne pr. indbygger stiger med ca. 50. pct. pr. indbygger fra aldersgruppen 30-39-årige til aldersgruppen 50-59-årige. Der sker således en stor stigning begyndende ved 45-års alderen.</p>
<p xml:lang="dan">Befolkningernes gennemsnitlige levetid er gengivet i nedenstående tabel. Tabellen viser, at Færøerne har en relativt høj forventet gennemsnitlig levetid for kvin-</p>
<p xml:lang="dan">Budgetanalyse 20.11.2008 17 der, kun overgået af Island og Gotland. Derimod ligger det tilsvarende tal for mænds gennemsnitlige levetid på niveau med Danmark og hele tre år lavere end på Island. Grønland har langt den laveste gennemsnitlige levetid for både kvinder og mænd.</p>
<p xml:lang="dan"><em type="bold">Tabel 1.1: Forventede gennemsnitlige levetid, 2006 </em></p>
<p xml:lang="dan">Kvinder</p>
<p xml:lang="dan">Mænd</p>
<p xml:lang="dan">Færøerne 82,0 76,5</p>
<p>Danmark 80,5 76,0</p>
<p>Grønland 71,0 65,7</p>
<p xml:lang="dan">Island 83,0 79,4</p>
<p xml:lang="dan">Gotland 83,1 79,0</p>
<p xml:lang="dan">Bornholm 80,5 76,0</p>
<p xml:lang="dan">Kilde: Nordisk Råd.</p>
<p xml:lang="dan">Den generelle sundhedstilstand kan endvidere beskrives af udviklingen i dødelighed og af de to nedenstående opgørelser over dødsfald forårsaget af hjerte-karsygdomme og cancerrelaterede sygdomme. Begge dødsårsager udgør samlet set den mest hyppige dødsårsag i de fleste lande. Figur 1.9 angiver dødeligheden pr. 1.000 indbyggere for Færøerne, Danmark, Grønland, Island og Åland.</p>
<p xml:lang="dan"><em type="bold">Figur 1.9: Dødelighed pr. 1.000 indbyggere, 2001-2007 </em>4567891011122001200220032004200520062007 </p>
<p xml:lang="dan">Færøerne</p>
<p>Danmark</p>
<p>Grønland</p>
<p xml:lang="dan">Island</p>
<p xml:lang="dan">Åland</p>
<p xml:lang="dan">Kilde: Hagstova, Nordisk Råd.</p>
<p xml:lang="dan">Figuren viser, at dødeligheden på Færøerne generelt er lav sammenlignet med de andre geografiske områder. Kun Island har en generelt lavere dødelighed i perioden, mens Færøerne og Grønland konvergerer mod et identisk niveau. For at analysere dødeligheden nærmere, er dødeligheden for hjerte-kar-sygdomme og cancerrelaterede sygdomme opstillet nedenstående.</p>
<p xml:lang="dan">Figur 1.10 viser, at Færøerne har en marginalt større hyppighed af dødsfald relateret til hjerte-kar-sygdomme i forhold til Danmark, mens tallet er betydeligt større</p>
<p xml:lang="dan">Budgetanalyse 20.11.2008 18 end både Grønland og Island. Der er således 82 pct. flere dødsfald forårsaget af hjerte-kar-sygdomme i forhold til Grønland og 44 pct. flere i forhold til Island.</p>
<p xml:lang="dan"><em type="bold">Figur 1.10: Dødsfalds forårsaget af hjerte-kar-sygdomme pr. 100.000 indbyggere, 2006 </em>050100150200250300350400450500 </p>
<p xml:lang="dan">Færøerne</p>
<p xml:lang="dan">Denmark</p>
<p>Grønland</p>
<p xml:lang="dan">Island</p>
<p xml:lang="dan">Åland</p>
<p xml:lang="dan">Kvinder</p>
<p xml:lang="dan">Mænd</p>
<p xml:lang="dan">Kilde: Nordisk Råd.</p>
<p xml:lang="dan">Figur 1.11 viser, at tendensen er anderledes for dødsfald forårsaget af cancerrelaterede sygdomme. Færøerne har således færre dødsfald relateret til cancer i forhold til både Danmark, Grønland og Åland. Island ligger også for denne type dødsfald lavt relativt til de andre geografiske områder.</p>
<p xml:lang="dan"><em type="bold">Figur 1.11: Dødsfalds forårsaget af cancerrelaterede sygdomme pr. 100.000 indbyggere, 2006 </em>050100150200250300350 </p>
<p xml:lang="dan">Færøerne</p>
<p xml:lang="dan">Denmark</p>
<p>Grønland</p>
<p xml:lang="dan">Island</p>
<p xml:lang="dan">Åland</p>
<p xml:lang="dan">Kvinder</p>
<p xml:lang="dan">Mænd</p>
<p xml:lang="dan">Kilde: Nordisk Råd.</p>
<p xml:lang="dan">Det er vigtigt at bemærke ved ovenstående opgørelser af sygdomsbillede og dødsårsager, at tallene for særligt Færøerne, Grønland og Åland er meget påvirkelige grundet befolkningstallene. Der skal således ikke mange dødsfald til at påvirke tallene, når der opgøres pr. 100.000 indbyggere.</p>
<p xml:lang="dan">Budgetanalyse 20.11.2008 19</p>
<p xml:lang="dan">På baggrund af den forventede levetid og sygdomsbilledet for hjerte-kar-sygdomme og cancerrelaterede sygdomme, viser ovenstående opgørelserne, at den generelle sundhedstilstand på Færøerne er relativt god, når ovenstående indikatorer sammenlignes med de udvalgte geografiske områder. Og der er umiddelbart ikke indikatorer, der taler for et generelt mere belastet sundheds- og sygehusvæsen.</p>
<p xml:lang="dan">Sammenligning af detailstørrelser</p>
<p xml:lang="dan">I dette afsnit opstilles en række mere detailorienterede opgørelser, der beskriver de faktorer, som typisk driver udgifterne i sygehusvæsenet.</p>
<p xml:lang="dan"><em type="italic">Indlæggelser pr. indbygger </em></p>
<p xml:lang="dan">Figur 1.12 viser antallet af indlæggelser7 pr. 1.000 indbygger for Færøerne, Danmark, Island, Åland, Gotland og Bornholm. Antallet af indlæggelser kan være et udtryk for befolkningens sygelighed, men kan også dække over strukturelle forskelle i indlæggelsestærskel, graden af uhensigtsmæssige indlæggelser på baggrund af f.eks. praksissektorens visitationsmønster eller mangel på kommunale alternativer som plejehjemspladser eller lignende.</p>
<p xml:lang="dan">Færøerne har et relativt højt antal indlæggelser pr. indbygger sammenlignet med andre geografiske områder, hvilket synes at være i modstrid med den generelle sundhedstilstand og en yngre befolkning, der bør drive færre sundhedsudgifter.</p>
<p xml:lang="dan">I årene 2005 og 2006 har Færøerne det højeste antal indlæggelser pr. 1.000 indbygger. I 2005 var der 218 indlæggelser pr. 1.000 indbyggere, mens det tilsvarende tal i 2006 var 228. Antallet af indlæggelser i 2006 ligger dog kun 2 pct. højere end det tilsvarende tal for Bornholm, der har det næststørste antal indlæggelser pr. indbygger – men som har en betydelig ældre befolkningssammensætning. 7 Opgørelsen indeholder både somatiske og psykiatriske indlæggelser.</p>
<p xml:lang="dan">Budgetanalyse 20.11.2008 20</p>
<p xml:lang="dan"><em type="bold">Figur 1.12: Indlæggelser pr. 1.000 indbygger, 2002-2006 </em>12014016018020022024020022003200420052006 </p>
<p xml:lang="dan">Færøerne</p>
<p>Danmark</p>
<p xml:lang="dan">Island</p>
<p xml:lang="dan">Åland</p>
<p xml:lang="dan">Gotland</p>
<p xml:lang="dan">Bornholm</p>
<p xml:lang="dan">Kilde: Nordisk Råd, Hagstova, Danmarks Statistik.</p>
<p xml:lang="dan">Antallet af indlæggelser ligger i perioden 2002-2006 gennemsnitligt 4 pct. højere end i Danmark, 29 pct. højere end i Island, 3 pct. højere end i Åland, 26 pct. højere end i Gotland og 4 pct. højere end på Bornholm. Befolkningens størrelse kan påvirke dette tal, men set over perioden er det bemærkelsesværdigt, at Færøerne generelt har flere indlæggelser pr. indbygger. Dette forhold kan umiddelbart indikere en strukturel forskel mellem sygehusvæsenet på Færøerne og de andre geografiske områder.</p>
<p xml:lang="dan"><em type="italic">Gennemsnitlig varighed pr. indlæggelse </em></p>
<p xml:lang="dan">Figur 1.13 viser det gennemsnitlige antal sengedage pr. indlæggelse for Færøerne, Danmark, Island, Åland, Gotland og Bornholm i perioden 2002 til 20068. Det gennemsnitlige antal sengedage pr. indlæggelse kan overordnet siges at være et udtryk for, hvor effektivt sygehuset er til at behandle og udskrive patienterne igen efter indlæggelse – afhængigt af behandlingskompleksitet. Af figuren fremgår det således, at Færøerne har de gennemsnitligt længste indlæggelser, mens Danmark har de korteste indlæggelser. Dette skal sammenholdes med, at behandlinger af færøske patienter i udlandet ikke medgår i denne opgørelse. Hvorfor mere komplekse behandlinger bør kunne afvises som årsag til længere indlæggelser. 8 Der er mindre usikkerheder omkring opgørelsesmetoden for årene 2002-2003.</p>
<p xml:lang="dan">Budgetanalyse 20.11.2008 21</p>
<p xml:lang="dan"><em type="bold">Figur 1.13: Gennemsnitlig varighed pr. indlæggelse, 2002-2006 </em>3,54,04,55,05,56,06,520022003200420052006 </p>
<p xml:lang="dan">Færøerne</p>
<p>Danmark</p>
<p xml:lang="dan">Island</p>
<p xml:lang="dan">Åland</p>
<p xml:lang="dan">Gotland</p>
<p xml:lang="dan">Bornholm</p>
<p xml:lang="dan">Kilde: Nordisk Råd.</p>
<p xml:lang="dan">Der er en svagt faldende tendens i antallet af sengedage pr. indlæggelse for Danmark, Bornholm og Gotland, mens udviklingen har været ujævn – med en stigende tendens – på Færøerne. Udviklingen i antallet af sengedage pr. indlæggelse faldt kraftigt på Færøerne fra 6,3 dage i 2004 til 5,6 dage i 2005, men er efterfulgt af en tilsvarende stigning fra 2005 til 6,4 dage i 2006. Stigningen i antallet af sengedage pr. indlæggelse på Færøerne kan tilskrives en stigning på Landssygehuset i Thorshavn, da der i samme periode er oplevet en faldende varighed pr. indlæggelse på sygehusene i Klaksvig og på Suderø.</p>
<p xml:lang="dan">I Danmark har der igennem flere år været en systematisk substitution fra behandling under indlæggelse mod mere ambulant behandling – samt indførelse af både accelererede behandlingsforløb og patientpakker. Alt sammen med henblik på færre og kortere indlæggelser. Denne udvikling gør sig ikke gældende på Færøerne. Den kvalitative del af nærværende analysen har bekræftet, at der først og fremmest arbejdes på en overgang mod mere ambulant behandling men også fremtidig indførelse af patientpakker på Færøerne, men en sådan udvikling kan endnu ikke aflæses i antallet af indlæggelser og den gennemsnitlige varighed pr. indlæggelse9. 9 Stigende ambulant behandling og accelererede patientforløb har reelt to modsatrettede effekter på den gennemsnitlige varighed pr. indlæggelse. Mere ambulant behandling bety-der, at lettere patienter (med korte indlæggelser) ikke længere indlægges, hvilke driver den gennemsnitlige varighed op, mens accelererede patientforløb via hurtigere udskrivninger generelt trækker den gennemsnitlige varighed pr. indlæggelse ned.</p>
<p xml:lang="dan">Budgetanalyse 20.11.2008 22</p>
<p xml:lang="dan">Figur 1.14 viser udnyttelsen af sengekapaciteten på Færøerne sammenlignet med Danmark, Bornholm og Gotland. Figuren viser, at der er meget stor kapacitetsudnyttelse på Færøerne kun overgået af Bornholm. Dette kan indikere stort pres på sygehusvæsenet i form af ventelister, og dermed udnyttelse af al ledig kapacitet, eller det kan være et udtryk for, at sengene udnyttes længere tid, når der <em type="italic">ikke </em>er et udtalt pres for at udskrive den enkelte patient. Den kvalitative analyse har umiddelbart ikke givet et klart billede af ventelisteproblematikker på Færøerne, som det er kendt fra Danmark, hvor der er stort pres for at udskrive patienter hurtigst muligt efter endt behandling. Dog er der givet udtryk for, at patienter på Færøerne ofte bliver indlagt, mens de venter på plejehjemsplads eller behandling i udlandet. </p>
<p xml:lang="dan"><em type="bold">Figur 1.14: Kapacitetsudnyttelse, pct., 2002-2006 </em>606570758085909510020022003200420052006 </p>
<p xml:lang="dan">Færøerne</p>
<p>Danmark</p>
<p xml:lang="dan">Gotland</p>
<p xml:lang="dan">Bornholm</p>
<p xml:lang="dan">Kilde: Nordisk Råd, Hagstova, Danmarks Statistik.</p>
<p xml:lang="dan">Sammenligningen af de detaljerede oplysninger om indlæggelser, sengedage og kapacitetsudnyttelse tegner umiddelbart et billede af en strukturelt anderledes måde at drive behandlingen i sygehusvæsenet på Færøerne. Der foretages flere indlæggelser af længere varighed, uden der kan findes åbenlyse forklaringer i befolkningssammensætningen eller det generelle sygdomsbillede.</p>
<p xml:lang="dan">Rent økonomiske viser det sig dog, at de flere og gennemsnitligt længere indlæggelser kun har mindre effekt på den samlede sygehusøkonomi. Dette må betyde, at den gennemsnitlige patient er relativt mindre omkostningsdrivende end det ses i andre sammenlignelige lande. Forklaringer på dette kan være, at behandlingstærsklen er lavere (og patienterne dermed mindre komplicerede), eller at en del af de indlagte patienter er færdigbehandlede. Især færdigbehandlede patienter medfører relativt få (variable) ekstraomkostninger i form af mad, rengøring eller lignende. Prisen på den <span type="quote" xml:lang="dan">”sidste”</span> sengedag (den marginale) er lav sammenlignet med den gennemsnitlige pris på en sengedag. Så længe de gennemsnitlige længere varigheder af indlæggelserne på Færøerne blot påvirker udnyttelsen af den</p>
<p xml:lang="dan">Budgetanalyse 20.11.2008 23 eksisterende kapacitet – og dermed ikke medfører stigning i det normerede senge- eller personaleantal – vil dette ikke slå mærkbart i gennem på de samlede sygehusudgifter. Reelt står sengene der alligevel, der er ikke ventelister, og plejepersonalet kan tilsyneladende varetage patienterne inden for den eksisterende normering.</p>
<p xml:lang="dan">En detaljeret sammenligning med Bornholm</p>
<p xml:lang="dan">Færøerne og Bornholm har meget identiske karakteristika i form af befolkningens størrelse og efterspørgslen efter behandlinger andre steder. Figur 1.15 nedenfor viser desuden, at målt pr. indbygger er de samlede driftsudgifter til sygehusene på Færøerne stort set identisk med driftsudgifterne på Bornholm10.</p>
<p xml:lang="dan"><em type="bold">Figur 1.15: Driftsudgifter til sygehuse pr. indbygger på Færøerne og Bornholm, kr., 2003-2006 </em>8.0009.00010.00011.00012.00013.0002003200420052006 </p>
<p xml:lang="dan">Færøerne</p>
<p xml:lang="dan">Bornholm</p>
<p xml:lang="dan">Kilde: Sygehusenes driftsregnskaber.</p>
<p xml:lang="dan">I dette afsnit fokuseres derfor mere detaljeret på driftsudgiftskomponenterne i sygehusvæsenet ved at sammenligne Færøerne og Bornholm11. Udgifterne er således opgjort på arter, der giver mulighed for at sammenligne de færøske sygehuse med det bornholmske på de driftsorienterede konti løn, varekøb, vedligeholdelse og eksterne behandlingsudgifter. 10 For Landssygehuset er driftsomkostninger til de indtægtsdækkede virksomheder Vaskeri og Hoyritol (høreapparater) ekskluderet for at sikre sammenlignelighed 11 Det har ikke været muligt at lave lignende detaljeret opgørelse for Grønland og Island.</p>
<p xml:lang="dan">Budgetanalyse 20.11.2008 24</p>
<p xml:lang="dan">Som det fremgår af figur 1.16 nedenfor, har Færøerne lidt højere driftsudgifter end Bornholm, i alt 32 mio. kr. mere i 2006 svarende til 6 pct. Lønudgifterne på Færøerne udgør 342 mio. kr. mod 246 mio. kr. på Bornholm, mens de eksterne behandlinger udgør 104 mio. kr. på Færøerne mod 157 mio. kr. på Bornholm. De resterende udgifter er fordelt på posterne Varekøb, Vedligehold og Diverse.</p>
<p xml:lang="dan"><em type="bold">Figur 1.16: Driftsudgifter til sygehusene på Færøerne og Bornholm, mio. kr., 2006 </em>0100200300400500600 </p>
<p xml:lang="dan">Færøerne</p>
<p xml:lang="dan">Bornholm</p>
<p xml:lang="dan">Diverse</p>
<p xml:lang="dan">Ekstern Behandling</p>
<p>Løn</p>
<p xml:lang="dan">Varekøb</p>
<p xml:lang="dan">Vedligehold</p>
<p xml:lang="dan">Kilde: Sygehusenes driftsregnskaber.</p>
<p xml:lang="dan">Ikke kun i absolutte termer er der forskel på sammensætning af udgiftsarterne, også relativt er der markante forskelle. Dette er gengivet i figur 1.17. Lønandelen, som er langt den største udgiftspost for sygehusene på både Færøerne og Bornholm, udgør i 2006 henholdsvis 61 pct. og 46 pct. af de samlede udgifter. For de øvrige udgiftsposterne fordeler udgifterne på sygehusene sig som følger – Færøerne ca. 18 pct. og Bornholm ca. 30 pct. til ekstern behandling, Færøerne ca. 19 pct. og Bornholm ca. 10 pct. til varekøb samt Færøerne ca. 0,6 pct. og Bornholm ca. 1,2 pct. til vedligeholdelse.</p>
<p xml:lang="dan">Budgetanalyse 20.11.2008 25</p>
<p xml:lang="dan"><em type="bold">Figur 1.17: Udgifter opgjort på arter, 2006 </em>0%10%20%30%40%50%60%70%80%90%100% </p>
<p xml:lang="dan">Færøerne</p>
<p xml:lang="dan">Bornholm</p>
<p xml:lang="dan">Diverse</p>
<p xml:lang="dan">Ekstern Behandling</p>
<p>Løn</p>
<p xml:lang="dan">Varekøb</p>
<p xml:lang="dan">Vedligehold</p>
<p xml:lang="dan">Kilde: Sygehusenes driftsregnskaber.</p>
<p xml:lang="dan">Lønandelen kan brydes yderligere ned i personalesammensætning på læger, sygeplejersker og andet personale. Figur 1.18 viser fordelingen af personale på de færøske sygehuse og på Bornholm. Af figuren fremgår det, at fordelingen mellem forskellige personalegrupper er meget ens. Der er lidt færre læger og sygeplejersker på de færøske sygehuse, men dette kan også være et udtryk for, at visse personalegrupper ikke indgår i opgørelsen, da f.eks. rengøring eller lignende serviceydelser kan være helt eller delvist udliciteret og derfor ikke indgår i opgørelsen12.</p>
<p xml:lang="dan"><em type="bold">Figur 1.18: Personalesammensætning på de færøske sygehuse (venstre) og Bornholm (højre) </em></p>
<p xml:lang="dan">Andet perso nale57%</p>
<p xml:lang="dan">Læger8%</p>
<p xml:lang="dan">Sygeplejersker35%</p>
<p xml:lang="dan">Andet perso nale53%</p>
<p xml:lang="dan">Læger10%</p>
<p xml:lang="dan">Sygeplejersker37%</p>
<p xml:lang="dan">Kilde: Hagstova, Danmarks Statistik.</p>
<p xml:lang="dan">Antallet af sygehuslæger pr. indbygger kan beskrive dimensioneringen af sygehusene. Nedenstående figur 1.19 viser antallet af indbyggere pr. sygehuslæge for Færøerne, Bornholm, Danmark og Gotland. Forholdet mellem indbyggere og læger er mindst for Gotland, svarende til at der på Gotland er flest sygehuslæger pr. 12 Det har ikke været muligt at dokumentere hvorvidt udlicitering af serviceydelser evt. på-virker tallene.</p>
<p xml:lang="dan">Budgetanalyse 20.11.2008 26 indbygger. Færøerne ligger på niveau med Bornholm, der historisk har skullet stille beredskab til rådighed for det samme antal indbyggere. Forholdet mellem indbyggere pr. læge er ikke et entydigt mål for produktivitet – og befolkningens størrelse vil alt andet lige påvirke forholdet. I 2006 gælder det, at der for Færøerne er 804 indbyggere pr. sygehuslæge, mens tallet for Danmark er 468 indbyggere, for Gotland 307 indbyggere og for Bornholm 760 indbyggere.</p>
<p xml:lang="dan"><em type="bold">Figur 1.19: Indbygger pr. sygehuslæge, 2002-2006 </em>15025035045055065075085095020022003200420052006 </p>
<p xml:lang="dan">Færøerne</p>
<p>Danmark</p>
<p xml:lang="dan">Gotland</p>
<p xml:lang="dan">Bornholm</p>
<p xml:lang="dan">Kilde: Hagstova, Danmarks Statistik. Tal for Danmark og Bornholm i 2007 er estimeret.</p>
<p xml:lang="dan">Antallet af indbyggere pr. sygehuslæge understøttes af nedenstående figur 1.20, der viser, at udviklingen i antallet af læger i forhold til det samlede personale udgør en stabil udvikling. Det samme gør sig gældende for Bornholm, mens det tilsvarende tal for Danmark generelt er stigende. Den stigende andel af læger i forhold til det samlede personale i Danmark kan forklares af en udvikling, der siden 1980 har peget mod stigende specialisering.</p>
<p xml:lang="dan">Budgetanalyse 20.11.2008 27</p>
<p xml:lang="dan"><em type="bold">Figur 1.20: Lægers andel af det samlede personale, 2002-2006 </em>246810121420022003200420052006 </p>
<p xml:lang="dan">Færøerne</p>
<p>Danmark</p>
<p xml:lang="dan">Bornholm</p>
<p xml:lang="dan">Kilde: Hagstova, Danmarks Statistik. Tal for Danmark og Bornholm i 2007 er estimeret.</p>
<p xml:lang="dan">Sammenligningen af sygehusudgifterne viser, at Færøerne og Bornholm er meget identiske, hvad angår sammensætningen af udgifter. Personalesammensætningen i sygehusvæsenet på Færøerne adskiller sig marginalt, da andelen af læger og sygeplejersker i forhold til det samlede personale udgør en mindre andel end på Bornholm.</p>
<p xml:lang="dan">Sammenligningen mellem Færøerne og Bornholm bør endvidere sammenholdes med, at befolkningen på Færøerne er yngre, og den generelle sundhedstilstand er bedre. Dette underbygger til dels et billede af et sygehusvæsen, der med samme sygehusmæssige forudsætninger som Bornholm servicerer en befolkning, der alt andet lige bør være mindre belastende for sygehusvæsenet.</p>
<p xml:lang="dan"><em type="bold">Forventet fremtidig udvikling i sygehusudgifter </em></p>
<p xml:lang="dan">De fremtidige udgifter til sundheds- og sygehusvæsenet er et fokusområde i samtlige OECD-lande, da sundhedsvæsenet er den nok mest centrale enkeltpost på det offentlige budget – og vigtigste for den fremtidige velfærd og økonomiske udvikling. Sundhedsvæsenet har i mange OECD-lande været underkastet en række forskellige reformer med fokus på udviklingen i udgifterne og alle med meget forskellige resultater. Et eksempel er indførelsen af aktivitetsafregning og DRGtakster i både Danmark og Norge.</p>
<p xml:lang="dan">OECD peger herunder på bekymringer omkring sygehuspersonalet som en <span type="quote" xml:lang="dan">”svag”</span> gatekeeper funktion i forhold til udgiftsudviklingen. Det kan f.eks. være i forbindelse med udskrivning af medicin, der udgør en voksende andel af de samlede udgifter. Det sammenholdt med en generelt aldrende befolkning og væksten i såkaldte livsstilssygdomme, vil efterspørgslen og dermed udgifterne til sygehusvæsenet forventeligt stige13. 13 Se mere på www.oecd.gov/health.</p>
<p xml:lang="dan">Budgetanalyse 20.11.2008 28</p>
<p xml:lang="dan">Forudsætninger og metode for fremskrivning</p>
<p xml:lang="dan">Da sundhedsudgifter i høj grad retter sig mod den ældre befolkning, vil udviklingen mod en større ældreandel i befolkningen føre til en stigning i sundhedsudgifternes andel af BNI – det selv uden udgifterne til den enkelte person vokser hurtigere end BNI14. Det skyldes dels de store årgange, der når pensionsalderen, og dels en generelt stigende restlevetid for ældre. På den baggrund er udviklingen i befolkningens aldring og sammenhængen med efterspørgslen på sygehusvæsenet anvendt som en grundlæggende forudsætning for fremskrivningen af sygehusudgifterne.</p>
<p xml:lang="dan">Der stilles imidlertid flere steder (på debatniveau) spørgsmålstegn ved aldringens betydning for sundhedsudgifterne. En anden betydende faktor kan være en såkaldt velstandseffekt på sygehusudgifterne. Kombinationen af tekniske og videnskabelige fremskridt betyder større specialisering og flere behandlingstyper til rådighed. Denne udvikling kombineret med udviklingen i den generelle velstand betyder, at samfundet er villig til at øge ressourcerne til livsforlængende behandlinger og forbedre livskvaliteten for borgerne. Denne effekt kan være betydelig, men er udeladt af nærværende fremskrivning af sygehusudgifterne.</p>
<p xml:lang="dan">Metoden til fremskrivning af sygehusudgifterne er således baseret på befolkningsudviklingen, herunder den stigende andel af ældre i befolkningen, men også nettoindvandringen, dødeligheden og fertiliteten har afgørende betydning for befolkningsudviklingen på Færøerne. Hagstovas model for befolkningsfremskrivningen er anvendt i denne sammenhæng, mens forholdet mellem sygehusudgifter og aldersgrupper er baseret på den danske sammenhæng15. Det betyder, at det rela-tive udgiftstræk for befolkningen fordelt på alder i Danmark er lagt til grund for fremskrivningen.</p>
<p xml:lang="dan">Fremskrivning af sygehusudgifterne</p>
<p xml:lang="dan">Der har været store udsving i nettoindvandringen de seneste 20 år, mens der har været en stabilt og let faldende udvikling i fertiliteten og en relativt stabil dødelighed siden 1970. Disse tal er alle meget påvirkelige af befolkningens størrelse, men der er taget udgangspunkt i de trends, der har været i historiske data. Det betyder, at fremskrivningen af sundhedsudgifterne antages at være drevet af nettoindvandringen, hvor udviklingen i fertilitet (let faldende) holdes konstant i alle scenarier. Dødeligheden (konstant) holdes konstant i de tre første scenarier, men antages at være faldende i det sidste. Der er på den baggrund opstillet fire realis-14 DREAM: ” <em type="italic">Langsigtet økonomisk fremskrivning 2006 – med vurdering af velfærdsreformen </em>”15 Sammenhængen mellem aldersgrupper og udgiftstræk på sygehusene er dokumenteret af Sundhedsministeriet i Danmark. </p>
<p type="listitem" xml:lang="dan">Budgetanalyse 20.11.2008 29 tiske scenarier for udviklingen i sygehusudgifterne, hvor forholdet mellem alder og  efterspørgsel på sygehusydelser holdes konstant i alle tre scenarier:</p>
<p type="listitem" xml:lang="dan">Scenarie 1: Lille fraflytning, svarende til niveauet i 2007, let faldende fertiliteten og uændret dødelighed</p>
<p type="listitem" xml:lang="dan">Scenarie 2: Stor fraflytning, svarende til niveauet i 2005, let faldende fertilitet og uændret dødelighed</p>
<p type="listitem" xml:lang="dan">Scenarie 3: Stor tilflytning, svarende til niveauet i 2003, let faldende fertilitet og uændret dødelighed</p>
<p xml:lang="dan"><em type="italic">Scenarie 4: </em>Lille fraflytning, svarende til niveauet i 2007, let faldende fertiliteten og faldende dødelighed. </p>
<p xml:lang="dan">Figur 1.21 viser udviklingen i befolkningen og sygehusudgifterne i første scenarie. Den lille fraflytning fra Færøerne kombineret med let faldende fertilitet betyder, at befolkningstallet falder efter 2015, dog uden at have samme effekt på sygehusudgifterne. Sygehusudgifterne stiger på baggrund af den aldrende befolkning, der således oppebærer en stigende udgift frem til 2035. Udviklingen betyder, at sygehusudgifterne pr. indbygger stiger til indeks 113 i 2035 samtidigt med, at befolkningen falder med 6 pct. (3.000 indbyggere).</p>
<p xml:lang="dan"><em type="bold">Figur 1.21: Scenarie 1: Lille fraflytning (2007-niveau), let faldende fertilitet og uændret dødelighed </em>808590951001051101152008201020152020202520302035204041.00042.00043.00044.00045.00046.00047.00048.00049.00050.000 </p>
<p xml:lang="dan">Sygehusudgifter (indeks)</p>
<p xml:lang="dan">Befolkning</p>
<p xml:lang="dan">Kilde: Hagstova (befolkningsudvikling) og egne beregninger. Figur 1.22 viser udviklingen i befolkningen og sygehusudgifterne i det andet scenarie, hvor der er antaget en stor fraflytning svarende til niveauet i 2005. Den store fraflytning betyder, at befolkningen vil falde med 27 pct. i perioden. Sygehusudgifterne vil i samme periode stige frem til 2025, hvor effekten af den mindre befolkning vil overstige effekten fra befolkningens alder.</p>
<p xml:lang="dan">Budgetanalyse 20.11.2008 30</p>
<p xml:lang="dan"><em type="bold">Figur 1.22: Scenarie 2: Stor fraflytning (2005-niveau), let faldende fertilitet og uændret dødelighed </em>808590951001051102008201020152020202520302035204030.00035.00040.00045.00050.00055.00060.00065.000 </p>
<p xml:lang="dan">Sygehusudgifter (indeks)</p>
<p xml:lang="dan">Befolkning</p>
<p xml:lang="dan">Kilde: Hagstova (befolkningsudvikling) og egne beregninger.</p>
<p xml:lang="dan">Figur 1.23 viser det tredje scenarie, hvor der er antaget en stor tilflytning og dermed befolkningsvækst på Færøerne. Fertiliteten og dødeligheden er stadig holdt uændret. Scenariet er det mest interessante med økonomiske briller, da befolkningstilvæksten har en meget stor effekt på de fremtidige sygehusudgifter.</p>
<p xml:lang="dan">Fremskrivningen viser, at befolkningen vil stige med 30 pct. frem mod 2040, mens sygehusudgifterne vil stige til indeks 143. I dette scenarie vil både det voksende befolkningsgrundlag og den aldrende befolkning bidrage til væksten i sygehusudgifterne.</p>
<p xml:lang="dan">Budgetanalyse 20.11.2008 31</p>
<p xml:lang="dan"><em type="bold">Figur 1.23: Scenarie 3: Stor tilflytning (2003-niveau), let faldende fertilitet og uændret dødelighed </em>80901001101201301401502008201020152020202520302035204030.00035.00040.00045.00050.00055.00060.00065.000 </p>
<p xml:lang="dan">Sygehusudgifter (indeks)</p>
<p xml:lang="dan">Befolkning</p>
<p xml:lang="dan">Kilde: Hagstova (befolkningsudvikling) og egne beregninger.</p>
<p xml:lang="dan">Figur 1.24. viser det fjerde og sidste scenarie, hvor fraflytningen antages at svare til det relativt lille niveau i 2007 og hvor både fertiliteten og dødeligheden er faldende. Fremskrivningen viser, at sygehusudgifterne vil stige yderligere i forhold til det første scenarie, hvor dødeligheden er stabil. Den faldende dødelighed betyder stigende sundhedsudgifter til indeks 121 i 2040, selvom befolkningsantallet samtidig falder gennem hele perioden.</p>
<p xml:lang="dan"><em type="bold">Figur 1.24: Scenarie 4: Lille fraflytning (2007-niveau), let faldende fertilitet og faldende dødelighed </em>808590951001051101151201252008201020152020202520302035204030.00035.00040.00045.00050.00055.00060.00065.000 </p>
<p xml:lang="dan">Sundhedsudgifter (indeks)</p>
<p xml:lang="dan">Befolkning</p>
<p xml:lang="dan">Kilde: Hagstova (befolkningsudvikling) og egne beregninger.</p>
<p xml:lang="dan">Fremskrivningen af sygehusudgifterne på baggrund af befolkningens udvikling viser, at der er en forventelig stigning i udgiftsniveauet for de kommende 10-15 år. Færøernes demografi medfører stigende sygehusudgifter, uanset udviklingen i nettoindvandringen, der er anvendt som den centrale forklaringsvariabel. Der kan</p>
<p xml:lang="dan">Budgetanalyse 20.11.2008 32 endvidere spekuleres i nettoindvandringens sammensætning. Er det således de unge, der fraflytter Færøerne, mens det systematisk er ældre, der flytter tilbage til Færøerne i fremtiden? Benchmarkanalysen har vist, at befolkningen på Færøerne er relativ ung sammenlignet med de andre geografiske områder, men ændres dette forhold, kan det have en yderligere effekt under nærværende forudsætninger for sygehusudgifternes fremtidige udvikling.</p>
<p xml:lang="dan">Udviklingen i befolkningstallet skal sidst sammenholdes med, at alle scenarier viser stigende sygehusudgifter samtidigt med, at befolkningen falder i de tre scenarier. Det betyder, at skattebasen, der skal finansiere de stigende sygehusudgifter, reelt bliver mindre. Befolkningens udvikling kan således blive en <span type="quote" xml:lang="dan">”bombe”</span> mod den fremtidige finansiering af sygehusvæsenet.</p>
<p xml:lang="dan"><em type="bold">Afsluttende bemærkninger </em></p>
<p xml:lang="dan">Samlet set er der intet i benchmarkanalysen, som peger på, at Færøerne skulle have særlige vilkår, som umuliggør en sammenligning med de udvalgte geografiske områder.</p>
<p type="listitem" xml:lang="dan">På udgiftssiden ligger Færøerne på et generelt lavt niveau samtidigt med, at  sundhedstilstanden generelt er god i forhold til de øvrige områder. Benchmarkanalysen viser, at:</p>
<p type="listitem" xml:lang="dan">Sygehusudgifterne har haft en mindre udgiftsstigning i perioden 2001-2006 i forhold til andre store offentlige udgiftsområder på Færøerne –  men også at sygehusudgifterne stiger betydeligt fra 2006 til 2007.</p>
<p type="listitem" xml:lang="dan">Sygehusudgifternes andel af den disponible bruttonationalindkomst (BNI)  liggere lavere for Færøerne end for både Danmark, Grønland og Island.  Opgøres sygehusudgifterne i forhold til bruttonationalproduktet (BNP) viser billedet, at Færøerne er på niveau med Danmark, har højere udgifter  end Grønland, men stadig er lavere end Island.</p>
<p type="listitem" xml:lang="dan">Stigningstaksten i sygehusudgifter fra 2006 igen er større end stigningen i  den disponible bruttonationalindkomst. Fortsætter stigningen kan Færøerne inden for få år ligge på niveau med Danmark.</p>
<p type="listitem" xml:lang="dan">Befolkningens alderssammensætning og den generelle sundhedstilstand  indikerer endvidere, at efterspørgslen efter sygehusydelser bør være lavere på Færøerne sammenlignet med Danmark – og specifikt Bornholm.</p>
<p xml:lang="dan">Opgørelserne over antallet af indlæggelser og sengedage viser tegn på ledig kapacitet, idet man med lavere udgifter og generel god sundhedstilstand oftere indlægger patienterne og samtidig beholder dem på sygehuset, såfremt sengen ikke skal bruges akut af andre patienter. Dette indike-</p>
<p type="listitem" xml:lang="dan">Budgetanalyse 20.11.2008 33 rer strukturelle forskelle i indlæggelses- og behandlingsmønstret, der  f.eks. kan være drevet af en praksissektor, der oftere henviser patienter til  sygehusbehandling, manglende mulighed for udskrivelse til plejehjemspladser eller blot en generel lavere indlæggelses- og behandlingstærskel.</p>
<p type="listitem" xml:lang="dan">Antallet af læger i forhold til antallet af indbyggere er lavt i forhold til Bornholm, der har identiske karakteristika med Færøerne, uden det samtidigt  giver indtryk af underbemanding.</p>
<p xml:lang="dan">Sygehusudgifterne vil stige de kommende mange år på baggrund af udviklingen i befolkningens alderssammensætning – også selv om befolkningstallet vil være faldende. Det kan betyde øgede udgifter pr. indbygger og færre skatteborgere til at finansiere de stigende udgifter.</p>
<p xml:lang="dan">Budgetanalyse 20.11.2008 34 <em type="bold">2. Budgetprocessen </em></p>
<p xml:lang="dan">Dette kapitel gennemgår den eksisterende budgetproces på Færøerne, og oplysningerne bygger på interviews med nøglepersoner i processen, herunder afdelingsledelsen på Landssygehuset, sygehusdirektørerne, Sundhedsministeriet og Finansministeriet.</p>
<p xml:lang="dan">Kapitlet ser dels på budgetprocessens grundforudsætninger og dels på selve finanslovprocessen og budgetteringen på sygehusene. Under sidstnævnte afsnit vil også strukturelle forhold, såsom afregning mellem sygehuse og afregning i forhold til udlandspuljen blive gennemgået.</p>
<p xml:lang="dan"><em type="bold">Grundforudsætninger </em></p>
<p xml:lang="dan">I dette afsnit gennemgås de grundforudsætninger, som budgetprocessen i sygehusvæsenet på Færøerne hviler på. Således ses der på aktørerne i budgetprocessen, den nuværende bevillingsstruktur samt andre strukturelle forhold. Aktørerne</p>
<p xml:lang="dan">Aktørerne består af følgende parter: Lagtinget, Finansministeriet, Sundhedsministeriet, de 3 sygehuse, og for Landssygehusets vedkommende også de enkelte afdelinger. I tabellen nedenfor er parternes roller og ansvar beskrevet.</p>
<p xml:lang="dan"><em type="bold">Tabel 2.1: Aktører i budgetprocessen </em></p>
<p xml:lang="dan"><em type="bold">Aktør </em></p>
<p xml:lang="dan"><em type="bold">Roller og ansvar </em></p>
<p xml:lang="dan">Afdelinger</p>
<p xml:lang="dan">Udarbejder budget for den enkelte afdeling, ansvarlig for overholdelse af lønbudget på den enkelte afdeling</p>
<p xml:lang="dan">Sygehuse</p>
<p xml:lang="dan">Samler afdelingsbudgetter og udarbejder det samlede budgetforslag for sygehuset, ansvarlig for overholdelse af budget til medicin og øvrigt driftsudgifter samt sygehusets samlede budget</p>
<p xml:lang="dan">Sundhedsministeriet Samler sygehusbudgetterne, bevillingsansvarlige (alm. ministeransvar) for det samlede sygehusbudget samt driftsansvar for udlandspuljen og bevillingen til apparatur</p>
<p xml:lang="dan">Finansministeriet</p>
<p xml:lang="dan">Udarbejder forslag til Finanslov og forhandler med ressortministerier, følger op på budgetoverholdelsen og evt. ansøgninger om tillægsbevillinger</p>
<p xml:lang="dan">Lagtinget</p>
<p xml:lang="dan">Forhandler og vedtager finansloven samt eventuelle tillægsbevillinger</p>
<p xml:lang="dan">Budgetanalyse 20.11.2008 35</p>
<p xml:lang="dan">Der er således tale om en ressortopdeling uden en mellemliggende forvaltningsenhed, som man kender det i den danske regionsstruktur.</p>
<p xml:lang="dan">Den nærmere proces omkring finanslovforhandlingerne og budgetteringen på sygehusene beskrives senere i dette kapitel. Nuværende bevillingsstruktur</p>
<p xml:lang="dan">Bevillingerne til sygehusvæsenet på Færøerne gives som rene rammebudgetter, hvor der laves selvstændige bevillinger for hvert sygehus samt særlige bevillinger til sygehusbehandling i udlandet (udlandspuljen) og apparatur. Der er ikke knyttet noget krav om aktivitetsniveau til bevillingerne, men udelukkende et krav om budgetoverholdelse og behandling af patienterne svarende til <span type="quote" xml:lang="dan">”nordisk standard”</span> – uden sidstnævnte er defineret nærmere.</p>
<p xml:lang="dan">Sygehusene er ansvarlige for deres respektive bevillinger, mens driftsansvaret for udlandspuljen og apparaturbevillingen er placeret i Sundhedsministeriet. For sygehusbevillingerne gælder det desuden, at de udelukkende er opdelt i en lønramme og en øvrig driftsramme, mens det indenfor disse er op til sygehuset selv at fordele rammen mellem de direkte aktivitetsafhængige udgifter (løn, medicin m.v.) og de mere grundlæggende udgifter (husleje, bygningsvedligehold, energi m.v.).</p>
<p xml:lang="dan">I tabellen nedenfor er udviklingen i bevillingerne til de tre sygehuse samlet set beskrevet.</p>
<p xml:lang="dan"><em type="bold">Tabel 2.2: Udvikling i bevilling og regnskab for de 3 sygehuse 2003-2007 (tkr) </em>2003 2004 2005 2006 2007 </p>
<p xml:lang="dan">Bevilling 338.528 361.594 376.969 389.403 406.877 b</p>
<p xml:lang="dan">Ekstrabevilling 5.334 0 7.350 4.536 7.100 a+b</p>
<p xml:lang="dan">343.862 361.594 384.319 393.939 413.977 c</p>
<p xml:lang="dan">346.152 373.117 386.265 405.506 439.663 c-(a+b)</p>
<p xml:lang="dan">Merforbrug 2.290 11.523 1.946 11.567 25.686 c-a</p>
<p xml:lang="dan">Merforbrug, ekskl. ekstrabevilling 7.624 11.523 9.296 16.103 32.786 a/c-1 ∆Bevilling i pct. af forbrug året før - 4,5 % 1,0 % 0,8 % 0,3 %</p>
<p xml:lang="dan">Kilde: Sundhedsministeriet.</p>
<p xml:lang="dan">Som det fremgår af tabellen, har bevillingerne været stigende over de seneste 5 år. Således er den totale bevilling, inkl. ekstrabevillinger, steget med godt 70 mio.kr fra 2003 til 2007, svarende til en stigning på 20 pct. I samme periode er sygehusenes forbrug steget med 93,5 mio.kr. eller 27 pct., og sammenlignes dette med de oprindelige bevillinger (dvs. før der er givet ekstrabevillinger), svarer det til</p>
<p xml:lang="dan">Budgetanalyse 20.11.2008 36 en gennemsnitlig årlig budgetoverskridelse på 4 pct. Generelt har ekstrabevillingerne været en forudsætning for at undgå store relative budgetoverskridelser hvert eneste år.</p>
<p xml:lang="dan">Tabellen viser desuden udviklingen i de initiale bevillingers størrelse, når de sammenlignes med sygehusenes forbrug året forinden. Således var sygehusbevillingerne i 2007 kun 0,3 pct. højere end forbruget i 2006. Dette skal naturligvis ses i sammenhæng med et merforbrug i 2006 på over 16 mio.kr., men antyder ikke desto mindre, at bevillingsstrukturen kun i mindre grad hviler på fuldstændige oplysninger om realiserede udgifter.</p>
<p xml:lang="dan">I de følgende tre underafsnit er udviklingen i bevillingerne til hhv. Landssygehuset, Klaksvig Sygehus og Suderø Sygehus beskrevet.</p>
<p xml:lang="dan"><em type="italic">Landssygehuset </em></p>
<p xml:lang="dan">Landssygehuset er ubetinget den største aktør på Færøerne med en bevilling, der udgør knapt 78 pct. af de samlede sygehusbevillinger i 2007, jf. tabel 2.3 nedenfor.</p>
<p xml:lang="dan"><em type="bold">Tabel 2.3: Udvikling i bevilling og regnskab for Landssygehuset 2003-2007 (tkr) </em>2003 2004 2005 2006 2007 </p>
<p xml:lang="dan">Bevilling 259.272 277.421 290.434 301.469 315.143</p>
<p xml:lang="dan">Ekstrabevilling 3.030 0 6.150 2.644 7.100</p>
<p>262.302 277.421 296.584 304.113 322.243</p>
<p>264.295 287.640 297.947 313.887 342.001</p>
<p xml:lang="dan">Merforbrug 1.993 10.219 1.363 9.774 19.758</p>
<p xml:lang="dan">Merforbrug, ekskl. ekstrabevilling 5.023 10.219 7.513 12.418 26.858 ∆Bevilling i pct. af forbrug året før - 5,0 % 1,0 % 1,2 % 0,4 %</p>
<p xml:lang="dan">Kilde: Sundhedsministeriet.</p>
<p xml:lang="dan">Som det fremgår af tabellen, har bevillingerne været stigende over de seneste 5 år. Således er den totale bevilling, inkl. ekstrabevillinger, steget med 60 mio.kr fra 2003 til 2007, svarende til en stigning på 23 pct. I samme periode er Landssygehusets forbrug steget med 77,7 mio.kr. eller godt 29 pct. Den gennemsnitlige årlige budgetoverskridelse, når der tages højde for tillægsbevillingerne, er på 4,2 pct.</p>
<p xml:lang="dan"><em type="italic">Klaksvig Sygehus </em></p>
<p xml:lang="dan">Klaksvig Sygehus er det næststørste sygehus målt i udgifter med en bevilling, der udgør 12 pct. af de samlede sygehusbevillinger i 2007.</p>
<p xml:lang="dan">Budgetanalyse 20.11.2008 37</p>
<p xml:lang="dan">Som det ses af tabellen nedenfor, er bevillingen steget med 5 mio.kr. og forbruget med 8,5 mio.kr. i den betragtede periode. Dette betyder, at Klaksvig har haft den laveste relative stigning af de tre sygehuse, nemlig hhv. 11 pct. i bevilling og 18 pct. i forbrug.</p>
<p xml:lang="dan"><em type="bold">Tabel 2.4: Udvikling i bevilling og regnskab for Klaksvig Sygehus 2003-2007 (tkr) </em>2003 2004 2005 2006 2007 </p>
<p xml:lang="dan">Bevilling 45.787 48.034 49.406 49.618 51.598</p>
<p xml:lang="dan">Ekstrabevilling 723 0 0 970 0</p>
<p>46.510 48.034 49.406 50.588 51.598</p>
<p>46.671 48.867 49.648 51.660 55.177</p>
<p xml:lang="dan">Merforbrug 161 833 242 1.072 3.579</p>
<p xml:lang="dan">Merforbrug, ekskl. ekstrabevilling 884 833 242 2.042 3.579 ∆Bevilling i pct. af forbrug året før - 2,9 % 1,1 % -0,1 % -0,1 %</p>
<p xml:lang="dan">Kilde: Sundhedsministeriet.</p>
<p xml:lang="dan">Budgetoverskridelsen på Klaksvig Sygehuse har været lavere end for Landssygehuset, men med en gennemsnitlig årlig overskridelse på 3 pct. Det fremgår desuden, at bevillingerne i 2006 og 2007 var marginalt lavere end det regnskab, man afleverede året forinden. Selv hvis der blot sammenlignes med bevillingen for det foregående år, er der kun sket mindre opjusteringer.</p>
<p xml:lang="dan"><em type="italic">Suderø Sygehus </em></p>
<p xml:lang="dan">Suderø Sygehus udgør 10 pct. af de samlede sygehusbevillinger i 2007, jf. tabel 2.5.</p>
<p xml:lang="dan"><em type="bold">Tabel 2.5: Udvikling i bevilling og regnskab for Suderø Sygehus 2003-2007 (tkr) </em>2003 2004 2005 2006 2007 </p>
<p xml:lang="dan">Bevilling 33.469 36.139 37.129 38.316 40.136</p>
<p xml:lang="dan">Ekstrabevilling 1.581 0 1.200 922 0</p>
<p>35.050 36.139 38.329 39.238 40.136</p>
<p>35.186 36.610 38.670 39.959 42.485</p>
<p xml:lang="dan">Merforbrug 136 471 341 721 2.349</p>
<p xml:lang="dan">Merforbrug, ekskl. ekstrabevilling 1.717 471 1.541 1.643 2.349 ∆Bevilling i pct. af forbrug året før - 2,7 % 1,4 % -0,9 % 0,4 %</p>
<p xml:lang="dan">Kilde: Sundhedsministeriet.</p>
<p xml:lang="dan">I perioden 2003 til 2007 er bevillingen steget 5 mio.kr. og forbruget med 7,3 mio.kr., svarende til hhv. 15 pct. og 21 pct. Suderø Sygehus har den lavest gennemsnitlige budgetoverskridelse, når der tages højde for ekstrabevillingerne, nemlig 2,1 pct. Også bevillingerne til Suderø viser små stigninger i forhold til de foregående års forbrug, i 2006 var bevillingen endda næsten 1 pct. lavere end</p>
<p xml:lang="dan">Budgetanalyse 20.11.2008 38 forbruget i 2005. Dette skyldes dog formentlig tillægsbevillingen på 1,2 mio.kr. i 2005.</p>
<p xml:lang="dan"><em type="italic">Øvrige bevillinger </em></p>
<p xml:lang="dan">Udover sygehusbevillingerne findes der som nævnt en separat bevilling til behandling i udlandet. I tabel 2.6 nedenfor er udviklingen i udgifter til denne pulje beskrevet. Samlet har der været en stigning på 28 pct. over perioden 2003-2007, hvor særligt transportudgifterne er steget meget. Den relative større stigning i transportudgifterne kan indikere en ændring i behandlingsmønstre, hvor der anvendes flere ambulante besøg i udlandet. Det kan desuden også være et udslag af praksis omkring, at man hjemtager patienterne til Færøerne, hvis der er mere end 14 dage mellem behandlinger.</p>
<p xml:lang="dan"><em type="bold">Tabel 2.6: Udvikling i udgifter til behandling i udlandet, 2003-2007 2003 2004 2005 2006 2007 2003-07 </em></p>
<p xml:lang="dan">Behandlinger 68.174 70.220 70.878 74.610 81.201 19 pct.</p>
<p xml:lang="dan">Transport 12.496 14.588 17.501 17.471 20.860 67 pct.</p>
<p>Hotel 10.409 11.700 11.292 11.621 14.373 38 pct.</p>
<p xml:lang="dan">91.079 96.508 99.671 103.702 116.434 28 pct.</p>
<p xml:lang="dan">Kilde: Finansministeriet.</p>
<p xml:lang="dan">Endelig er udgifterne til medicotekniske apparater beskrevet i tabel 2.7.</p>
<p xml:lang="dan"><em type="bold">Tabel 2.7: Udvikling i udgifter til medicotekniske apparater 2003-2008 (tdkk) </em>2003 2004 2005 2006 2007 2008 </p>
<p xml:lang="dan">Regnskab 2.881 1.993 10.045 13.380 7.927</p>
<p xml:lang="dan">Bevilling 8.000</p>
<p xml:lang="dan">Kilde: Sundhedsministeriet.</p>
<p xml:lang="dan">Her har der generelt været et væsentligt højere niveau fra 2005 og frem, og Landssygehuset oplyser da også, at bevillingerne for 2005 til og med 2007 specifikt er brugt til digitalisering af røntgen.</p>
<p xml:lang="dan">Andre strukturelle forhold</p>
<p xml:lang="dan">I det følgende beskrives ganske kort andre strukturelle forhold, som har indflydelse på den nuværende budgetproces samt mulighederne for at designe en alternativ proces i fremtiden.</p>
<p xml:lang="dan"><em type="italic">Overenskomster </em></p>
<p xml:lang="dan">Færøerne har valgt at strukturere lønforhandlingerne på sygehusområdet således, at det er Finansministeriet, der er arbejdsgiver – og dermed den primære forhandler i forhold til fagforeningerne. Dette betyder, at sygehusene og Sundheds-</p>
<p xml:lang="dan">Budgetanalyse 20.11.2008 39 ministeriet ikke har indflydelse på startniveauet ved overenskomstforhandlingerne, mens Sundhedsministeriet dog deltager i den efterfølgende konkrete forhandling. Den faktiske overenskomsteffekt er gennemgået nærmere længere nede i kapitlet.</p>
<p xml:lang="dan"><em type="italic">Rekruttering og afskedigelser </em></p>
<p xml:lang="dan">Som i resten af Norden oplever Færøerne i disse år, at det kan være vanskeligt at skaffe tilstrækkeligt klinisk personale til sygehusene. Som det vil blive beskrevet senere, har man på flere områder fundet gode løsninger på rekrutteringsproblematikken. Men i tillæg til denne problemstilling findes der også en tjenestemandsproblematik, der betyder, at det ikke er muligt for sygehusene selv at afgøre, hvorvidt en tjenestemand skal afskediges eller ej. Da eksempelvis overlæger er ansat som tjenestemænd, er denne gruppe i praksis udenfor sygehusenes indflydelse, når det kommer til afskedigelser.</p>
<p xml:lang="dan">Dertil kommer, at såfremt en afdeling eller et sygehus ønsker at opsige en større gruppe medarbejdere, f.eks. for at bortskære stillingerne, så skal denne beslutning accepteres rent politisk. Set i lyset af ønsket om at gøre stillingerne på Færøerne attraktive ved at give medarbejderne jobsikkerhed, er dette umiddelbart en fornuftig løsning. Men strukturen kan give store udfordringer, når det kommer til at tilpasse kapaciteten i situationer med budgetoverskridelser og/eller ændrede efterspørgselsmønstre og overgang til ambulant behandling. I særdeleshed, hvis sygehusenes oplevelse er, at man de facto ikke kan fyre medarbejdere.</p>
<p xml:lang="dan"><em type="italic">Nærhed </em></p>
<p xml:lang="dan">At Færøerne er et samfund med ca. 50.000 indbyggere betyder, at den enkelte borger uvægerligt er meget tæt på den politiske proces. Hvis ikke fordi de selv er direkte involverede, så på grund af personlige bekendtskaber med politikere, eller fordi man mødes tilfældigt i det daglige. Dermed bliver beslutningstagerne også jævnligt konfronteret med konkrete historier og oplevelser fra borgerne, hvilket igen kan være med til at påvirke den politiske agenda. Det kan således være svært at argumentere for en ellers fornuftig budgetnedskæring, når man står overfor de folk, som det påvirker direkte.</p>
<p xml:lang="dan"><em type="bold">Finanslovprocessen </em></p>
<p xml:lang="dan">I det følgende afsnit gennemgås processen omkring forhandlingen af den årlige finanslov.</p>
<p xml:lang="dan">Den færøske finanslov tager afsæt i de realiserede tal for de tre foregående år og det indeværende år samt bevillingerne for det kommende år. Der er således i høj grad tale om en tilbageskuende proces, hvor man tager udgangspunkt i resultaterne for tidligere år. Tilsvarende er sygehusenes budgetter også udelukkende fo- <span type="quote" xml:lang="dan">”Det er praktisk talt umuligt at afskedige medarbejdere, selv hvis de ikke leverer…”</span></p>
<p xml:lang="dan">Budgetanalyse 20.11.2008 40 kuserede på det kommende år. I figur 2.1 er processen for vedtagelse af den færøske finanslov illustreret.</p>
<p xml:lang="dan"><em type="bold">Figur 2.1: Tidslinje for vedtagelse af finansloven </em></p>
<p><em type="bold">Jan </em></p>
<p><em type="bold">Feb </em></p>
<p><em type="bold">Mar </em></p>
<p xml:lang="dan"><em type="bold">Apr </em></p>
<p xml:lang="dan"><em type="bold">Maj </em></p>
<p><em type="bold">Jun </em></p>
<p><em type="bold">Jul </em></p>
<p xml:lang="dan"><em type="bold">Aug </em></p>
<p xml:lang="dan">Fremskrivning af omk til kommende år1. Ansøgning om tillægsbevilling2. Ansøgning om tillægsbevilling</p>
<p>Forhandling m</p>
<p xml:lang="dan">SUM om rammer og prioritering1. Budget udmelding</p>
<p xml:lang="dan">Forhandling med ressortmin. påbegyndes</p>
<p><em type="bold">Sep </em></p>
<p xml:lang="dan"><em type="bold">Okt </em></p>
<p><em type="bold">Nov </em></p>
<p xml:lang="dan"><em type="bold">Dec </em></p>
<p><em type="bold">Jan </em></p>
<p><em type="bold">Feb </em></p>
<p><em type="bold">Mar </em></p>
<p xml:lang="dan"><em type="bold">Aug </em></p>
<p xml:lang="dan">Fremlæggelse af finanslov for</p>
<p xml:lang="dan">Landsstyre</p>
<p xml:lang="dan">Finanslov vedtaget</p>
<p xml:lang="dan">Strategi for specialer (udvælgelse, ressourcer etc.)1. oktober udkast til finanslov klar</p>
<p xml:lang="dan"><em type="bold">Sygehuse </em></p>
<p><em type="bold">Sygehu </em></p>
<p xml:lang="dan"><em type="bold">Finansministeriet </em></p>
<p><em type="bold">Finansminister </em></p>
<p xml:lang="dan">Fælles vsbilateral forhandling</p>
<p xml:lang="dan"><em type="bold">Lagtinget </em></p>
<p xml:lang="dan"><em type="bold">Lagting </em></p>
<p xml:lang="dan">Forhandling m sygehuse om rammer og prioritering</p>
<p xml:lang="dan">Forhandling m Finansmin om rammer og prioritering</p>
<p xml:lang="dan"><em type="bold">Social- og Sundhedsministeriet </em></p>
<p xml:lang="dan"><em type="bold">Social- og Sundhedsminister </em></p>
<p xml:lang="dan">Processen indledes med, at Finansministeriet og sygehusene i april uafhængigt af hinanden laver første udkast til bevilling/budget. Parterne har indledende diskussioner i foråret, men først efter sommerferien i august måned påbegyndes egentlige forhandlinger af det kommende års bevilling. Sygehusene indleder med at forhandle med Sundhedsministeriet om de enkelte sygehuses rammer og prioritering, hvorefter Sundhedsministeriet forhandler den samlede ramme med Finansministeriet.</p>
<p xml:lang="dan">I september måned forhandler Finansministeriet og Landsstyret det samlede udkast til finansloven, som skal foreligge den 1. oktober. Herefter følger den traditionelle proces med vedtagelse af finansloven, som normalt er afsluttet i december måned. Det er dog før sket, at der f.eks. på grund af valg ikke har kunnet vedtages en ny finanslov, og en provisorisk finanslov har i stedet måtte tages i anvendelse. Dette skete senest i efteråret 2007/foråret 2008.</p>
<p xml:lang="dan">Allerede i februar/marts har Sundhedsministeriet de seneste år måtte søge om første tillægsbevilling på vegne af sygehusene. Og i august måned er muligheden for anden tillægsbevilling også typisk benyttet.</p>
<p xml:lang="dan">Budgetanalyse 20.11.2008 41</p>
<p xml:lang="dan"><em type="bold">Budgettering på sygehusene </em></p>
<p xml:lang="dan">Som beskrevet ovenfor er sygehusenes årlige bevillinger givet som to rammer til hhv. løn og øvrig drift, som der efterfølgende kan forbruges indenfor. I perioden indtil finansloven er vedtaget, kan der under finanslovforhandlingerne desuden flyttes midler mellem de to rammer, ligesom det kan ske under behandlingen af tillægsbevillinger. Der er således ikke taget politisk stilling til fordeling af midler mellem artskonti (grund- og aktivitetsbevilling), ligesom der heller ikke stilles krav til aktivitetsniveau og -sammensætning. Grund- og aktivitetsbevilling</p>
<p xml:lang="dan">Af benchmark kapitlet fremgik det, at sygehusudgifterne på Færøerne består af en højere lønandel end et sammenligneligt område som Bornholm. Dette kan der være flere årsager til.</p>
<p xml:lang="dan">En forklaring kan være, at idet bevillingen gives som en ramme, er det muligt for sygehusene i perioden op til vedtagelse af finansloven at substituere budget afsat til vedligehold over til lønkroner i stedet. Det vil sige, at lønbudgettet har en acceptabel størrelse, mens der er underforbrug på nogle af de øvrige artskonti m.v. En sådan prioritering kan der være mange konsistente grunde til, men er det en prioritering, som gentages flere år i træk, vil det hurtigt betyde et efterslæb på eksempelvis vedligeholdelsen af aktivmassen. Et efterslæb, som muligvis medfører udgifter til renovering, som langt overstiger de beløb, som er sparet de foregående år.</p>
<p xml:lang="dan"><em type="bold">Konklusion og anbefaling </em>Alt i alt gennemføres den faktiske budget- og forhandlingsproces på knap to måneder hvert år, nemlig i august og september. Og da der udelukkende arbejdes med et-årige budgetter, skal man hvert år starte fuldstændigt forfra med processen. Dette betyder dels, at der er fare manglende gennemsigtighed og uensartet informationsniveau mellem parterne, dels at tidspresset vil vanskeliggøre en tilstrækkelig høj kvalitet af beregninger m.v., hvorved man risikerer mange tilbageløb og efterfølgende budgetoverskridelser. </p>
<p xml:lang="dan"><em type="italic">Valcon anbefaler derfor, at man begynder at arbejde med flerårige budgetter, således at man i perioden op til finanslovforhandlingerne udelukkende skal se på justeringer af budgettet for det kommende år, mens man eksempelvis i foråret kan arbejde med udkast til de kommende års budgetter. </em></p>
<p xml:lang="dan"><em type="italic">Alternativt, såfremt flerårige budgetter ikke ønskes, bør budgetprocessen som minimum forlænges, så der gives tilstrækkelig tid til at gennemføre beregninger og forhandlinger. Dette kan ske ved allerede før sommerferien at påbegynde rammeforhandlingerne samt lave budgetanalyser og -forbedringer. </em></p>
<p xml:lang="dan">Budgetanalyse 20.11.2008 42</p>
<p xml:lang="dan">En anden forklaring kan være, at de budgetterede udgifter til vedligehold m.v. ligger på et tilstrækkeligt niveau, men at man til gengæld har sammensat sit lønbudget anderledes end Bornholm. Dette kunne eksempelvis skyldes, at man har ansat relativt flere overlæger, mere erfarne sygeplejersker, har større administration etc. Dette vil give højere gennemsnitslønninger og dermed en relativt større lønandel. Nærværende analyse har ikke haft adgang til detaljerede oplysninger til sammenligninger på dette niveau, men det er en øvelse, som man relativt nemt kan gennemføre.</p>
<p xml:lang="dan">Endelig bør det bemærkes, at der over de seneste 10 år har været afsat store summer til nybyggeri og andre større investeringer på sygehusområdet. Disse bevillinger ligger ansvarsmæssigt placeret hos Landsingeniøren, hvorfor der findes midler til større vedligeholdelsesopgaver udover de bevillinger sygehusene modtager. Investeringsbevillingerne er lovmæssigt bundet til konkrete bygninger.</p>
<p xml:lang="dan">Aktivitetssammensætning</p>
<p xml:lang="dan">Sygehusbudgettet på Landssygehuset laves på baggrund af detaljerede lønbudgetter fra de enkelte afdelinger samt budgetudkast fra disponenterne på medicin, apparatur, vedligehold m.v. På de øvrige sygehuse laves budgetterne samlet for hele sygehuset, baseret på samme type oplysninger.</p>
<p xml:lang="dan">Da aktivitetsdata er svært tilgængelige i de elektroniske systemer, bliver det ofte andre faktorer, som anvendes til budgetteringen. Således fremskrives udgifterne til medicin, energi m.v. ofte med den forventede prisstigningsfaktor, mens lønbudgetterne udelukkende hviler på den eksisterende personalesammensætning samt</p>
<p xml:lang="dan"><em type="bold">Konklusion og anbefaling </em></p>
<p xml:lang="dan">Gennem interviews og ved selvsyn kan det konstateres, at det nok er underbudgettering på de mere grundlæggende artskonti, som er den primære årsag til forskellene, særligt på Landssygehuset. De ældre bygninger giver tydeligt indtryk af mangel på vedligehold, og det kan forventes, at der snart vil vise sig et behov for større investeringer. Men med den nuværende bevillingsstruktur er det ikke muligt at give sygehusene et incitament til løbende vedligehold etc. Dertil kommer igen, at givet der kun budgetteres 1 år frem, er det ikke muligt for ministerierne på forhånd at forberede sig på denne kommende omkostning, selv hvis sygehusene faktisk kender omkostningerne flere år i forvejen.</p>
<p xml:lang="dan"><em type="italic">Valcon anbefaler derfor, at man opdeler sygehusenes bevilling i to nye rammer, som budgetteres og opfølges detaljeret. En grundbevilling, som skal dække vedligehold af aktivmassen og faste udgifter til energi, administration m.v. samt en aktivitetsbevilling, som afhænger af aktivitetsniveauet på det enkelte sygehus, jf. næste afsnit. </em></p>
<p xml:lang="dan">Budgetanalyse 20.11.2008 43 forventninger til nyansættelser. En sådan metode giver stor sårbarhed for alle parter i en forhandlingssituation, hvor man er begrænset til udelukkende at diskuteret beløbets størrelse – og ikke de ydelser man ønsker at få for beløbet.</p>
<p xml:lang="dan">I dag registrerer alle sygehuse deres aktiviteter i elektroniske patientadministrative systemer. Men det nuværende system giver ikke mulighed for løbende at trække data ud af systemet. Således kan der af tidsmæssige årsager udelukkende laves udtræk fra systemet en gang om året, hvorved der igen bliver tale om opfølgning og forklaring i stedet for fremskrivning og prognosticering. I det daglige arbejde har afdelingerne derfor ikke mulighed for at vurdere, om en given patientmasse er større eller mindre end tidligere år, om sygdomsbilledet har ændret sig, og dermed heller ikke mulighed for at kunne advare administrationen på baggrund af sådanne forandringer.</p>
<p xml:lang="dan">De manglende aktivitetsdata betyder også, at man ikke kender sine enhedsomkostninger til de enkelte behandlinger på sygehusene. Man har dermed ikke viden om, hvor det er mest effektivt at behandle en given patient. Det kunne tænkes, at det ikke altid er det mest (omkostnings)effektive at behandle en bestemt gruppe patienter på Færøerne, da det kræver tilstedeværelse af en speciallæge på området. I stedet kunne det være bedre at sende patienterne til udlandet. Tilsvarende er der god grund til at se på enhedsomkostningerne de færøske sygehuse imellem, hvor der formentlig også kan findes forskelle, som har betydning for, hvor man bør vælge at behandle en patient.</p>
<p xml:lang="dan"><em type="bold">Konklusion og anbefaling </em></p>
<p xml:lang="dan">Manglende aktivitetsdata gør budgetterings- og forhandlingssituationerne usikre, idet beslutninger træffes på et mangelfuldt grundlag. Politikerne ved i praksis ikke, hvilken vare de køber og til hvilken pris, når de bevilliger penge til sygehusvæsenet. Og når sygehusene og Sundhedsministeriet stilles overfor besparelseskrav, har de ikke mulighed for at kræve, at politikerne prioriterer aktiviteterne som følge deraf.</p>
<p xml:lang="dan"><em type="italic">Valcon anbefaler derfor, at man hurtigst muligt får etableret et datasystem, hvor aktivitetsdata løbende kan udtrækkes fra. Der er igangsat et arbejde med indførelse af elektroniske patientjournaler (EPJ), og systemet er allerede taget i brug på visse afdelinger. Det er afgørende, at dette system indeholder såvel statistiske som patientadministrative funktioner. </em></p>
<p xml:lang="dan"><em type="italic">Der bør desuden fremover budgetteres på aktivitetsniveau, således at sygehusene estimerer den aktivitet, de forventer at kunne løse indenfor deres budgetudspil, mens Lagtinget og Finansministeriet til gengæld tager stilling til, hvilket aktivitetsniveau og bevillingsstørrelse, som ønskes. </em></p>
<p xml:lang="dan"><em type="italic">For at gøre ovennævnte beslutningsgrundlag praktisk anvendeligt, bør det overvejes at regne enhedsomkostninger for de enkelte behandlinger og/eller patientkategorier. </em></p>
<p xml:lang="dan">Budgetanalyse 20.11.2008 44</p>
<p xml:lang="dan">Afregning mellem sygehuse</p>
<p xml:lang="dan">Der er i den nuværende struktur ikke mulighed for at afregne ydelser mellem de tre sygehuse. Så hvis et sygehus henviser en patient til et andet sygehus, har det ingen regnskabsmæssige konsekvenser for det henvisende sygehus, men kan have stor effekt for det modtagende. Tilsvarende har sygehusene intet budgetansvar for udlandspuljen, hvorfor en henvisning til behandling i udlandet betyder en umiddelbar lettelse af budgettet.</p>
<p xml:lang="dan"><em type="bold">Budgetopfølgning og -korrektion </em></p>
<p xml:lang="dan">Dette afsnit vil udelukkende beskæftige sig med den overordnede budgetopfølgning set i forhold til finanslovbevillingerne. Den interne budgetopfølgning på sygehusene vil blive gennemgået i næste kapitel om økonomistyring.</p>
<p xml:lang="dan">Afsnittet vil fokusere på to store områder, som kan nødvendiggøre korrektioner, nemlig resultaterne af overenskomstforhandlingerne samt situationer med overskridelse af rammebudgetterne for de enkelte sygehuse. <em type="italic">Korrektion af overenskomsteffekter </em></p>
<p xml:lang="dan">Der har gennem en årrække været en gentagende debat omkring forskellen i den lønfremskrivning, man fra Finansministeriets side anvender i bevillingerne, og den faktiske lønstigning, man når frem til i overenskomstforhandlingerne. Nedenstående tabel opsummerer for de seneste to år forskellene i de budgetterede lønstigninger og de lønstigninger, der blev realiseret som følge af forhandlingerne.</p>
<p xml:lang="dan"><em type="bold">Konklusion og anbefaling </em></p>
<p xml:lang="dan">Disse strukturer kan skabe negative incitamenter i form af kassetænkning, hvor det enkelte sygehus søger at maksimere sit eget overskud/minimere sit underskud ved at overføre patienter til andre budgetkonti.</p>
<p xml:lang="dan">Det skal dog understreges, at der intet tegn er på, at sådan adfærd eksisterer i dag. Men såfremt det ikke overvejes at ændre incitamentsstrukturen, kan det ikke afvises, at sådanne faktorer fremover vil komme til at gøre sig gældende.</p>
<p xml:lang="dan"><em type="italic">Valcon anbefaler derfor, at man begynder at arbejde med afregning mellem sygehusene, ligesom en del af budgetansvaret for udlandspuljen bør påhvile sygehusene på Færøerne. Til dette formål skal det overvejes, om der skal arbejdes med en DRG-lignende gruppering af patienterne for derved at kunne estimere gennemsnitlige priser for behandlingen. Alternativt kan der arbejdes med en ren sengedagstakst, som i nogen grad kan bruges som estimat på de faktiske omkostninger. </em></p>
<p xml:lang="dan">Budgetanalyse 20.11.2008 45</p>
<p xml:lang="dan">Som det fremgår, var der især fra 2006 til 2007 en væsentlig forskel på 2,2 pct. point.</p>
<p xml:lang="dan"><em type="bold">Tabel 2.8: Realiseret overenskomsteffekt </em>2006/2007 2007/2008 </p>
<p xml:lang="dan">Realiseret overenskomsteffekt 3,9 pct. 4,5 pct.</p>
<p xml:lang="dan">Lønfremskrivningsfaktor 1,7 pct. 3,75 pct.</p>
<p xml:lang="dan">2,2 pct. 0,75 pct.</p>
<p xml:lang="dan">Kilde: Finansministeriet.</p>
<p xml:lang="dan">Dette betyder, at for sygehusene, hvis budget i høj grad hviler på beregninger af det eksisterende personales forventede lønninger i det kommende år, vil effekterne af højere lønninger have vidtgående konsekvenser for budgetoverholdelsen.</p>
<p xml:lang="dan">Således kan effekten illustreres med et simpelt regneeksempel:</p>
<p xml:lang="dan"><em type="bold">Tabel 2.9: Eksempel på konsekvens af overenskomsteffekter </em></p>
<p xml:lang="dan">Budget</p>
<p xml:lang="dan">År 0</p>
<p xml:lang="dan">skrivnings faktor</p>
<p xml:lang="dan">Budget</p>
<p xml:lang="dan">År 1</p>
<p xml:lang="dan">stigning</p>
<p xml:lang="dan">budget år 1</p>
<p xml:lang="dan">delse</p>
<p xml:lang="dan">Løn 75 2 pct. 76,5 4 pct. 78,0 1,5</p>
<p xml:lang="dan">Øvrig drift 25 2 pct. 25,5 2 pct. 25,5 0,0</p>
<p>100 - 102 - 103,5 1,5</p>
<p xml:lang="dan">I den skitserede situation har sygehuset tre valgmuligheder: man kan nedbringe lønnen gennem afskedigelser og/eller nedskæringer på arbejdstid, man kan hente det manglede beløb til løn på den øvrige drift, eller man kan bede om en tillægsbevilling. Allerede her skal man altså begynde at ombryde sit budget for at kunne imødegå effekter, som måske burde være forudset i budgetteringsfasen.</p>
<p xml:lang="dan">Betragtes udelukkende årene 2006 til 2008 kan tabel 2.10 opstilles. Tabellen viser udviklingen i lønbudgetter og -udgifter, hvor regnskabstal for 2008 er opgjort som bevilling plus ekstrabevilling. De faktiske regnskabs- og budgettal fremgår, ligesom stigningen i forhold til det foregående år er opgjort i hhv. tkr. og i procent. Sidst i tabellen er lønfremskrivningsfaktoren sammenholdt med den realiserede overenskomsteffekt.</p>
<p xml:lang="dan">Budgetanalyse 20.11.2008 46</p>
<p xml:lang="dan"><em type="bold">Tabel 2.10: Udvikling i lønudgifter og –budget, 2006-2007 og 2007-2008 </em>2006 2007 2008 </p>
<p xml:lang="dan">Regnskab, løn 346.527 370.752 393.526 1</p>
<p xml:lang="dan">Stigning i udgifter ift. forrige år, tkr. - 24.225 22.774</p>
<p xml:lang="dan">Stigning i udgifter ift. forrige år, pct. - 7,0 pct. 6,1 pct.2</p>
<p xml:lang="dan">Budget, løn 347.424 358.430 384.725</p>
<p xml:lang="dan">Stigning i budget ift. forrige år, tkr. - 11.006 26.295</p>
<p xml:lang="dan">Stigning i budget ift. forrige år, pct. - 3,2 pct. 7,3 pct. 1 Regnskab opgjort som bevilling inkl. tillægsbevilling, 2 Beregnet på baggrund af bevillingstal for 2008</p>
<p xml:lang="dan">Kilde: Finansministeriet og Sundhedsministeriet.</p>
<p xml:lang="dan">Som det fremgår, var der i 2007 budgetteret med en stigning i lønbudgetterne på 3,2 pct., hvoraf 1,7 pct. point var lønfremskrivningsfaktoren, jf. tabel 2.8. Dermed var der afsat 1,5 pct. til øvrige stigninger, eksempelvis til ansættelse af yderligere personale. Samlet blev stigningen i lønudgifterne dog på 7 pct. svarende til 3,1 pct. i øvrige stigninger, når den realiserede overenskomsteffekt er fratrukket.</p>
<p xml:lang="dan">Den høje stigning i lønbudgettet fra 2007 til 2008 (7,3 pct.) må forventes delvist at skyldes indhentelse af det efterslæb, som forskellen mellem regnskab og budget i 2007 efterlod. Med en overenskomsteffekt 4,5 pct., jf. tabel 2.8, efterlader dette 2,8 pct. til øvrige stigninger i 2008.</p>
<p xml:lang="dan">Betragtes dernæst overenskomsteffekten i forhold til det samlede sygehusbudget fremkommer nedenstående tabel.</p>
<p xml:lang="dan"><em type="bold">Tabel 2.11: Udvikling i sygehusudgifter og –budget, 2006-2007 og 2007-2008 </em>2006 2007 2008 </p>
<p xml:lang="dan">Regnskab, samlet drift 405.506 439.663 475.1341</p>
<p xml:lang="dan">Stigning i udgifter ift. forrige år, tkr. - 34.157 35.471</p>
<p xml:lang="dan">Heraf overenskomsteffekt, pct. - 3,9 pct. 4,5 pct.</p>
<p xml:lang="dan">Heraf overenskomsteffekt, tkr. - 13.515 16.684</p>
<p xml:lang="dan">Budget, samlet drift 389.403 406.877 444.160</p>
<p xml:lang="dan">Samlet merforbrug 16.103 32.786 30.974</p>
<p xml:lang="dan">Heraf manglende overenskomstudligning, pct.2 2,2 pct. 0,75 pct.</p>
<p xml:lang="dan">Heraf manglende overenskomstudligning, tkr. - 7.624 2.781 1 Regnskab opgjort som bevilling inkl. tillægsbevilling, 2 Beregnet som forskellen mellem lønfremskriv-ningsfaktoren og den realiserede overenskomsteffekt</p>
<p xml:lang="dan">Kilde: Finansministeriet og Sundhedsministeriet.</p>
<p xml:lang="dan">Som det fremgår, var stigningen i sygehusudgifterne fra 2006 til 2007 på 34 mio. kr. Overenskomsteffekten er opgjort til 3,9 pct. af lønudgifterne svarende til 13,5 mio. kr. Fra 2007 til 2008 var den samlede stigning på 35,5 mio. kr., hvoraf 16,7 mio. kr. kom fra overenskomsterne. Det er altså knapt halvdelen af de samlede udgiftsstigningerne pr. år, som skyldes lønudviklingen.</p>
<p xml:lang="dan">Budgetanalyse 20.11.2008 47</p>
<p xml:lang="dan">Af tabel 2.11 fremgår det desuden, at den samlede budgetoverskridelse i 2007 var på knap 33 mio. kr. Den budgetterede effekt (lønfremskrivningsfaktoren) var på 1,7 pct., hvilket svarer til en forventet stigning på 5,9 mio. kr. Holdes dette op mod den realiserede overenskomsteffekt på 13,5 mio. kr. betyder dette, at kun 7,6 mio. kr.16 af budgetoverskridelsen i 2007 kan forklares af overenskomsteffekten.</p>
<p xml:lang="dan">For 2008 var det samlede merforbrug på 31 mio. kr., hvoraf forskellen mellem lønfremskrivningsfaktoren og den realiserede overenskomsteffekt stod for de 2,8 mio. kr. Overenskomsteffekten er altså langt fra at forklare den samlede budgetoverskridelse.</p>
<p xml:lang="dan"><em type="italic">Korrektion af samlede budgetoverskridelser </em></p>
<p xml:lang="dan">Som det fremgik af afsnittet om grundforudsætninger, har der i årerne 2003 og 2005-2007 været givet tillægsbevillinger til sygehusvæsenet. Disse bevillinger har typisk ligget i størrelsesordenen 1-2 pct. af den oprindelige bevilling, svarende til mellem 2,6 og 7,1 mio.kr. 16 Beregnet som (3,9 pct. – 1,7 pct.)* 3,465 mio. kr. = 7,6 mio. kr.</p>
<p xml:lang="dan"><em type="bold">Konklusion og anbefaling </em></p>
<p xml:lang="dan">De involverede ministerier har gennem en årrække underestimeret den faktiske overenskomsteffekt på sygehusområdet, hvilket har resulteret i løbende overskridelser af lønbudgetterne på de tre sygehuse. For den enkelte budgetansvarlige virker det hurtigt meget demotiverende, at det planlagte budget allerede tidligt på året sprænges, ligesom der kan blive en tendens til at forklare alle overskridelser på lønbudgettet med <span type="quote" xml:lang="dan">”overenskomsteffekt”</span>. Der kan dog samtidig være en stor politisk signalværdig i ikke at budgettere med for høje forventede lønstigninger på finansloven, da disse ellers uundgåeligt vil indgå i fagforeningernes forventninger og udspil til lønforhandlingerne. Det bør desuden bemærkes, at overenskomsteffekten kun i begrænset omfang kan forklare de samlede årlige budgetoverskridelser.</p>
<p xml:lang="dan">Valcon anbefaler derfor, at man indfører en <span type="quote" xml:lang="dan">”automatisk”</span> regulering af bevillingerne, som afspejler den faktiske effekt af overenskomsterne. Dermed vil man fjerne den uigennemsigtighed, der hviler over bevægelserne på lønbudgettet, ligesom det vil give arbejdsgiveren (Finansministeriet) et yderligere incitament til tilbageholdenhed, da højere lønstigninger umiddelbart kan aflæses på bevillingerne. I Danmark arbejder man i regionerne med forskellige metoder for sådanne reguleringer, disse kan muligvis bruges som inspiration for Færøerne, om end der skal tages højde for forskellene i den strukturelle rolle- og ansvarsfordeling. <span type="quote" xml:lang="dan">”Når man beder om en tillægsbevilling i Lagtinget, så får man den også…”</span></p>
<p xml:lang="dan">Budgetanalyse 20.11.2008 48</p>
<p xml:lang="dan">At tillægsbevillingerne falder så fast, og oven i købet ofte ansøges allerede i februar måned, tyder på en indgroet tilbøjelighed til at løse umiddelbare ressourceudfordringer ved yderligere tilførsel af budgetkroner.</p>
<p xml:lang="dan">Såfremt den tidlige tillægsbevilling skyldes den tidligere nævnte udfordring med overenskomsteffekter, er det naturligvis forståeligt, men intet i de gennemførte interviews tydede på, at dette er den direkte årsag. En anden forklaring kunne være, at man på sygehusene ikke får taget fuldt højde for den endelige bevilling, der er resultatet af finanslovforhandlingerne, men fortsat agerer i forhold til det oprindelige budgetforslag, man udarbejdede. Dette kan ske mere eller mindre ufrivilligt, f.eks. som følge af den personalesammensætning man har – og som man ikke umiddelbart kan ændre på, jf. afsnittet om andre strukturelle forhold.</p>
<p xml:lang="dan"><em type="bold">Afsluttende bemærkninger </em></p>
<p xml:lang="dan">Alt i alt kan det konkluderes, at der findes en række hovedtemaer, som går igen i hele budgetprocessen, uanset fra hvilken vinkel den betragtes.</p>
<p xml:lang="dan">Således er der en klar tendens til at fokusere mere på den bagudrettede opfølgning end på den fremadrettede planlægning. Når man udelukkende planlægger et år frem ad gangen, kan det ikke undgås at agere reaktivt frem for proaktivt. Det bør derfor overvejes at udvide budgetperioden for derved at skabe større gennemsigtighed omkring kommende års aktiviteter og de udgifter, der venter i en nær fremtid.</p>
<p xml:lang="dan"><em type="bold">Konklusion og anbefaling </em></p>
<p xml:lang="dan">Med en budget- og bevillingsproces, som ofte først er afsluttet umiddelbart før finansårets påbegyndelse, er det rent overordnet set alt for tidligt at måtte søge tillægsbevilling i februar måned. En sådan bevilling bør udelukkende skyldes udefrakommende faktorer (f.eks. personalemangel og strejker, væsentlige ændringer i sygdomsbilledet etc.), og ikke være begrundet i ’normale’ overskridelser af lønbudgetter, medicinudgifter m.v. I en situation, hvor tillægsbevillinger er nødvendige, og dermed forelægges Lagtinget, kan man forvente, at de vil blive vedtaget. Dette skyldes bl.a. de strukturelle forhold omkring nærhed, som er beskrevet under afsnittet om øvrige strukturelle forhold. Skal man imødegå disse strukturer, er det nødvendigt at give politikere og embedsmænd det nødvendige grundlag at træffe beslutninger ud fra.</p>
<p xml:lang="dan"><em type="italic">Valcon anbefaler derfor, at man tilstræber at udarbejde budgetter og bevillinger der indeholder en tilstrækkelig detaljeringsgrad til at muliggøre en grundig planlægning og opfølgning. Bevillingen bør således være baseret på et givent aktivitetsmål og i tilfælde af, at tillægsbevillinger er nødvendige, skal der udarbejdes afvigelsesforklaringer og konkrete alternativberegninger, så der kan træffes beslutninger på så oplyst et grundlag som muligt. </em></p>
<p xml:lang="dan">Budgetanalyse 20.11.2008 49</p>
<p xml:lang="dan">En anden gennemgående faktor er den manglende kobling mellem aktivitet og bevilling. En sådan kobling vil muliggøre en mere præcis politisk prioritering af ydelserne, som sygehusvæsenet skal levere, ligesom forhandling og opfølgning kan baseres på mere detaljerede oplysninger end blot samlet overholdelse af budgetrammen. Dermed bliver det også muligt at stille konkrete krav til produktivitetsforbedringer, hvor man eksempelvis i Danmark opererer med et krav på 2 pct.</p>
<p xml:lang="dan">Endelig er der sammenhængen mellem placering af budgetansvaret og den, som udløser udgiften. Idet der ikke arbejdes med afregning mellem sygehuse og i forhold til udlandspuljen, er der incitament til at flytte udgifterne til andre budgetter, uden den modtagende enhed har indflydelse på dette. Der bør derfor overvejes at lave en tættere kobling mellem disse parter for at undgå fremtidig suboptimering.</p>
<p xml:lang="dan">Budgetanalyse 20.11.2008 50 <em type="bold">3. Økonomistyring </em></p>
<p xml:lang="dan">I dette kapitel sættes der fokus på udviklingen i sygehusøkonomien og den konkrete økonomistyring i sygehusvæsenet. Kapitlet analyserer økonomistyringen på sygehusniveau og søger at identificere hovedårsagerne til stigningerne i udgifterne og merforbruget i forhold til bevillingerne, herunder økonomistyringen af udgifterne til behandling uden for Færøerne. Det primære fokus har været på Landssygehuset i Thorshavn.</p>
<p xml:lang="dan">Kapitel beskriver indledningsvist udviklingen i den samlede økonomi i sygehusvæsenet, herunder udviklingen i de enkelte regnskabsarter. Herefter redegøres kort for den aktuelle styring af sygehusøkonomien, herunder hvilke redskaber og processer der ligger til grund herfor.</p>
<p xml:lang="dan">Der tages direkte udgangspunkt i den faktiske økonomistyring på Landssygehuset. Efterfølgende beskrives og analyseres de trends og kritiske drivere for sygehusøkonomiens udvikling, der er identificeret via de kvalitative interviews og efterfølgende regnskabsanalyser. De kritiske drivere for økonomien beskrives med henblik på at godtgøre eventuelle forbedringsinitiativer i et styringsmæssigt perspektiv.</p>
<p xml:lang="dan">Afslutningsvist opsummeres med en række anbefalinger og forbedringsforslag til den konkrete økonomistyring, der tager udgangspunkt i de identificerede drivere og den faktiske økonomistyring på Landssygehuset.</p>
<p xml:lang="dan">Hvor beskrivelsen af den økonomiske udvikling og styring vedrører de lægefaglige områder, er konklusioner og anbefalinger udelukkende gengivet ud fra en økonomistyringsmæssig vinkel. Hvor vidt der kan være relevante lægefaglige forklaringer på den økonomiske udvikling, er der ikke taget særskilt stilling til.</p>
<p xml:lang="dan"><em type="bold">Den økonomiske udvikling – et overblik </em></p>
<p xml:lang="dan">Dette afsnit beskriver kort og helt overordnet den samlede udvikling i sygehusøkonomien på Færøerne i perioden 2003 til 2007. Den samlede udvikling i driftsudgifter for Landssygehuset, Klaksvig Sygehus og Suderø Sygehus er opgjort i nedenstående tabel 3.1.</p>
<p xml:lang="dan">Budgetanalyse 20.11.2008 51</p>
<p xml:lang="dan"><em type="bold">Tabel 3.1: Samlede sygehusudgifter i mio.kr., 2003 til 2007 2003 2004 2005 2006 2007 2003-07 </em></p>
<p xml:lang="dan">Løn 303.367 324.162 337.052 346.526 370.752 22 pct.</p>
<p xml:lang="dan">Vare- og tjenesteydelser 95.911 103.670 108.239 116.081 131.382 37 pct. <em type="italic">- heraf medicin 14.406 15.820 18.150 21.954 25.048 74 pct. </em></p>
<p xml:lang="dan">Andre driftsudgifter 10.146 10.652 7.231 9.897 6.233 -39 pct.</p>
<p xml:lang="dan">Indtægter -63.272 -65.368 -66.257 -67.000 -68.703 9 pct.</p>
<p xml:lang="dan">346.152 373.116 386.265 405.504 439.663 27 pct.</p>
<p xml:lang="dan">Note: Medicin har ikke været mulig at isolere på Suderø Sygehus.</p>
<p xml:lang="dan">Tabellen viser de samlede udgifter til sygehusdriften fordelt på løn, vare- og tjenesteydelser, herunder udviklingen i medicinudgifterne, andre driftsudgifter samt indtægter. Endvidere er den procentvise ændring i udgifterne i perioden opgjort.</p>
<p xml:lang="dan">Udviklingen i udgifterne er hovedsageligt drevet af en stigning i udgifterne til løn på 22 pct. og en stigning i vare- og tjenesteydelser på 37 pct., hvorunder andelen af udgifter til medicin er steget 74 pct. Den relativt større stigningstakt for vare- og tjenesteydelser betyder, at denne post udgør en stigende andel i det samlede regnskab.</p>
<p xml:lang="dan">Renset for indtægter udgør lønandelen 73 pct. af de samlede driftsudgifter i 2007, mens det tilsvarende tal for vare- og tjenesteydelser udgør 26 pct. Det forhold adskiller sig fra danske sygehuse, hvor de tilsvarende tal typisk udgør 60 pct. for løn henholdsvis 40 pct. for andre driftsudgifter. Denne forskel skal ses i sammenhæng med, at udlandspuljen ikke indgår i sygehusenes regnskaber. Tillægges udgifter til behandling i udlandet, udgør lønandelen i 2007 57 pct. af de samlede udgifter, jf. beregning for 2006 i kapitel 1.</p>
<p xml:lang="dan"><em type="bold">Den interne økonomistyring </em></p>
<p xml:lang="dan">Dette afsnit skitserer den interne økonomistyring på Landssygehuset. Helt overordnet beskrives de styringsværktøjer, der anvendes, og hvordan den generelle økonomistyring udmøntes. Formålet med den kvalitative interviewfase har været at få en generel forståelse af den løbende interne økonomistyring.</p>
<p xml:lang="dan">Den kvalitative analyse har vist, at den interne styring grundlæggende har karakter af rammestyring, hvor der ikke styres på de enkelte budgetposter. Der findes et fælles økonomisystem, hvor udgifterne på kontoniveau løbende opgøres på faktisk forbrug i forhold til budgetteret forbrug. Der er dog givet udtryk for, at flere afdelinger reelt ikke anvender det eksisterende økonomisystem til opfølgning eller konkret styring.</p>
<p xml:lang="dan">Økonomisystemet kan ikke sidestilles med et centralt ledelsesinformationssystem, hvor alle budgetansvarlige på en simpel og overskuelig måde løbende kan følge</p>
<p xml:lang="dan">Budgetanalyse 20.11.2008 52 udviklingen i økonomi, behandlingsaktivitet, sygefravær og andre relevante nøgletal på tværs af hele sygehuset.</p>
<p xml:lang="dan">Den afdelingsspecifikke økonomistyring er derfor hovedsageligt drevet af den centrale administration, der på månedsbasis udarbejder konkrete – og detaljerede – rapporter, der angiver den aktuelle udvikling i lønudgifterne måned for måned på de respektive afdelinger. Månedsrapporterne diskuteres på økonomimøder mellem den centrale administration og afdelingsledelserne. Opfølgning på udviklingen i vare- og tjenesteydelser, herunder medicinudgifterne, sker derimod med de ansvarlige disponenter for indkøb.</p>
<p xml:lang="dan">De månedlige økonomimøder med afdelingerne søger at forklare udviklingen i lønforbruget, men fører ikke nødvendigvis til korrigerende handlinger ved løbende budgetoverskridelser. Dette hænger umiddelbart sammen med manglende budgetdisciplin og en uklar ansvarsfordeling mellem sygehusledelse og afdelingsledelse, der står uden sanktionsmuligheder ved gentagne budgetoverskridelser.</p>
<p xml:lang="dan">Der har traditionelt ikke været stor indblanding i afdelingernes ressourceanvendelse, og derfor heller ikke indarbejdet et grundlag for traditionel udgiftsbevidst adfærd. Lønbudgettet søges typisk inddækket via ressourceallokeringer fra andre driftskonti – eller medfører en samlet ansøgning om ekstrabevilling til inddækning af budgetoverskridelsen.</p>
<p xml:lang="dan">En ansøgning om ekstrabevilling fører typisk til, at der ikke iværksættes korrigerende handlinger, så længe ansøgningen behandles. Og det betyder samtidigt, at den manglende budgetdisciplin opretholdes. Dette er et resultat af, at budgetrammen ofte ikke kendes ved årets start, at der opretholdes en tradition for ekstrabevillinger, og hvor manglende budgetdisciplin kan dækkes ind under ekstrabevillinger. Fokus på, hvad der reelt skal til for at overholde budgettet, forsvinder.</p>
<p xml:lang="dan"><em type="bold">Konklusion og anbefaling </em></p>
<p xml:lang="dan">Det nuværende grundlag for intern økonomistyring må anses som værende problemfyldt for den fremadrettede økonomistyring for både sygehusledelse og afdelingsledelser. Den kvalitative analyse har ikke givet indtryk af bevidst dårlig økonomistyring, men der opretholdes dårlig budgetdisciplin samtidigt med, at ikke eksisterer et robust fundament for god fremadrettet økonomistyring.</p>
<p xml:lang="dan"><em type="italic">Valcon anbefaler derfor, at man udarbejder klare retningslinjer, klar ansvarsfordeling, klare instrukser til de budgetansvarlige og vigtigst af alt skaber gennemsigtighed i økonomien – så det fremgår, hvad får man for pengene! </em></p>
<p xml:lang="dan">Mere herom i næste afsnit. <span type="quote" xml:lang="dan">”Det er svært at påvise, om udviklingen måske kunne være undgået …”</span></p>
<p xml:lang="dan">Budgetanalyse 20.11.2008 53</p>
<p xml:lang="dan"><em type="bold">Kritiske drivere for den økonomiske udvikling </em></p>
<p xml:lang="dan">Analysen fokuserer i dette afsnit på at identificere og dokumentere de trends og kritiske drivere, der påvirker udviklingen i sygehusudgifterne. På baggrund af de gennemførte interviews og gennemgang af tilgængelige regnskabsoplysninger, beskrives de mest centrale drivere – fra den overordnede bevilligende myndighed over medicin og overenskomsteffekter til den daglige detailstyring på sygehuset.</p>
<p xml:lang="dan">De gennemførte interviews har givet indtryk af meget forskellige holdninger til, hvad der reelt driver økonomien – og hvad budgetoverskridelserne skyldes. De kritiske drivere er alle beskrevet og forsøgt analyseret, men det har for enkelte områder ikke været muligt at fremskaffe et dokumenteret grundlag for at vurdere den faktiske konsekvens for økonomien. Det gælder blandt andet udviklingen i ambulante besøg, påvirkningen fra den primære sektor, der beskrives som <span type="quote" xml:lang="dan">”svag”</span>, og anvendelsen af vikarer. De identificerede trends og kritiske drivere for udviklingen i sygehusøkonomien beskrives i det nedenstående.</p>
<p xml:lang="dan">Befolkningsgrundlaget</p>
<p xml:lang="dan">Helt grundlæggende betyder et befolkningsgrundlag på godt 50.000 mennesker og en relativt beskeden sygehusøkonomi, at selv ganske få patienter, der kræver særlig behandling, kan påvirke den samlede sygehusøkonomi. Det kan være patienter, der kræver behandling med særlig dyr medicin, patienter der kræver speciel eller bare langvarig behandling i udlandet eller indførelse af nye kostbare behandlingsmetoder. På den baggrund er der risiko for, at der forekommer større eller mindre udsving i de samlede sygehusudgifter hen over en given periode.</p>
<p xml:lang="dan">God styring af økonomi sørger dog altid for at forudsige disse situationer gennem tæt opfølgning og god forståelse af de økonomiske effekter. Befolkningsgrundlaget bør i udgangspunktet altid give anledning til en række analyser af medicin, udlandsbehandlinger, opretholdelsen af specialer og beredskab og andre kritiske drivere for den økonomiske udvikling.</p>
<p xml:lang="dan">Den overordnede bevillingsstyring – fra politiker til sygehus</p>
<p xml:lang="dan">Analysen har vist en generel meget reaktiv styring af den samlede økonomi – det gælder både på det helt overordnede politiske niveau og som beskrevet styringen af den enkelte afdelingsøkonomi.</p>
<p xml:lang="dan">På det overordnede politiske niveau er dette umiddelbart et udslag af en meget ujævn budgetproces, som gennemgået i kapitel 2. De endelige budgetter ligger først fast meget sent og til tider inde i det aktuelle år – og giver ikke sygehusene klare økonomiske rammer at rette sig efter.</p>
<p xml:lang="dan">Ingen klare økonomiske rammer</p>
<p xml:lang="dan">Budgetanalyse 20.11.2008 54</p>
<p xml:lang="dan">Analysen har vist, at budgetprocessen ikke baseres på et detaljeret informationsgrundlag. Bevillingens størrelse er baseret på tidligere års forbrug – ikke hvad der reelt bliver behov for det kommende år. Dette understøttes af det stigende behov for ekstrabevillinger, der samtidigt søges på et ugennemsigtigt grundlag. Det gælder både ansættelser af nye læger, opretholdelse af eksisterende specialer og investeringer i apparatur eller vedligehold. Styringen af den overordnede sygehusøkonomi risikerer på den baggrund at blive baseret på italesatte problemstillinger, der ikke nødvendigvis er godt nok analyseret eller dokumenteret.</p>
<p xml:lang="dan">For at imødekomme en bedre overordnet styring i forhold til stigninger i udgifterne og det tilbagevendende merforbrug i forhold til bevillingerne, kræves en langt større gennemsigtighed i både sygehusøkonomi og behandlingsaktivitet, men også en mere aktiv politisk rolle.</p>
<p xml:lang="dan">Med større gennemsigtighed menes en langt større indsigt i udgifterne ved at drive sygehusvæsenet – f.eks. ved opretholdelse af specifikke specialer, sende patienter til behandling i udlandet og indgå konsulentaftaler med eksterne sygehuse. Behandlingsaktiviteten er adskilt fra økonomien og sammenhæng mellem indsats og resultat (input og output) er reelt ukendt.</p>
<p xml:lang="dan">Politisk kan der med fordel stilles krav til <span type="quote" xml:lang="dan">”produktionen”</span> på sygehusene, så der skabes klare rammer for, hvad der fra politisk side rent aktivitetsmæssigt forventes af sygehusvæsenet. Der er fra det lægefaglige område givet udtryk for, at der mangler en klar <span type="quote" xml:lang="dan">”opgavebeskrivelse”</span> – hvad skal bevillingen bruges til? For nuværende går <span type="quote">”man”</span> bare i gang!</p>
<p xml:lang="dan">Kombineres en større politisk vilje til at stille konkrete krav til de bevilligede midler, med en større økonomisk og behandlingsmæssig gennemsigtighed, kan der opnås en langt bedre sammenhæng mellem betalingssystemet og de udførende sygehuse. Det politiske niveau skal vide, hvad de får for pengene.</p>
<p xml:lang="dan"><em type="bold">Eksisterende beredskab og sygehusstruktur </em></p>
<p xml:lang="dan">I den nuværende sygehusstruktur er de tre sygehuse på Færøerne selvstændige enheder, der har separate bevillinger, ingen automatisk kapacitetsudjævning og alle opretholder et akutberedskab.</p>
<p xml:lang="dan">Der følger ingen <span type="quote" xml:lang="dan">”bestilling”</span> med bevillingen</p>
<p xml:lang="dan">Budgetanalyse 20.11.2008 55</p>
<p xml:lang="dan">Det kan således ikke undgås, at der bruges flere ressourcer med den nuværende struktur, end hvis alle sygehuse var samlet i én enhed, der drives ud fra samme principper og rammer. Som det er gennemgået i kapitel 2 betyder de separate bevillinger, at der kan skabes negative incitamenter til at flytte patienter mellem sygehuse for at minimere egne udgifter. Tilsvarende kan der opstå situationer med ledig kapacitet på ét sygehus, mens et andet henviser patienter til udlandet grundet manglende plads på afdelingerne. Endelig er befolkningsgrundlaget på Færøerne ikke tilstrækkeligt stort til at godtgøre, at der opretholdes akutberedskab på tre sygehuse samtidig.</p>
<p xml:lang="dan">Når dette er sagt, er det dog væsentligt at tage højde for visse strukturelle faktorer, som også har betydning. Således betyder de store afstande til eksempelvis Suderø, at det kan være nødvendigt at opretholde et vist beredskab på øen. Tilsvarende kan der være politiske grunde til at ønske at bibeholde arbejdspladser i form af sygehuse andre steder end i Thorshavn.</p>
<p xml:lang="dan">Der har tidligere været lavet større analyser af, hvordan sygehusene bør fordeles og styres, og der arbejdes fremadrettet på at lave en fælles overordnet sygehusledelse for at undgå visse af ovennævnte problemstillinger. Nærværende analyse vil ikke gå yderligere i dybden med denne problematik, men blot opfordre til at det nøje overvejes, hvordan man kan optimere kapacitetsudnyttelsen, f.eks. ved at samle specialer og/eller behandlinger på bestemte sygehuse, og minimere det nødvendige akutberedskab, f.eks. ved brug af lægeambulancer, ambulancehelikoptere og lignende.</p>
<p xml:lang="dan">Overenskomsteffekter</p>
<p xml:lang="dan">Der er i interviewfasen generelt peget på overenskomsterne som den kritiske driver for udviklingen i lønudgifter – og for de tilbagevendende budgetoverskridelser. Der peges på, at overenskomsteffekten reelt er større end de bevilligede beløb, og budgetoverskridelserne derfor nærmest er uundgåelige. Der er således et udtalt ønske om større sammenhæng mellem overenskomster og de faktisk tilførte lønkroner.</p>
<p xml:lang="dan">I kapitel 2 blev denne sammenhæng undersøgt nærmere, og resultatet var, at stigningen i de samlede lønudgifter ikke udelukkende kan forklares af overenskomsteffekterne – og derfor heller ikke kan forklare budgetoverskridelserne til fulde. Metoden tager både højde for udviklingen i anciennitet, kompetencegivende efteruddannelse og udviklingen i antallet af årsværk (f.eks. ved indvielsen af ny bygning). Der må således findes mindst een anden underliggende driver for udviklingen i lønudgifterne – for eksempel substitution mod mere løntunge årsværk. Den nuværende styring er umiddelbart ikke gearet til at dokumentere en sådan effekt, hvorfor overenskomsteffekter kan tillægges for stor forklaringsvægt. Overenskomsteffekterne er uden tvivl kritiske drivere for den økonomiske udvikling –</p>
<p xml:lang="dan">Budgetanalyse 20.11.2008 56 det vil det altid være! Men dette er også et udmærket eksempel på problemstillinger, der <em type="italic">måske </em><span type="quote" xml:lang="dan">”mentalt”</span> fylder for meget, når budgetoverskridelser skal forklares. </p>
<p xml:lang="dan">Nyansættelser og specialeplanlægning</p>
<p xml:lang="dan">Der er i interviewfasen givet udtryk for, at sygehusafdelingerne og dermed de ansvarlige for ansættelsen af nye læger reelt sidder uden en opgavebeskrivelse – eller et konkret politisk ønske om, hvilke behandlingstilbud der skal eksistere for det enkelte speciale. Der er således kun en overordnet politisk stillingtagen til specialeplanlægningen. Det betyder, at processen omkring ansættelser af nye læger bliver en kritisk driver for både udviklingen i udgifterne, men også for udviklingen i de samlede behandlingstilbud.</p>
<p xml:lang="dan">Ansættelsen af nye læger er beskrevet som værende netværksdrevet. Det vil sige, at det lægefaglige netværk aktivt bruges til at udsøge kandidater til fremtidige stillinger. Der er således en stor bevidsthed om hvilke læger, der typisk i Danmark kan tiltrækkes til stillinger på Færøerne – oftest flere år i forvejen. Dette må anses som en god og proaktiv måde at sikre rekrutteringen af nye læger. Men der er flere faktorer, der umiddelbart synes udeladt i udsøgnings- og ansættelsesproceduren, og som kan være relevante at inddrage.</p>
<p xml:lang="dan">Der kan med fordel inddrages direkte konsekvensanalyser ved nyansættelser – både med hensyn til økonomi og patientgrundlag. Hvad koster det at ansætte ekstra personale? Ansættelser af nye læger kan medføre en række indirekte udgifter i form af investeringer i nyt apparatur og andet udstyr, men reelt også påvirke behandlingstærsklen for det enkelte speciale. Der er således givet udtryk for, at der ofte identificeres et nyt eller mere nuanceret sygdomsbillede som følge af nyansatte speciallæger. Endvidere kræver et fuldt beredskab for et givent speciale, at der typisk opretholdes tre lægestillinger.</p>
<p xml:lang="dan">Dette skal ses i sammenhæng med, at nyansættelser kan ske uden direkte politisk indflydelse på, hvilke specialer eller behandlinger man på politisk niveau ønsker at stille til rådighed på Færøerne. Ønsker man således et fuldt udbygget sundhedsvæsen? Og kan man reelt opretholde en given specialiststilling med det eksisterende befolkningsgrundlag?</p>
<p xml:lang="dan">Der er i interviewfasen peget på, at man ønsker at opretholde 20-25 specialer på Færøerne. Sundhedsstyrelsens i Danmark anbefaler i forhold til danske standarder, at: <span type="quote" xml:lang="dan">”For at sikre et højt kvalitetsniveau i behandlingen har Sundhedsstyrelsen derfor – på baggrund af anbefalinger fra samtlige lægelige selskaber – som altovervejende hovedregel anbefalet et befolkningsunderlag på 200-250.000 indbyggere for ba- ”Nyansættelser er en bombe under budgettet …”</span> <span type="quote" xml:lang="dan">”Specialedækningen er afhængig af hvem man kan få …”</span></p>
<p xml:lang="dan">Budgetanalyse 20.11.2008 57 <em type="italic">sisbehandlinger. For specialet intern medicin er det fagligt anbefalede befolkningsunderlag dog væsentligt lavere, nemlig 50-100.000 indbyggere17”. </em></p>
<p xml:lang="dan">Ansættelsesproceduren og den afledte specialeplanlægning betyder groft sagt, at den færøske sundhedspolitik på visse områder foregår på den enkelte sygehusafdeling! Og man bør politisk være bevidst om, hvorvidt de tilstedeværende behandlingstilbud og specialiststillinger er realistiske at opretholde i et lille samfund.</p>
<p>Medicin</p>
<p xml:lang="dan">Interviewfasen såvel som den efterfølgende regnskabsanalyse har givet et klart billede af medicin som en markant driver for udviklingen i sygehusøkonomien – særligt i forhold til budgetoverskridelser. Udgifter til medicin udgør en voksende andel af de samlede udgifter. Udgifterne er således steget med 74 pct. fra år 2003 til 2007 – og er den enkeltstående udgiftskomponent, der står for den mest iøjnefaldende stigning i analyseperioden. Samlet set udgør udgifterne til medicin kun en mindre andel af den samlede forbrug på sygehusene, men der er i flere interviews peget på udviklingen i medicinudgifterne som problematiske.</p>
<p xml:lang="dan">Udviklingen i medicinudgifterne kan umiddelbart ikke isoleres til enkelte faktorer, men skal forklares af flere forskellige omstændigheder, herunder:</p>
<p xml:lang="dan"><em type="italic">Ny medicin </em></p>
<p xml:lang="dan">Der er alment anerkendt, at der løbende kommer ny og mere såkaldt livsforlængende medicin på markedet – medicin der også er dyrere at behandle med. Det vurderes, at det særligt er ny medicin til behandling af kræft-, gigt- og sclerosepatienter, der påvirker de samlede medicinudgifter.</p>
<p xml:lang="dan"><em type="italic">Behandlinger startet uden for Færøerne </em></p>
<p xml:lang="dan">En anden markant faktor for udviklingen i medicinudgifterne vurderes at være dyre medicinske behandlinger startet i Danmark eller andre steder i udlandet, som fortsættes på Færøerne. Der er således ikke supervision eller anden form for <span type="quote" xml:lang="dan">”kontrol”</span> med de typer af medicinske behandlinger, der igangsættes, når færøske patienter behandles i udlandet – behandlinger der typisk fortsættes, når patienterne vender tilbage til Færøerne. Den samlede sygehusøkonomis beskedne størrelse gør den meget sårbar over for denne type patienter. Dette diskuteres yderligere nedenstående. 17 Kilde: <span type="quote" xml:lang="dan">”Danmark som foregangsland – Kvalitet, service og effektivitet i sygehusvæsenet”</span>,</p>
<p xml:lang="dan">Sundhedsministeriet. I en senere anbefaling er også intern medicin sat til et befolknings-underlag på 200-250.000 indbyggere. <span type="quote" xml:lang="dan">”Rigshospitalet igangsætter behandlinger, der fortsætter på Færøerne …”</span></p>
<p xml:lang="dan">Budgetanalyse 20.11.2008 58</p>
<p xml:lang="dan"><em type="italic">Behandlingspraksis og disponering af indkøb </em></p>
<p xml:lang="dan">Den gængse behandlingspraksis er, at ingen patient må stilles ringere end i andre nordiske lande. Det betyder, at der indkøbes medicin, så længe den er påviselig virkningsfuld, og at det suverænt er den enkelte overlæge, der beslutter, om der skal indkøbes særlig (dyr) medicin.</p>
<p xml:lang="dan">Denne behandlingspraksis kan denne analyse ikke vurdere rent lægefagligt, men det kan konstateres, at i en meget påvirkelig sygehusøkonomi som den færøske kan selv ganske få <span type="quote" xml:lang="dan">”økonomisk forkerte”</span> beslutninger på den enkelte afdeling reelt påvirke den samlede økonomi i meget negativ retning.</p>
<p xml:lang="dan">Det kan anbefales, at der opstilles klare retningslinier for det reelle ansvar for medicinbudgettet, så der er en naturlig sammenhæng mellem det medicinske ansvar og det økonomiske ansvar på de respektive afdelinger. Budgetansvaret må ikke <span type="quote" xml:lang="dan">”falde mellem to stole”</span>. Denne sammenhæng kan erfaringsmæssigt føre til større omkostningsbevidsthed – uden kompromis på det lægefaglige område. – Og det kan give et langt større incitament for såkaldt <span type="quote" xml:lang="dan">”early warning”</span>, hvor indkøb af særlig dyr medicin adviseres på forhånd.</p>
<p xml:lang="dan">Endvidere kan der med inspiration fra det danske sygehusvæsen oprettes en pulje for særlig dyr medicin. En sådan pulje vil skabe yderligere fokus på udvikling i medicinudgifterne og formentligt <span type="quote" xml:lang="dan">”udglatte”</span> udviklingen i basismedicin indkøbt og administreret lokalt på sygehuset.</p>
<p xml:lang="dan">Vedligeholdelse af bygninger og arealer</p>
<p xml:lang="dan">Vedligeholdelse af bygninger og arealer er blevet identificeret som en kritisk driver for de fremtidige driftsudgifter. De gennemførte interviews har antydet, at der afsættes meget få ressourcer til direkte vedligeholdelse af bygninger på Landssygehuset. Dette skal ses i sammenhæng med den centrale bevilling til udbygning af Landssygehuset, der er angivet i nedenstående tabel 3.2.</p>
<p xml:lang="dan"><em type="bold">Tabel 3.2: Investeringsbevillinger 2003-2007, mio. DKK. 2003 2004 2005 2006 2007 </em></p>
<p xml:lang="dan">Medicoteknisk udstyr 2.881 1.993 10.045 13.380 7.927</p>
<p xml:lang="dan">Landssygehuset 55.335 40.053 35.354 28.434 41.784</p>
<p xml:lang="dan">Klaksvig Sygehus 0 0 1.995 -1.628 991</p>
<p xml:lang="dan">Suderø Sygehus 0 0 0 0 0</p>
<p>58.216 42.046 47.394 40.186 50.702</p>
<p xml:lang="dan">Kilde: Finansministeriet.</p>
<p xml:lang="dan">Tabellen viser, at der fra 2003 til 2007 årligt er anvendt mellem 28 og 55 mio.kr. på udbygningen af Landssygehuset. Samtidigt viser gennemgang af Landssyge- <span type="quote" xml:lang="dan">”Manglende vedligeholdelse kommer til at koste inden længe …”</span></p>
<p xml:lang="dan">Budgetanalyse 20.11.2008 59 husets regnskaber, at driftsudgifter til direkte vedligehold18 udgør i omegnen af 5 mio.kr. i 2007. Dette beløb må ud fra en erfaringsmæssig betragtning anses som meget beskedent i forhold til sygehusbygningernes generelle tilstand, alder og størrelse. Vedligeholdelse af bygninger og arealer kræver typisk både en klar prioritering og en langsigtede planlægning af ressourceanvendelsen – som det er tilfældet med investeringer i udbygning af Landssygehuset. Interviewfasen har umiddelbart givet indtryk af en generel meget kortsigtet planlægning, hvad angår vedligeholdelse, hvad fraværet af flerårig budgettering også understreger.</p>
<p xml:lang="dan">Fraværet af langsigtet investeringsplanlægning kan betyde, at der reelt <span type="quote" xml:lang="dan">”skubbes”</span> endog meget store investeringer relativt til den samlede sygehusøkonomi, der under de nuværende forudsætninger ikke kan løftes inden for de nuværende budgetter. Der kan således være behov for, at investeringspuljen anvendes til vedligeholdelse såvel som nybyggeri.</p>
<p xml:lang="dan">Behandling uden for Færøerne (udlandspuljen)</p>
<p xml:lang="dan">Puljen til behandling af færøske patienter i udlandet har været et selvstændigt fokusområde i nærværende analyse. Fokus har været på den generelle udvikling i udgifterne til den såkaldte udlandspulje og de bagvedliggende drivere for denne udvikling. Puljen til behandlinger i udlandet er som beskrevet budgetmæssigt forankret under Sundhedsministeriet.</p>
<p xml:lang="dan">Udviklingen i de samlede udgifter til behandling i udlandet er gengivet i nedenstående tabel 3.3.</p>
<p xml:lang="dan"><em type="bold">Tabel 3.3: Udvikling i udgifter til behandling i udlandet, 2003-2007 2003 2004 2005 2006 2007 2003-07 </em></p>
<p xml:lang="dan">Behandlinger, kr. 68.174 70.220 70.878 74.610 81.201 19 pct.</p>
<p>Transport, kr. 12.496 14.588 17.501 17.471 20.860 67 pct.</p>
<p>Hotel, kr. 10.409 11.700 11.292 11.621 14.373 38 pct.</p>
<p xml:lang="dan">91.079 96.508 99.671 103.702 116.434 28 pct.</p>
<p xml:lang="dan">Behandlingsophold 1.499 1.774 1.972 1.975 2.277 52 pct.</p>
<p xml:lang="dan">Raske ledsagere 1.080 1.137 1.452 1.415 1.759 63 pct.</p>
<p xml:lang="dan">Kilde: Finansministeriet.</p>
<p xml:lang="dan">Tabellen viser, at de samlede udgifter er steget med 28 pct., mens antallet af behandlingsophold er steget med hele 52 pct. i analyseperioden. Antallet af behandlingsophold er således steget betydeligt mere end de totale udgifter til behandlinger uden for Færøerne. Det betyder, at prisen på et gennemsnitlige behandlingsophold er faldende – den gennemsnitlige enhedspris pr. behandling er i perioden 18 Regnskabsposterne <em type="italic">42 Bygninger og arealer, 43 Tekniske installationer </em>og <em type="italic">46 Værktøjer og driftsmaterialer. </em></p>
<p xml:lang="dan">Budgetanalyse 20.11.2008 60 faldet med ca. 22 pct. fra en gennemsnitspris på ca. 45.500 kr. til ca. 35.600 kr. Hvis der antages en vis plausibel sammenhæng mellem en behandlingskompleksitet og den afregnede behandlingspris, kan udviklingen umiddelbart tolkes i retning af stadig mindre komplicerede patienter sende til behandling i udlandet.</p>
<p xml:lang="dan">Samtidigt er udviklingen i transportudgifterne steget med 67 pct. Denne udvikling kan tolkes som stadig mere ambulant behandling i udlandet, hvor færøske patienter har flere kontakter med udenlandske behandlingssteder i selve behandlingsforløbet. Mere herom nedenstående.</p>
<p xml:lang="dan">Antallet af raske ledsagere er endvidere steget med 63 pct. i perioden. Udviklingen i ledsagere bør analyseres nærmere med hensyn til behovet, særligt transportens voksende andel af de samlede udgifter taget i betragtning. Er det således nødvendig med ledsagere i godt 80 pct. af alle tilfælde?</p>
<p xml:lang="dan">Udviklingen i udgifterne til selve behandlingen uden for Færøerne skal blandt andet findes i visitationspraksis og manglende sammenhæng mellem visiterende og betalende institution.</p>
<p xml:lang="dan"><em type="italic">Visitationspraksis </em></p>
<p xml:lang="dan">Visitationspraksis for behandling i udlandet er overordnet styret af et visitationsnævn, der laver behandlingsaftaler med udenlandske sygehuse. Visitationsnævnet er forankret i Sundhedsministeriet og har desuden til formål at udarbejde og vedligeholde regler for visitation til udlandet, overvåge forbruget på de udenlandske behandlingssteder, udarbejde indstillinger om hjemtagning af behandlinger, eller ændrede aftaler med de udenlandske behandlingssteder, føre tilsyn med forholdet mellem udnyttelsen af de eksisterende specialer og udenlandske behandlinger samt håndtering af personspørgsmål omkring konkrete behandlinger. Visitationsnævnet varetager det løbende budgetansvar, men det er lovmæssigt givet, at det endelige budgetansvar påhviler den siddende sundhedsminister. Visitationsnævnet mødes månedligt med henblik på ovenstående formål og forpligtigelser, herunder opfølgning på den økonomiske opfølgning.</p>
<p xml:lang="dan">Visitationspraksis betyder, at der frit kan visiteres til danske sygehuse, hvis mulighederne for behandling på Færøerne vurderes udtømte, mens der arbejdes på opstilling af en såkaldt positivliste over udenlandske sygehuse, der kan visiteres til på baggrund af specialer19. Det betyder, at den enkelte overlæge frit kan visitere til et almindeligt dansk sygehus. Ønsker man at visitere til specielle behandlingssteder, skal en sådan visitation godkendes i visitationsnævnet. 19 Der foreligger forslag om en ændring af visitationspraksis, således at der fremover ude-lukkende arbejdes med en positivliste over behandlingssteder i Danmark, Island, Sverige,</p>
<p xml:lang="dan">Norge, Storbritannien m.fl. Denne er dog endnu ikke vedtaget.</p>
<p xml:lang="dan">Budgetanalyse 20.11.2008 61</p>
<p xml:lang="dan">Der er i interviewfasen givet udtryk for, at det typisk er den tilstedeværende lægekompetence, der er afgørende for, hvorvidt den enkelte patient sendes til behandling i Danmark eller andre steder uden for Færøerne. Det betyder, at vurderingen kan variere mellem forskellige læger med visitationsret. Der er i den sammenhæng ikke tradition for en samtidig økonomisk vurdering – det er en ren lægefaglig vurdering.</p>
<p xml:lang="dan">Dette er rigtigt i det enkelte tilfælde, men på mere overordnet niveau bør dette afspejle en mere økonomisk tilgang til anvendelse af behandling i udlandet. Der er ikke en umiddelbar bevidsthed omkring pris eller forløb for et givent behandlingsophold, der kan variere fra sygehus til sygehus. Der er således ingen sammenhæng mellem visitation og budgetansvar på dette område.</p>
<p xml:lang="dan"><em type="italic">Visitator, behandler og betaler </em></p>
<p xml:lang="dan">Sammenhængen mellem visitation, den behandlende institution i udlandet og den separate bevilling til betaling af udlandsbehandlinger er illustreret i nedenstående figur 3.1.</p>
<p xml:lang="dan"><em type="bold">Figur 3.1: Sammenhæng mellem visitator, behandler og betaler </em></p>
<p xml:lang="dan">Den betalende institution stiller en bevilling til rådighed for visitation af patienter til behandling i udlandet. Bevillingen stilles til rådighed uden mulighed for detailopfølgning på overordnede forventninger og krav til anvendelsen af bevillingen. Der findes således kun en kautionsanmodning, der er mere formel, end den er informativ. På den baggrund følges op på den enkelte regning uden konkret indblik i behandlingsforløb eller baggrund for visitation, herunder hvem der har visiteret. Regningen forholdes kun kautionen, og om den enkelte patient er færing. Der er således ingen direkte informationsudveksling mellem betaler og visitator (angivet med en stiplet pil).</p>
<p xml:lang="dan">De visitationsansvarlige visiterer, som beskrevet ovenstående til behandling i udlandet, uden obligatoriske overvejelser omkring økonomi. Når en patient er overdraget til behandling i udlandet, er der umiddelbart ikke direkte informationsud-</p>
<p xml:lang="dan">Tilstedeværende kompetencer afgør visitation til udlandet</p>
<p xml:lang="dan">Budgetanalyse 20.11.2008 62 veksling, eller løbende opfølgende opfølgning på behandlingen (angivet med stiplet pil). Information i forbindelse med obligatorisk kaution, der løber seks måneder fra behandlingsstart, foregår direkte mellem den visiterende læge og det udenlandske sygehus.</p>
<p xml:lang="dan">Den behandlende institution, det udenlandske sygehus, modtager patienten og behandler for den givne lidelse (diagnose). Det udenlandske sygehus kan henvende sig direkte til patienten i behandlingsforløbet, selvom det ønskes at henvendelsen sker til den visiterende læge. Det sker ved opfølgning, eller hvis behandlingen foregår helt eller delvist ambulant (patienten pendler mellem Færøerne og det udenlandske sygehus). Når patienten er færdigbehandlet på det udenlandske sygehus, udskrives patienten, eller overdrages til det færøske sygehusvæsen, hvis behandlingen kan fortsættes her. Herefter afregnes for udført behandling (solid pil).</p>
<p xml:lang="dan"><em type="bold">Konklusion og anbefaling </em></p>
<p xml:lang="dan">Processen viser, at manglende eller ufuldstændig informationsudveksling mellem de involverede led, giver meget lidt gennemsigtighed for den bevilligende myndighed, der udsteder en bevilling og modtager en regning, uden direkte indsigt i, hvad patienten er behandlet for. Det er således uklart, hvad man konkret får for den samlede bevilling til behandling i udlandet – og om det er de <span type="quote" xml:lang="dan">”rigtige”</span> og økonomisk mest fair patientforløb, der betales for.</p>
<p xml:lang="dan">Derfor kan man heller ikke vurdere, om der med fordel kan hjemtages visse behandlingstyper til det færøske sygehusvæsen, eller behandlingen kan håndteres via konsulentordninger med læger fra udenlandske sygehuse, der foretager behandlingen på Færøerne. Denne manglende detailinformation, giver meget ringe muligheder for at lave en konkret styring af udviklingen i udgifter til behandling i udlandet.</p>
<p xml:lang="dan"><em type="italic">Valcon anbefaler derfor, at der sikres langt bedre information til gavn for den overordnede styring, men også til gavn for den visitationsansvarlige, der skal bevidstgøres om prisen for en konkret behandling, men også om selve behandlingsforløbet. Hvor kan denne behandling udføres bedst og billigst? </em></p>
<p xml:lang="dan"><em type="italic">Det kræver, at den visitationsansvarlige helt eller delvist ansvarliggøres for opfølgning på patientforløbet uden for Færøerne, at visitationsnævnet får indsigt i hvem, der visiterer, hvorfor der visiteres, og om visitationen modsvarer den ydelse, der betales for. Budgetansvaret skal knyttes tættere på den visitationsansvarlige, og den nødvendige detailinformation skal tilflyde den betalende institution og visitator. </em></p>
<p xml:lang="dan">Budgetanalyse 20.11.2008 63</p>
<p xml:lang="dan"><em type="italic">Patienter behandlet i Danmark 2005 til 2008 </em></p>
<p xml:lang="dan">For en nærmere kvantitativ analyse af behandlingsaktivitet, behandlingstyper og den generelle udvikling i de samlede udgifter til behandlinger i udlandet, er der indhentet patientdata fra Sundhedsstyrelsen i Danmark. Data omfatter alle patienter med bopæl på Færøerne, der er behandlet på danske offentlige sygehuse i perioden 2005 til 200820. Grundet databrud har det ikke været muligt at indhente data for hele analyseperioden. Endvidere fokuseres der hovedsagelige på den stationære aktivitet.</p>
<p xml:lang="dan">Nedenstående tabel 3.4 viser, at antallet af stationære kontakter på danske sygehuse har haft en svag faldende tendens siden 2005, mens der i samme periode har været en markant stigning i antallet af ambulante besøg. Denne udvikling er i interviewfasen ligeledes blevet bekræftet.</p>
<p xml:lang="dan"><em type="bold">Tabel 3.4: Udvikling i antal behandlinger i Danmark, 2005-2008 2005 2006 2007 2008F 2005-08 </em></p>
<p xml:lang="dan">Stationære kontakter 1.242 1.199 1.162 1.128 -9 pct.</p>
<p xml:lang="dan">Ambulante kontakter 4.001 4.210 4.688 4.970 24 pct.</p>
<p xml:lang="dan">Kilde: Sundhedsstyrelsen i Danmark.</p>
<p xml:lang="dan">Tabel 3.5 viser udviklingen i antallet patienter under behandling i Danmark med henholdsvis én ambulant kontakt, 2-5 ambulante kontakter, 6-10 ambulante kontakter og mere end 10 ambulante kontakter i behandlingsforløbet. Tabellen viser, at særligt antallet patienter der har 2-5 ambulante kontakter i behandlingsforløbet har været stigende – ca. 35 pct. er denne gruppe steget fra 2003 til 200721.</p>
<p xml:lang="dan"><em type="bold">Tabel 3.5: Udvikling i ambulante behandlinger pr. patient i Danmark, 2003-2007 2003 2004 2005 2006 2007 </em>1 kontakt 704 732 776 772 825 2-5 kontakter 757 870 1.014 945 1.029 6-10 kontakter 218 287 297 327 242 10+ kontakter 226 346 309 388 245 </p>
<p xml:lang="dan">Kilde: Sundhedsministeriet.</p>
<p xml:lang="dan">Der er således tegn på en substitution fra stationær til ambulant behandling. Det er i den forbindelse nærliggende at trække en parallel til de totale transportudgifter til behandlinger i udlandet. Påvirker denne udvikling transportudgifterne i opadgå-20 Der er indsamlet data for første halvår 2008. Erfaringsmæssigt er der dog stor forsinkelse i sygehusenes registreringer af behandlinger, hvorfor 2008-tallene er forbundet med en vis usikkerhed. 21 Tabellen medtager årene 2003-2004, der er tilgængelige i Sundhedsministeriet, og hvor der er sket markant udvikling i antallet af patienter i de forskellige kategorier.</p>
<p xml:lang="dan">Budgetanalyse 20.11.2008 64 ende retning? Betyder det, at der med fordel kan hjemtages ambulante behandlinger, således den ambulante del af behandlingen foregår på Færøerne?</p>
<p xml:lang="dan">For en nærmere analyse af de færøske patienter behandlet i Danmark, er samtlige stationære behandlingskontakter på Færøerne i 2007 grupperet efter den danske DRG-grupperingslogik22. Det betyder, at behandlingskontakterne på Færøer-ne og i Danmark direkte kan sammenlignes på et klinisk niveau.</p>
<p type="listitem" xml:lang="dan">Figur 3.2 viser behandlingsaktiviteten på Færøerne og for færøske patienter behandlet i Danmark fordelt på MDC-grupper. De 25 MDC gruppers definitioner er  gengivet nedenstående, hvor de typiske specialer er angivet i parentes.</p>
<p type="listitem" xml:lang="dan">MDC 1: Sygdomme i nervesystemet (neurologi, neurokirurgi)</p>
<p type="listitem" xml:lang="dan">MDC 2: Øjensygdomme (oftalmologi)</p>
<p type="listitem" xml:lang="dan">MDC 3: Øre-, næse- og halssygdomme (oto-, rhino-, laryngologi)</p>
<p type="listitem" xml:lang="dan">MDC 4: Sygdomme i åndedrætsorganerne (lungekirurgi, lungemedicin)</p>
<p type="listitem" xml:lang="dan">MDC 5: Sygdomme i kredsløbsorganerne (thoraxkirurgi, karkirurgi, kardiologi)</p>
<p type="listitem" xml:lang="dan">MDC 6: Sygdomme i fordøjelsesorganerne (gastroenterologi)</p>
<p type="listitem" xml:lang="dan">MDC 7: Sygdomme i lever, galdeveje og bugspytkirtel (hepatologi)</p>
<p type="listitem" xml:lang="dan">MDC 8: Sygdomme i muskel-skeletsystemet og bindevæv (ortopædkirurgi, reumatologi)</p>
<p type="listitem" xml:lang="dan">MDC 9: Sygdomme i hud, underhud og mamma (dermatologi, mammakirurgi)</p>
<p type="listitem" xml:lang="dan">MDC 10: Endokrine sygdomme, ernærings- og stofskiftesygdomme (endokrinologi)</p>
<p type="listitem" xml:lang="dan">MDC 11: Nyre- og urinvejssygdomme (nefrologi)</p>
<p type="listitem" xml:lang="dan">MDC 12: Sygdomme i mandlige kønsorganer (urologi)</p>
<p type="listitem" xml:lang="dan">MDC 13: Sygdomme i kvindelige kønsorganer (gynækologi)</p>
<p type="listitem" xml:lang="dan">MDC 14: Fødsel, barsel og sygdomme under svangerskab (obstetrik)</p>
<p type="listitem" xml:lang="dan">MDC 15: Sygdomme i perinatalperioden (pædiatri)</p>
<p type="listitem" xml:lang="dan">MDC 16: Sygdomme i blod og bloddannende organer (hæmatologi)</p>
<p xml:lang="dan"><em type="italic">MDC 17: </em>Svulster i lymfatisk og bloddannende væv (onkologi) 22 Sundhedsstyrelsen i Danmark har inden for de seneste år udviklet et dansk casemix-system, bestående af Diagnose Relaterede Grupper (DRG). Formålet med udviklingen af systemet har været at få en beskrivelse af sygehusenes produktion, som tager hensyn til forskelle i patienternes sammensætning med hensyn til ressourceforbrug ved behandling. </p>
<p xml:lang="dan">Systemet består endvidere af 25 hoveddiagnosegrupper såkaldte MDC-grupper (Major</p>
<p xml:lang="dan">Diagnostic Categories). Disse grupper omfatter typisk et større organsystem, f.eks. nerve-systemet eller åndedrætsorganerne.</p>
<p type="listitem" xml:lang="dan">Budgetanalyse 20.11.2008 65</p>
<p type="listitem" xml:lang="dan">MDC 18: Infektionssygdomme og parasitære sygdomme (infektionsmedicin)</p>
<p type="listitem" xml:lang="dan">MDC 19: Psykiske sygdomme (psykiatri)</p>
<p type="listitem" xml:lang="dan">MDC 20: Misbrug (plastikkirurgi)</p>
<p type="listitem" xml:lang="dan">MDC 21: Ulykkestilfælde og forgiftninger</p>
<p type="listitem" xml:lang="dan">MDC 22: Forbrændinger</p>
<p type="listitem" xml:lang="dan">MDC 23: Øvrige</p>
<p type="listitem" xml:lang="dan">MDC 24: Signifikant multitraume (inter medicin)</p>
<p><em type="italic">MDC 25: </em>HIV infektion (infektionsmedicin) </p>
<p xml:lang="dan">Figuren viser en stor lighed mellem de patienter, der sendes til behandling i Danmark, og de patienter, der behandles på Færøerne.</p>
<p xml:lang="dan"><em type="bold">Figur 3.2: Behandling af færøske patienter fordelt på MDC grupper, 2007 </em>02004006008001.0001.2001.4001.6001 2 3 4 5 6 7 8 9 10 11 12 13 14 15 16 17 18 19 20 21 22 23 24 25050100150200250300350 </p>
<p xml:lang="dan">Færøerne (venstre akse)</p>
<p xml:lang="dan">Danmark (højre akse)</p>
<p xml:lang="dan">Kilde: Sundhedsministeriet, Færøerne, og Sundhedsstyrelsen, Danmark.</p>
<p xml:lang="dan">De overordnede diagnosegrupper, som hovedsageligt bliver behandlet i Danmark, er også diagnosegrupper, der <span type="quote" xml:lang="dan">”fylder meget”</span> i behandlingen på Færøerne. Det er typisk MDC gruppe 5, sygdomme i kredsløbsorganerne, der vedrører behandlinger for hjertesygdomme, herunder pacemaker-operationer, og MDC gruppe 8, sygdomme i muskel-skeletsystemet og bindevæv, der vedrører ortopædkirurgi. Der er i analysen ingen indikation på diagnosegrupper, hvor patienter konsekvent sendes til behandling i Danmark.</p>
<p xml:lang="dan">For at analysere nærmere på spredningen inden for de enkelte MDC grupper kan behandlingsaktiviteten analyseres på det lavere DRG-niveau. DRG-grupperne inden for hver af de overordnede MDC-grupper er grundlæggende opbygget således, at de første DRG-grupper er de mest komplicerede og derfor mest udgifts-</p>
<p xml:lang="dan">Budgetanalyse 20.11.2008 66 tunge23. Det er derfor interessant at analysere, hvordan behandlingsaktiviteten på dette niveau fordeler sig mellem behandlinger på Færøerne og i Danmark. Sendes de mest komplicerede patienter f.eks. til Danmark? Der er taget udgangspunkt i MDC-gruppe 5 og 8, der samlet set udgør 78 pct. af alle behandlinger af færøske patienter gennemført i Danmark i 2007.</p>
<p xml:lang="dan">Figur 3.3 viser antallet af behandlinger grupperet til MDC-gruppe 5, sygdomme i kredsløbsorganerne.</p>
<p xml:lang="dan"><em type="bold">Figur 3.3: Behandling af færøske patienter fordelt på MDC gruppe 5, 2007 </em>050100150200250503506509513515518520526528530533535538539542543545549550553555557558560 </p>
<p xml:lang="dan">Færøerne</p>
<p>Danmark</p>
<p xml:lang="dan">Kilde: Sundhedsministeriet, Færøerne, og Sundhedsstyrelsen, Danmark.</p>
<p xml:lang="dan">Figuren viser, at i hvert fald en af de mere komplicerede behandlinger foregår i Danmark. DRG gruppe 50924, by-pass operationer, gennemføres konsekvent i Danmark. Derudover er der ikke en klar systematik mellem hvilke behandlinger, der foretages på Færøerne og i Danmark. Behandlingsmønstret er meget spredt inden for diagnosegruppen, der således er spredt til de fleste behandlinger.</p>
<p xml:lang="dan">Figur 3.4 viser den tilsvarende opgørelse for MDC-gruppe 8, sygdomme i muskelskeletsystemet og bindevæv. 23 DRG-systemet er opbygget som et beslutningstræ, hvor hoveddiagnosen bestemmer</p>
<p xml:lang="dan">MDC-gruppen, mens kirurgiske- og behandlingskoder bestemmer DRG-gruppen. Således er de første DRG-grupper oftest tunge kirurgiske grupper, dernæst kommer de lettere ki-rurgiske grupper, herefter de tunge medicinske grupper, for at ende med de rene observa-tionsgrupper. 24 Se Sundhedsstyrelsens Visual DkDRG for nærmere beskrivelse af DRG-grupperne – www.visualdkdrg.sst.dk/2008/.</p>
<p xml:lang="dan">Budgetanalyse 20.11.2008 67</p>
<p xml:lang="dan"><em type="bold">Figur 3.4: Behandling af færøske patienter fordelt på MDC gruppe 8, 2007 </em>050100150200250802805811813815818820822824827830832835836838839841844846850853855857859860862864 </p>
<p xml:lang="dan">Færøerne</p>
<p>Danmark</p>
<p xml:lang="dan">Kilde: Sundhedsministeriet, Færøerne, og Sundhedsstyrelsen, Danmark.</p>
<p xml:lang="dan">Figuren viser, at der inden for denne MDC-gruppe umiddelbart ingen systematik er i hvilke behandlinger, der gennemføres på Færøerne og i Danmark. Behandlingsgrupperne er spredt – og der er en klar tendens til, at langt de fleste patienter behandlet i Danmark ligger i den <span type="quote" xml:lang="dan">”lette”</span> ende.</p>
<p xml:lang="dan">Fordelingen af behandlingerne gennemført i Danmark for de to udvalgte MDCgrupper viser, at der kun er meget lidt systematik omkring patientgrupper, der visiteres til Danmark. Dette behandlingsbillede kan skyldes forskellige faktorer som f.eks. manglende dækning af de aktuelle specialer, manglende kapacitet eller generelle ventelister for de givne diagnosegrupper.</p>
<p xml:lang="dan"><em type="bold">Konklusion og anbefaling </em></p>
<p xml:lang="dan">Behandlingsbilledet kan også betyde, at praksis omkring visitation til behandling i Danmark ikke er systematiseret, og at behandling i Danmark er at sidestille med at sende en patient til behandling på en <span type="quote" xml:lang="dan">”søsterafdelingen”</span>. Analysen har således ikke identificeret tilbagevendende problemer med kapacitet eller ventelister. Samtidigt er visitator som beskrevet ikke budgetansvarlig.</p>
<p xml:lang="dan">Valcon anbefaler, at denne simple analyse giver anledning til to overvejelser: Skal man helt droppe visse specialer og sende alle patienter til Danmark, eller skal alle patienter så vidt muligt hjemtages til behandling på Færøerne. Dette vil selvsagt have økonomiske konsekvenser i opad eller nedadgående retning for sygehusøkonomien og puljen til behandling i udlandet. <span type="quote" xml:lang="dan">”Man kan ikke opretholde beredskabet uden en vis form for aktivitet …”</span></p>
<p xml:lang="dan">Budgetanalyse 20.11.2008 68</p>
<p xml:lang="dan"><em type="bold">Manglende redskaber for god økonomistyring </em></p>
<p xml:lang="dan">Det er kendetegnende for de områder, der er identificeret på baggrund af interviews og regnskabsanalyse, at der er generel mangel på processer og redskaber for god styring – god økonomistyring er i sig selv den mest kritiske driver for udviklingen i økonomien. Hovedårsagen til de tilbagevendende budgetoverskridelser er, som beskrevet indledningsvist, manglende gennemsigtighed, som først og fremmest skal forbedres, hvis man ønsker en bedre og mere stram styring af sin økonomi – og undgå budgetoverskridelser.</p>
<p xml:lang="dan">God økonomistyring er helt overordnet kendetegnet ved at sikre et godt informationsgrundlag omkring planlægning og optimering af indsats og ressourceudnyttelse. Dette kan ikke siges at være fuldt opfyldt hverken på politisk, ministerielt eller sygehusniveau. Betingelserne er heller ikke tilstede.</p>
<p xml:lang="dan">Den økonomiske styring er ensidigt baseret på udgiftsstyring, der er helt afkoblet selve behandlingsaktiviteten. Det gælder både på den helt overordnede styring af sygehusvæsenet, styringen af det enkelte sygehus og detailstyringen af den enkelte afdeling. Der styres kun på de anvendte ressourcer, fordi man ikke løbende kan følge op på produktionen – det vil sige behandlingsaktiviteten. Der mangler redskaber, der sikrer et faktuelt grundlag – et røntgenbillede af den samlede økonomiske situation på alle organisationsniveauer.</p>
<p xml:lang="dan">Som beskrevet i afsnittet om den interne økonomistyring søger den centrale sygehusadministration at understøtte en samlet styring af udviklingen af lønudgifterne, men denne styring er utilstrækkelig i forhold til at forklare afvigelser, der måske kunne være undgået. I et tænkt eksempel vil stigende udgifter naturligt kunne forklares af stigende behandlingsaktivitet. Stigende behandlingsaktivitet kan betyde bedre udnyttelse af beredskabet (i økonomiske termer <span type="quote">”kapitalapparatet”</span>) og dermed faldende enhedspriser, hvorfor økonomien reelt er blevet bedre. Sådanne afgørende nuancer forsvinder i en ensidig fokusering på ramme- og budgetstyring.</p>
<p xml:lang="dan">Den nuværende styring er karakteriseret ved at være umiddelbar reaktiv og inputfokuseret. Samtidigt har den centrale ledelse kun begrænsede muligheder for at iværksætte korrigerende handlinger i forhold til en given økonomisk udvikling. Sygehusafdelingerne har stor frihed til at handle på egen hånd, hvilket reducerer den centrale administrations manøvremuligheder.</p>
<p xml:lang="dan">Fremadrettet er der ikke tegn på, at en mere stram styring og kobling af økonomi og aktivitet vil påvirke den lægefaglige kvalitet, så længe der er klart definerede ansvarsområder, og de rigtige processer og værktøjer stilles til rådighed. Det vil understøtte den samlede styring samtidigt med, at klare ansvarsområder netop giver mulighed for at ansvarliggøre de enkelte ledelser for deres økonomiske <span type="quote" xml:lang="dan">”Vi er bagud. Vi sidder med gammeldags rammestyring …”</span></p>
<p xml:lang="dan">Budgetanalyse 20.11.2008 69 dispositioner. Det vil også give de ansvarlige mulighed for at forklare en given udvikling i økonomien på et faktuelt grundlag.</p>
<p xml:lang="dan">Budgetanalyse 20.11.2008 70 <em type="bold">4. Opsummering – og forslag til forbedringer </em></p>
<p xml:lang="dan">For at styrke den fremadrettede styring af den samlede sygehusøkonomi kan der opstilles en række muligheder for både at styrke den interne økonomistyring såvel som den overordnede politiske bevillingsstyring.</p>
<p xml:lang="dan">Det er først og fremmest en klar svækkelse af den eksisterende styring på alle niveauer og deraf handlemuligheder, at fokus kun er på udgifter – helt afkoblet selve produktionen.</p>
<p xml:lang="dan"><em type="bold">Den overordnede bevillingsstyring </em></p>
<p xml:lang="dan">Lagtingets politikere skal tage stilling til, hvad de vil have for pengene – en mere aktiv stillingtagen til de udbudte behandlingsformer er nødvendig. På nuværende tidspunkt fokuseres ensidigt på overholdelse af bevillingsrammen.</p>
<p xml:lang="dan">Den bevilligende myndighed bør i stedet forholde sig kritisk til, hvilke behandlingstilbud, der skal være repræsenteret, og hvilke specialer befolkningsgrundlaget reelt kan bære. Det politiske niveau på Færøerne bør indtage samme rolle, som regionerne har i det danske sundhedsvæsen. Regioner laver de overordnede planer og sikrer en rationel udnyttelse af specialer og behandlingstilbud indenfor de regionale grænser.</p>
<p xml:lang="dan">Når man politisk har truffet beslutning om det niveau, man ønsker det færøske sygehusvæsen skal befinde sig på, skal det samtidig sikres, at midlerne fordeles på en sådan måde, at det understøtter de udstukne rammer. Det er således nødvendigt at overgå fra en simpel rammestyring til en mere detaljeret bevillingsstyring. <span type="quote" xml:lang="dan">”Der er ingen, der har blandet sig i, hvad pengene bliver brugt til …”</span></p>
<p xml:lang="dan">Budgetanalyse 20.11.2008 71</p>
<p xml:lang="dan"><em type="bold">Aktivitetsstyring </em></p>
<p xml:lang="dan">Løbende opgørelser på diagnose- og behandlingstypeniveau vil sikre et langt bedre grundlag for styring af sygehusene – såkaldt aktivitetsstyring. Aktivitetsstyring understøtter en langt større gennemsigtighed og forståelse for udgifternes udvikling. Anvendelse af aktivitetsregistreringen kan rent styringsmæssigt give et klart billede af, hvilke behandlinger der udføres, og fremadrettet hvilke udgifter de medfører. Dette er en vigtig del i en fremadrettet økonomistyring, hvis man ønsker at knytte aktivitet og økonomi tættere sammen. Koblingen af økonomi og aktivitet har erfaringsmæssigt kvalificeret økonomidiskussionen lige fra afdelingsniveau til sygehus-, region- og ministerniveau.</p>
<p xml:lang="dan"><em type="bold">Næste skridt </em></p>
<p xml:lang="dan">De nuværende patientadministrative systemer har vist sig uegnede til dataudtræk og dermed også aktivitetsstyring, hvorfor et projekt omkring elektroniske patientjournaler (EPJ) er igangsat. Næste skridt er derfor at færdiggøre arbejdet med implementering af EPJ, og det skal samtidig sikres, at systemet indeholder et anvendeligt modul til statistiske analyser.</p>
<p xml:lang="dan"><em type="italic">Tidshorisont </em>: EPJ forventes færdigimplementeret i løbet af 2009 </p>
<p xml:lang="dan"><em type="italic">Effekt </em>: Meget stor </p>
<p xml:lang="dan"><em type="italic">Ressourceindsats </em>: Lille, udover nuværende indsats på EPJ </p>
<p xml:lang="dan"><em type="bold">Næste skridt </em></p>
<p xml:lang="dan">For at sikre tilstrækkelig tid til at gennemføre den politiske proces og deraf følgende prioritering bør man overgå til flerårige budgetter, hvor der kan forhandles ikke blot for det kommende år, men også træffes strategiske beslutninger, som rækker længere frem i tiden. Derudover vil en opdeling af bevillingerne i en detaljeret grund- og aktivitetsbevilling sikre, at der ikke utilsigtet omfordeles midler mellem rammerne, samtidig med at sygehusene kan synliggøre de faktiske omkostninger forbundet med den daglige drift.</p>
<p xml:lang="dan"><em type="italic">Tidshorisont </em>: En ændring af budgetprocessen kræver beslutning i Lagtinget, og forslag om ændring har været fremsat tidligere. Processen idriftsættes i forbindelse med næste finanslov </p>
<p xml:lang="dan"><em type="italic">Effekt </em>: Stor </p>
<p xml:lang="dan"><em type="italic">Ressourceindsats </em>: Større indsats de(t) første år, derefter samme indsats som i dag, men fordelt over en større del af året. </p>
<p xml:lang="dan">Budgetanalyse 20.11.2008 72</p>
<p xml:lang="dan"><em type="bold">Ledelsesinformation – løbende aktivitetsopgørelser </em></p>
<p xml:lang="dan">Aktivitetsstyring kræver opsamling af de registrerede diagnose- og behandlingskoder. Analysen har vist, at behandlingsaktiviteten rent datamæssigt ikke trækkes systematisk ud af de centrale registreringssystemer i dag. Derfor skal der fremadrettet som minimum laves månedlige udtræk til sygehus- og afdelingsledelser, der styrker den økonomiske styring og ved at kvalificere forklaringsmulighederne ved budgetfravigelser. Den nuværende udrulning af EPJ bør sikre et fremtidigt grundlag for løbende aktivitetsopgørelser.</p>
<p xml:lang="dan"><em type="bold">Kobling af aktivitet og økonomi – udvikling af DRG-system </em></p>
<p xml:lang="dan">For at understøtte aktivitetsstyring vil det være relevant at gruppere behandlingsaktiviteten efter et såkaldt casemix-system – f.eks. den danske diagnoserelaterede gruppering. En DRG-gruppering af behandlingsaktiviteten vil give et bedre grundlag for at diskutere udviklingen – både i form af behandlingstyper og ressourcer.</p>
<p xml:lang="dan">Som det er vist i analysen af færøske patienter behandlet i Danmark, giver en sådan gruppering bedre mulighed for mere kvalificeret analyse af behandlingsaktiviteten. Den registrerede behandlingsaktivitet kan endvidere grupperes direkte med den danske grupperingslogik, da det færøske sundhedsvæsen registrerer diagnoser og behandlingskoder efter samme kliniske system som i Danmark.</p>
<p xml:lang="dan"><em type="bold">Næste skridt </em></p>
<p xml:lang="dan">I sammenhæng med etableringen af EPJ skal der etableres en egentlig rapporteringscyklus, herunder identifikation af relevante modtagere og ansvarlige for etableringen af ledelsesinformationen, en proces for udtræk af aktivitetsdata, design af rapporter m.v.</p>
<p xml:lang="dan"><em type="italic">Tidshorisont </em>: Kan først tages i drift, når EPJ er på plads – men analyse og design kan med fordel påbegyndes inden. </p>
<p xml:lang="dan"><em type="italic">Effekt </em>: Stor </p>
<p xml:lang="dan"><em type="italic">Ressourceindsats </em>: Mellem, kræver separat projekt og muligvis ekstern assistance, kan evt. starte simpelt og siden videreudvikles til reel performance management. </p>
<p xml:lang="dan">DRG har vist sig som et glimrende grundlag for faktuelle økonomidiskussioner</p>
<p xml:lang="dan">Budgetanalyse 20.11.2008 73</p>
<p xml:lang="dan"><em type="bold">Klart definerede budgetansvarsområder </em></p>
<p xml:lang="dan">Der mangler på flere områder klart definerede roller med hensyn til budgetansvar – særligt mellem sygehusledelse og afdelingsledelser. Som led i en udvikling mod en mere proaktiv økonomistyring kan der med fordel ske en præcisering af opgaver, pligter, ansvar og roller i forbindelse med den interne styring af sygehusets økonomi. Klart beskrevet ansvar giver større omkostningsbevidsthed og incitament for såkaldt <span type="quote" xml:lang="dan">”early warning”</span> med hensyn til beslutninger, der påvirker udgiftsudviklingen. Det kræver dog samtidigt, at der stilles detaljeret økonomisk information til rådighed for de budgetansvarlige – f.eks. priser på medicin eller behandlinger i udlandet. Indkøb af særlig dyr medicin og visitation til behandling i udlandet er netop to gode eksempler på områder uden klart definerede budgetansvar.</p>
<p xml:lang="dan"><em type="bold">Næste skridt </em></p>
<p xml:lang="dan">For at skabe en sammenhæng mellem aktivitet og økonomi via et DRGsystem er det nødvendigt at etablere en omkostningsdatabase på de tre sygehuse. Databasen skal indeholde oplysninger om de gennemførte behandlinger og disse behandlingers omkostninger, således at der kan udregnes enhedsomkostninger. Når databasen er etableret, kan man som udgangspunkt vælge at benytte den danske DRG-grupperingsnøgle – men med de færøske omkostninger – da der formentlig ikke er væsentlige forskelle på danske og færøske patienter.</p>
<p xml:lang="dan"><em type="italic">Tidshorisont </em>: Kan først gå i drift, når EPJ er på plads – men arbejdet med etablering af omkostningsdatabasen kan påbegyndes inden, så den er klar, når EPJ går i drift </p>
<p xml:lang="dan"><em type="italic">Effekt </em>: Meget stor </p>
<p xml:lang="dan"><em type="italic">Ressourceindsats </em>: Stor, kræver separat projekt og sandsynligvis ekstern assistance </p>
<p xml:lang="dan">Budgetanalyse 20.11.2008 74</p>
<p xml:lang="dan"><em type="bold">Organisering af administrative kompetencer og opgaver </em></p>
<p xml:lang="dan">Der er i interviewfasen blevet peget på, at der mangler reelle administrative kompetencer på afdelingsniveau. Ønsker sygehusledelsen at skubbe yderligere administrativt ansvar ud på afdelingerne, bør det sikres, at opgaven rent faktisk kan løftes lokalt. En situation med manglende administrative kompetencer på sygehusafdelingerne kan medføre en risiko for, at selv mindre lokale administrative opgaver og problemstillinger tilflyder sygehusledelsen. Lokale problemstillinger bør kun sjældent fjerne sygehusledelsens fokus på den overordnede drift, da overblikket kan forsvinde i for stor involvering i detailstyring.</p>
<p xml:lang="dan"><em type="bold">Næste skridt </em></p>
<p xml:lang="dan">For at løfte disse administrative opgaver bør det overvejes at ansætte et antal sygehusøkonomer – med opfølgningsansvar enten på center- eller afdelingsniveau. Disse sygehusøkonomer kan, afhængigt af sygehusets og/eller afdelingernes størrelse placeres decentralt eller centralt i administrationen. Vigtigst er det, at de udfylder en egentlig kontrolfunktion og ikke blot indtager en bogholderfunktion.</p>
<p xml:lang="dan"><em type="italic">Tidshorisont </em>: Kan påbegyndes umiddelbart </p>
<p xml:lang="dan"><em type="italic">Effekt </em>: Mellem </p>
<p xml:lang="dan"><em type="italic">Ressourceindsats </em>: Mindre indsats at etablere, den øgede administration på afdelingsniveau skulle gerne modsvares af mindre administration og detailstyring på sygehusledelsesniveau </p>
<p xml:lang="dan"><em type="bold">Næste skridt </em></p>
<p xml:lang="dan">Rent praktisk bør der udarbejdes klare instrukser til (nye) budget- og økonomiansvarlige, der beskriver, hvilke forpligtigelser budget- og økonomiansvar medfører. Sygehusledelsen arbejder på nuværende tidspunkt med at lægge yderligere ansvar ud til de enkelte ledelser, således de lægefaglige beslutninger knyttes tættere til de økonomiske konsekvenser.</p>
<p xml:lang="dan"><em type="italic">Tidshorisont </em>: Kan påbegyndes umiddelbart </p>
<p xml:lang="dan"><em type="italic">Effekt </em>: Mellem </p>
<p xml:lang="dan"><em type="italic">Ressourceindsats </em>: Mindre indsats at etablere, men kræver mere administration, såfremt der udpeges nye budget- og økonomiansvarlige </p>
<p xml:lang="dan">Budgetanalyse 20.11.2008 75</p>
<p><em type="bold">Medicin </em></p>
<p xml:lang="dan">For at sikre større fokus på udviklingen i medicinudgifterne kan der med fordel oprettes en pulje til indkøb af særlig dyr medicin. Det vil understøtte større bevågenhed og en bevægelse væk fra en tilbagevendende <span type="quote" xml:lang="dan">”budgetoverraskelse”</span> – og undgå store chok til udgifterne drevet af få, men medicinsk dyre patienter. Baggrunden for eventuelle ansøgninger om ekstrabevillinger bliver samtidigt langt mere kvalificerede, hvad angår udviklingen i medicinudgifterne.</p>
<p xml:lang="dan"><em type="bold">Udenlandspuljen </em></p>
<p xml:lang="dan">Betaling for behandling i udlandet sker uden sammenhæng mellem visitator og betaler. Der er umiddelbart ingen eller kun meget overordnet information og gennemsigtighed i processen, hvilket gør det meget vanskeligt at lave andet end rammestyring af udlandspuljen.</p>
<p xml:lang="dan">Budgetansvaret påhviler således Sundhedsministeriet, og i sidste ende ministeren, der i praksis er uden mulighed for løbende påvirkning af visitationerne, mens de visitationsansvarlige henviser patienterne uden at have tilstrækkelig information om de udgifter, der genereres.</p>
<p xml:lang="dan">Der bør derfor sikres langt bedre information til gavn for den overordnede styring, men også til gavn for den visitationsansvarlige, der skal bevidstgøres om prisen</p>
<p xml:lang="dan"><em type="bold">Næste skridt </em></p>
<p xml:lang="dan">Der skal laves en analyse af de nuværende medicinudgifter, herunder en definition af hvilke præparater, som skal være omfattet af en pulje til særlig dyr medicin. Her kan man muligvis tage udgangspunkt i tilsvarende lister i andre nordiske lande, der også arbejder med sådanne puljer/bevillinger. Det skal desuden besluttes, hvor en sådan bevilling placeres ansvarsmæssigt – er det en separat bevilling som til apparatur eller et rammebudget som til løn – ligesom der skal designes en proces for ansøgning om og udbetaling af midler fra puljen.</p>
<p xml:lang="dan"><em type="italic">Tidshorisont </em>: En opsplitning af de nuværende rammebudgetter så der er afsat separate midler til medicin, kan gøres ifm den årlige budgetproces. Etableres en egentlig selvstændig bevilling kræver det vedtagelse i Landstinget ifm finanslovsprocessen </p>
<p xml:lang="dan"><em type="italic">Effekt </em>: Mellem </p>
<p xml:lang="dan"><em type="italic">Ressourceindsats </em>: Stor, driftsansvar skal placeres, og der skal etableres en <span type="quote" xml:lang="dan">”gatekeeper”</span> funktion </p>
<p xml:lang="dan">Budgetanalyse 20.11.2008 76 for en konkret behandling, men også om selve behandlingsforløbet. Hvor kan denne behandling udføres bedst og billigst?</p>
<p xml:lang="dan">Det kræver, at den visitationsansvarlige helt eller delvist ansvarliggøres for opfølgning på patientforløbet uden for Færøerne, at visitationsnævnet får indsigt i hvem der visiterer, hvorfor der visiteres og om visitationen modsvarer den ydelse, der betales for. Budgetansvaret skal knyttes tættere på den visitationsansvarlige, og den nødvendige detailinformation skal tilflyde den betalende institution og visitator.</p>
<p xml:lang="dan"><em type="bold">Specialeplanlægning </em></p>
<p xml:lang="dan">Ved specialeplanlægningen bør der gennemføres konsekvensanalyser både i forhold til de faktiske udgifter, men også i forhold til udlandsbehandlinger og behandlinger via konsulenter. Det bør være et bevidst politisk valg, om man vil opretholde et speciale, og det skal bl.a. gøres på baggrund af en vurdering af de totale økonomiske effekter: Kan man nedbringe antallet af patienter behandlet i udlandet, og</p>
<p xml:lang="dan"><em type="bold">Næste skridt </em></p>
<p xml:lang="dan">Som det allerede er påbegyndt, bør der udarbejdes egentlige positivlister, på baggrund af hvilken den visitationsansvarlige kan henvise patienter. Det er afgørende, at positivlisten ikke udelukkende udarbejdes på baggrund af kliniske argumenter, men at den også kobles med økonomiske effekter.</p>
<p xml:lang="dan">Således kan man starte med at udvælge de sygehuse og afdelinger, hvor man finder det klinisk relevant at behandle patienterne. Dernæst bør der indledes forhandling med disse, så der kan udarbejdes prisoversigter. På baggrund heraf kan de mest omkostningseffektive behandlingssteder (f.eks. 3 pr. behandlingsområde) udvælges og indgå i positivlisten.</p>
<p xml:lang="dan">Der findes allerede en række aftaler med eksisterende sygehuse, ligesom forhandlinger på baggrund af det nuværende udkast til positivliste alligevel skulle gennemføres. Der udestår derfor en gennemgang af, om der er tilstrækkeligt med alternative behandlingssteder på listen samt en økonomisk prioritering og udvælgelse af de steder, som skal indgå i listen. I den forbindelse bør eksisterende aftaler – herunder med Rigshospitalet – analyseres med henblik optimering.</p>
<p xml:lang="dan"><em type="italic">Tidshorisont </em>: En forhandling og prioritering burde kunne gennemføres i løbet af 2-3 måneder </p>
<p xml:lang="dan"><em type="italic">Effekt </em>: Meget stor </p>
<p xml:lang="dan"><em type="italic">Ressourceindsats </em>: Betydelig indsats i første udarbejdelse af listen. Derefter mindre indsats i løbende vedligeholdelse og videreudvikling. </p>
<p xml:lang="dan">Budgetanalyse 20.11.2008 77 er det udgiftseffektivt i forhold til en konsulentordning, hvor udenlandske speciallæger behandler patienter på Færøerne? Stilles der det rigtige grundlag til rådighed i form af beregnede enhedspriser gennem kobling af aktivitet og økonomi, vil specialeplanlægning kunne foretages på et langt mere kvalificeret grundlag.</p>
<p xml:lang="dan">Note: Se www.sst.dk/Planlaegning_og_behandling/Medicinsk_teknologivurdering for yder-ligere information om MTV.</p>
<p xml:lang="dan"><em type="bold">Samlet oversigt over indsatsområder </em></p>
<p xml:lang="dan">Nedenstående er der opstillet en matrix, der grafisk viser en kvalitativ vurdering af forholdet mellem tidshorisont, effekt og ressourceindsats for hver enkelt af de ovenstående forbedringsområder relativt til hinanden. Vurderingen er baseret på en samlet vurdering af realiseringsgevinsten i forhold til tid, ressourceindsats og effekt – og giver et bedre overblik over prioritering og indsats i forhold til potentielle forbedringstiltag. Således vises tidshorisonten for indsatsen vandret, effekten af indsatsen lodret, mens størrelsen af boblerne indikerer ressourceindsatsen forbundet hermed.</p>
<p xml:lang="dan"><em type="bold">Næste skridt </em></p>
<p xml:lang="dan">Konsekvensanalyserne bør gennemføres som egentlige cost-benefit analyser, i stil med de såkaldte MTV’er (Medicinsk Teknologi Vurdering). Det vil være en meget stor opgave at analysere samtlige eksisterende specialer på Færøerne. I stedet foreslås det, at såfremt det besluttes at arbejde med enhedsomkostninger i sygehusvæsenet, kan man på baggrund af disse udvælge særligt dyre områder/specialer til nærmere analyse og evt. sanering af antallet af specialer.</p>
<p xml:lang="dan"><em type="italic">Tidshorisont </em>: Det fremadrettede arbejde med konsekvensanalyser kan for så vidt igangsættes umiddelbart, idet resultaterne allerede nu kan og bør anvendes i beslutningsprocessen på sygehusniveau. </p>
<p xml:lang="dan"><em type="italic">Effekt </em>: Stor </p>
<p xml:lang="dan"><em type="italic">Ressourceindsats </em>: Det vil kræve en større indsats af sygehusene, særligt de første gange, at lave konsekvensanalyserne. Samtidig vil en indarbejdelse af resultaterne i den politiske proces formentlig kræve en ændret tilgang i forhandlingssituationerne. </p>
<p xml:lang="dan">Budgetanalyse 20.11.2008 78</p>
<p xml:lang="dan"><em type="bold">Figur 4.1: Tids-, effekt- og ressourcevurdering </em></p>
<p xml:lang="dan">Overordnet bevillingsstyring</p>
<p xml:lang="dan">Aktivitetsstyring</p>
<p xml:lang="dan">Ledelsesinformation</p>
<p xml:lang="dan">DRG-system</p>
<p xml:lang="dan">Klare ansvarsområder</p>
<p xml:lang="dan">Organisering af kompetencer</p>
<p>Medicin</p>
<p xml:lang="dan">Udenlandspuljen</p>
<p xml:lang="dan">Specialeplanlægning05100510</p>
<p xml:lang="dan"><em type="bold">Tidshorisont </em></p>
<p xml:lang="dan"><em type="bold">Effekt </em></p>
<p xml:lang="dan">Som eksempel er ressourceindsatsen ved indførelse af <em type="italic">udlandspuljen </em>vurderet som værende relativ ressourcetung, mens tidshorisonten er kort, og effekten vurderes også værende meget høj i forhold til både den interne økonomistyring og den generelle gennemsigtighed på både sygehusniveau og politisk niveau. Vurderingen er baseret på Valcons erfaringer samt de generelle indtryk og oplevelser interviews med klinikere, administratorer og politikere har givet. </p>
<p xml:lang="dan">Budgetanalyse 20.11.2008 79</p>
<p xml:lang="dan"><em type="bold">Bilag 1 </em></p>
<p xml:lang="dan">Kommissorium</p>
<p xml:lang="dan">Angående: Budgetanalyse af sygehusvæsenet</p>
<p xml:lang="dan">Tórshavn, den 27. juni 2008</p>
<p type="listitem" xml:lang="dan">Færøernes landsstyre har besluttet at gennemføre en budgetanalyse af de 3 sygehuse samt  patientbehandling i udlandet. Den konkrete årsag til, at budgetanalysen bliver iværksat er, at  udgifterne er steget voldsomt de senere år, og sygehusene har haft betydelige merforbrug i  forhold til bevillingen på finansloven.     Budgetanalysen skal for perioden 2003-2008 omfatte:</p>
<p type="listitem" xml:lang="dan">Økonomistyring:</p>
<p type="listitem" xml:lang="dan">Analyse af økonomistyringen samt identificering af hovedårsagerne til stigningerne i  udgifterne og merforbruget i forhold til bevillingerne, herunder økonomistyringen af  udgifterne til behandling udenfor Færøerne.</p>
<p type="listitem" xml:lang="dan">Budgetproces:</p>
<p type="listitem" xml:lang="dan">Analyse af budgettprocessen, herunder vurdering af sammenhængen mellem aktiviteten  og det tildelte budget på finansloven.</p>
<p type="listitem" xml:lang="dan">Benchmarking: 1)  Sammenligning af udgiftsniveauet og udviklingen i udgifterne til driften i forhold til udgifterne i andre lande/geografiske områder som Island, Åland, Gotland og Bornholm. 2)  Sammenligning af de nationaløkonomiske udgifter til sygehus- og sundhedsvæsen på</p>
<p type="listitem" xml:lang="dan">Færøerne i forhold til andre nordiske lande – opgjort som andel af BNP, BNI og pr.  person, samt forventninger til kommende års udvikling i udgifterne til sundhedsvæsene,  f.eks. baseret på oplysninger fra OECD eller lignende.</p>
<p type="listitem" xml:lang="dan">Forslag til forbedringer:</p>
<p xml:lang="dan">På baggrund af analysen i hendhold til punkt 1-3 skal der udarbejdes et begrundet forslag til forbedring af de økonomiske og styringsmæssige forhold samt af budgetprocessen.</p>
<p xml:lang="dan">Budgetanalysen skal være færdig medio oktober måned 2008. Budgetanalysen organiseres med en styregruppe som opdragsgiver og gennemføres af uafhængige konsulenter. I styregruppen er departementscheferne i Finansministeriet og Social- og sundhedsministeriet samt Direktøren i Lagmandens kontor. Departementschefen i Finansministeriet er formand. Ledelserne på de tre sygehuse og andre i det offentlige system skal være behjælpelige med fremskaffelse af nødvendige oplysninger, som konsulenterne har brug for i analysen.</p>
</body></document>
