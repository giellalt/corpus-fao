<document xml:lang="fao" id="no_id"><header><title/><genre code="admin"/><author><unknown/></author><wordcount>2885</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2014.09 Tilmæli um at skipa eina góða tilgongd hjá familjum við barni við autismu..pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">TILMÆLI </em></p>
<p><em type="bold">UM AT SKIPA EINA GÓÐA TILGONGD </em></p>
<p><em type="bold">HJÁ FAMILJUM VIÐ BARNI VIÐ </em></p>
<p><em type="bold">AUTISMU </em></p>
<p xml:lang="dan"><em type="bold">AR B E I Ð S B Ó L K U R: EY Ð V Ø R  MO R T E N SE N, EM M Y  JO E N SE N, TÓ R U N N  ÓS Á, SV E I NE Y  SV E R R I SD Ó T T I R   O G  JÓ N R I T  HA L L I N G </em></p>
<p><em type="bold">09.  SE P T E M B E R   </em> </p>
<p><em type="bold">INNIHALDSYVIRLIT </em></p>
<p xml:lang="dan"><em type="italic">Formæli ......................................................................................................................................... 3 </em></p>
<p><em type="italic">Tá ábending er um autismu .......................................................................................................... 5 </em></p>
<p><em type="italic">Leikluturin hjá kommununum ...................................................................................................... 6 </em></p>
<p><em type="italic">Tá brekið autisma er staðfest ....................................................................................................... 7 </em></p>
<p><em type="italic">Kreppuhjálp ................................................................................................................................... 8 </em></p>
<p><em type="italic">Almannalóggávan.......................................................................................................................... 8 </em></p>
<p><em type="italic">Tá barnið fer í skúla ....................................................................................................................... 9 </em></p>
<p><em type="italic">Fólkaskúlin .................................................................................................................................... 9 </em></p>
<p><em type="italic">Tannárini – vaksnamannatilveran ............................................................................................... 10 </em></p>
<p><em type="italic">Fakligar avbjóðingar .................................................................................................................... 11 </em></p>
<p><em type="italic">Fíggjarligar avleiðingar ................................................................................................................ 11 </em></p>
<p><em type="italic">Íverksetan .................................................................................................................................... 12 </em></p>
<p><em type="italic">Fylgiskjal 1 ................................................................................................................................... 13 </em></p>
<p><em type="italic">Fylgiskjal 2 ................................................................................................................................... 14 </em></p>
<p><em type="bold">FORMÆLI </em></p>
<p>Arbeiðsbólkurin  við  umboðum  frá  Autismufelagnum,  Kommunufelagnum,  Psykiatriska</p>
<p>deplinum, Sernámi og Almannaverkinum hevur gjørt hetta  tilmælið um, hvussu til ber at skapa fortreytir fyri  einari  góðari tilgongd hjá familjum við barni við autismu.</p>
<p>Tilmælið  byggir  á  arbeiðið,  sum  varð  gjørt  í  trimum  tvørgeiraligum  arbeiðsbólkum  í tíðarskeiðnum september 2013 - apríl 2014. Bólkarnir  arbeiddu við hvør sínum spurdómi</p>
<p>o frá eygleiðing til diagnosu o frá diagnosu til tænastu og</p>
<p>o samskipan av tænastum</p>
<p><em type="bold">Frá eygleiðing til diagnosu</em>: Emmy Joensen, ábyrgdari í  bólkinum: </p>
<p>Marjun Nielsen, Sveiney Sverrisdóttir, Heidi Aagaard, Joan Knudsen, Jóhanna við Streym, Berit Unn Petersen, Eyðvør Mortensen, Bjarta Vilhelm.</p>
<p><em type="bold">Frá diagnosu til tænastu</em>: Tórunn Ósá, ábyrgdari í bólkinum: </p>
<p>Harriet  Hansen,  Berit  Unn  Petersen,  Eyðvør  Mortensen,  Eyðun  Christiansen,  Sveiney Sverrisdóttir, Jákup Eyðun Gullbein, Jónrit Halling, Durita Jakobsen, Jóhanna við Streym, Petra Weihe Mikkelsen</p>
<p><em type="bold">Samskipan av tænastum</em>: Eyðvør Mortensen, ábyrgdari í bólkinum: </p>
<p>Berit Unn Petersen, Jóhanna L. Joensen, Sveiney Sverrisdóttir, Kirstin Christiansen, Jónleif</p>
<p>Johannesen, Jóhanna við Streym</p>
<p>Fyribils tilmælið  frá  arbeiðsbólkinum  varð  lagt  fram   á  verkstovu  3.  juni 2014   og hevur síðani  verið  til  hoyringar  hjá  øllum,  sum  á  einhvønn  hátt  hava  verið  við  í  verkætlanini. Innkomnar  viðmerkingar  frá  verkstovuni  og  hoyringini  eru  tiknar  við  í  viðgerðini  av</p>
<p>endaliga tilmælinum.</p>
<p>Í  tilmælinum  er  ein  stuttur  partur  um  fíggjarligu  avleiðingarnar,  verður  tilmælið  tikið  til</p>
<p>eftirtektar.  Bólkurin  hevur  í  arbeiðinum  valt  at  raðfesta  tað  atlit  fremst,  at  øll  børn  við autismu  og  familjur  teirra  skulu  fáa  somu    tilgongd  í  teirra  samskifti  við  almennu</p>
<p>skipanirnar.  Vit meta, at tað hevur størstan týdning, at tænastan er greið og skipað  - at vita skapar ró og realistiskar væntanir. Tí mugu øll hava sama rætt.</p>
<p>Vit  nevna  eisini  stutt  tær  fakligu  avbjóðingarnar,  vit  ímynda  okkum  koma,  skulu  vit veruliga bøta um samskiftið millum familjurnar og nógvu og ymisku almennu skipanirnar.</p>
<p>Tilmælið er annars  býtt sundur í tey ymsu skeiðini, talan er um í tilgongdini hjá familjum við barni við autismu</p>
<p>o Tá ábending er um autismu</p>
<p>o Tá brekið autisma er staðfest o Tá barnið fer í skúla o Tannárini – vaksnamannatilveran.</p>
<p><em type="bold">TÁ ÁBENDING ER UM AUTISMU </em></p>
<p>Hvussu  skulu  foreldur  og  fakfólk  gera,  fáa  tey  ábending  um,  at  eitt  barn  hevur  brekið</p>
<p>autismu?</p>
<p>Er  barnið  heima,  kunnu  foreldur  venda  sær  til  kommunulækna  ella  heilsufrøðing  um stúranina,  og  hesi  skulu  vísa  barninum  til  Sernám,  hava  tey  somu  stúran.  Tilvísingin  til Sernám  byggir  tá  á  eygleiðingar  hjá  foreldrum,  heilsufrøðingi    og/ella  kommunulækna.</p>
<p>Heilsufrøðingur  og/ella  kommunulækni  hevur  í  hesum  førum  ábyrgdina  at  lýsa  støðuna hjá barninum í tilmeldingarblaðnum.</p>
<p>Er  barnið  á  dagstovni,  kunnu  foreldrini  venda  sær  til  starvsfólkini  har  um  stúranina. Starvsfólkini  skulu  síðani  vísa  barninum  til  Sernám,  hava  tey  somu  stúran.  Tilvísingin  til Sernám byggir tá á eygleiðingar hjá foreldrum og dagstovni. Dagstovnurin hevur í hesum</p>
<p>førum ábyrgdina at lýsa støðuna hjá barninum í tilmeldingarblaðnum.</p>
<p>Eru  foreldur  og  starvsfólk  ikki  samd  um,  at  ábending  er  um  autismu,    kunnu  foreldur  sjálvi venda sær beinleiðis til Sernám við at senda tilmeldingarblaðið.</p>
<p>Tilmelding  til  Sernám  er  altíð  í  samráð  við  foreldur.    Eru  starvsfólk  og    foreldur  ikki  á einum máli  um tørvin hjá barninum, er umráðandi, at starvsfólk taka atlit til tørvin hjá barninum.  Granskingin  vísir,  at  tað  er  sera  umráðandi,  at  børn  við  autismu  fáa  brekið</p>
<p>staðfest  so  tíðliga  sum  gjørligt  og  harvið  eisini  fáa  tillagaðan  pedagogikk  so  tíðliga  sum møguligt.</p>
<p>Tað er uppgávan hjá Sernámi at greina støðuna hjá barninum grundað á eygleiðingarnar hjá  foreldrum,    heilsufrøðingi  og   </p>
<p>vendir  Sernám    aftur  við  ráðgeving  til  starvsfólk  á  dagstovninum  sbrt.  innanhýsis mannagongd á Sernámi.</p>
<p>Summar  av  størru  kommununum  hava  námsfrøðiligar    ráðgevingar  til  kommunalu  dagstovnarnar. Men tá tað í hesum førum er talan um eitt víðfevnt brek, so er Sernám at</p>
<p>meta sum serfrøðin. So hóast kommunala ráðgevingin er inni í málinum, so meta vit, at málið kortini skal vísast  til Sernám. Í slíkum førum skulu báðar ráðgevingarnar samstarva.</p>
<p>Í    hesi  tilgongdini  er  týdningarmikið,  at  foreldur fáa hjálp.  Sálarfrøðingurin,  sum  greinar støðuna hjá barninum á Sernámi, hevur í kanningartilgongdini  samrøður við foreldrini og skal gera eina avtalu um framhaldandi samrøður eftir mannagongd, sum er galdandi fyri hetta arbeiðið á Sernámi. Er tørvur á kreppuhjálp, skulu foreldur kunnast um møguleikan</p>
<p>at fáa hesa hjá privatstarvandi sálarfrøðingi við serligum førleika at veita kreppuhjálp.</p>
<p>Vísir  kanningin,  at  grundaður    illgruni  er  um  autismu,  er  næsta  stig  at  staðfesta  brekið.</p>
<p>Mannagongdin, hvussu verður víst til Psykiatriska depilin, eigur at verða broytt. Sum tað er nú, er tað kommunulæknin, sum vísir børnum til psykiatriska depilin. Mælt verður til eina broyting, so bara børn, sum eru kannaði á Sernámi, verða víst til psykiatriska depilin</p>
<p>til diagnostisering. Sernám og Psykiatriski depilin skulu avtala eina ítøkiliga mannagongd.</p>
<p>Serkøn á økinum, barnapsykiatari, barnalækni og psykiatari, mæla til at gera eina kanning</p>
<p>hjá  kommunulækna,  áðrenn  barnið  verður  ávíst  til  barna  -  og  ungdómspsykiatriina. Barnið  skal  m.a.  kannast  fyri  aðrar  likamligar  sjúkur,  sum  kunnu  mistakast  fyri  autismu. Talan  kann  vera  um  at  barnið  hevur  eitt  syndrom,  at  barnið  hevur  onkra  neurologiska</p>
<p>sjúku, at barnið ikki hoyrir o.s.fr..</p>
<p>Psykiatriski  depilin  vil,  saman  við  barnapsykiatara  og  kommunulæknunum,  arbeiða  við einum uppskoti um, hvussu hetta arbeiði kann skipast. Skipanin skal verða liðug áðrenn</p>
<p>jan. 2015.</p>
<p><em type="bold">LEIKLUTURIN HJÁ KOMMUNUNUM </em></p>
<p>Ymsir møguleikar eru hjá kommununum at vera við til at fremja betri tænastu á økinum</p>
<p>serligur  tørvur.  Ein  av fortreytunum  er,  at  námsfrøðingar hava  grundleggjandi  vitan  um økið, og at uppfylgjandi førleikamennandi skeið og fyrilestrar verða hildin regluliga. Hetta kundi  verið  gjørt  í  samráð  við  Sernám  og  Psykiatriska  depilin,  ella    við  at</p>
<p>Kommunufelagið stendur fyri hesum.</p>
<p>Annar  møguleiki  er  at  stovna  eitt  toymi  av  námsfrøðingum  (sum  frammanundan  eru  í arbeiði  hjá  kommununum),  sum  hava  serligan  kunnleika  og  royndir  við  børnum,  sum</p>
<p>hava autismu. Kommunur, sum hava brúk fyri hesum kunnleika, kunnu so fáa vegleiðing frá toyminum í fyrstu eygleiðingini av børnum.</p>
<p>Eisini kunnu kommunur upplýsa hvørja  aðra,  um tær hava serstovur ella aðrar serligar</p>
<p>hentleikar at bjóða øðrum kommunum - eru pláss tøk.</p>
<p>Tað  finnast  longu  fleiri  rit  um  eygleiðing  av  menningini  hjá  børnum.  Kommunufelagið</p>
<p>kann,  í  samráð  við  Sernám,  arbeiða  fyri,  at  ein  einstáttaður  háttur  verður  brúktur  á dagstovnaøkinum.</p>
<p>S.8  er tilmæli um at fáa avtalu í lag millum Heilsumálaráðið og Føroyskar Sálarfrøðingar um kreppuhjálp.</p>
<p><em type="bold">TÁ BREKIÐ AUTISMA ER STAÐFEST </em></p>
<p>Tá brekið  autisma er staðfest, skal psykiatriski depilin kunna Sernám og Almannaverkið</p>
<p>um hetta.</p>
<p>Eitt  tvørgeiraligt toymi við einum  samskipara verður síðani skipað til hvørt barn, sum fær staðfest  autismu. Toymið skal mannast við foreldrunum og  einum umboði fyri hvørt av</p>
<p>hesum økjum</p>
<p>- almannaøkið – heilsuøkið – námsfrøðina – sernámsfrøðina.</p>
<p>Tað  er  psykiatriski  depilin,  sum  staðfestir  brekið,  og  eru  tað  tey,  sum  senda  fyrstu áheitanina til hinar stovnarnar  um at senda umboð á fyrsta toymisfund.</p>
<p>Høvuðsarbeiðsamboðið  hjá  toyminum  eru    vælskipaðir  netfundir  við  fastari  skrá,  sí</p>
<p>fylgiskjal 1.</p>
<p>Psykiatriski depilin, Almannaverkið og Sernám eru við í øllum toymum. Er talan um barn á dagstovni,  er  starvsfólk  haðani  við  í  toyminum.  Er  talan  um  skúlabarn,  er  starvsfólk  frá</p>
<p>skúlanum  við,  og  er  skúlabarnið  eisini  í  frítíðarskúla,  er  umboð  haðani  eisini  við  í toyminum. Tað eru ávikavist stovnsleiðararnir og skúlastjórin, sum eiga ábyrgdina, at best egnaða umboðið frá stovninum/skúlanum verður toymislimur.</p>
<p>Sum  høvuðsregla  verður  umboðið  fyri  Almannaverkið  samskipari  hjá  familjuni. Samskiparin    skal  tryggja,  at  toymið  møtist  eftir  tørvi  og  í  minsta  lagi  einaferð  árliga.  Í</p>
<p>gerandisdegnum er tað so, at foreldrini samskifta við tey starvsfólk, sum eru um barnið. Men, hava tey tørv á at koma í samband við toymið, skulu tey venda sær til samskiparan. Samskiparin skal hava hollan kunnleika til almannalóggávuna og  viðkomandi skipanir og</p>
<p>hava  verið  á  skeið  um  autismu/autismupedagogikk,  fyriskipað  av  Sernámi  ella Psykiatriska  deplinum.  Er  tað  skilabetri,  m.a.  tí  familjan  onki  samband  hevur  við</p>
<p>Almannaverkið  annars,  kann  umboðið  fyri  antin  Psykiatriska  depilin  ella  Sernám  heldur verða samskipari hjá familjuni.</p>
<p>Einstøku  umboðini  í  toyminum  hava  hvør  sær  ábyrgdina  at  samskipa  sítt  egna  øki.</p>
<p>Toymislimirnir eru sostatt akkerspersónar fyri sín stovn/sín geira, t.e. at viðkomandi skal hava  innlit  í  øll  viðurskifti,  sum  hennara  stovnur/geiri  varðar  av  hjá  ávísa  barninum,  og  skal  hava  heimild  at  luttaka  í  øllum  avgerðum.  Tað  er  umráðandi,  at  nýggj  starvsfólk</p>
<p>verða sett inn í uppgávuna sum toymislimur.</p>
<p>Eitt  annað  sera umráðandi  arbeiðsamboð  er,  at  toymið  ger  eina  virkisætlan fyri  barnið. Virkisætlanin    skal  tryggja,  at  ein  samanhangandi  ætlan  fyriliggur,  sum  allir  partar  eru</p>
<p>samdir um, at útlitini og  gongdin eru greið, og at øll kenna sína uppgávu og ábyrgd. Øll hugsandi ivamál skulu takast upp, og støða takast til bestu loysn. Virksisætlanin skal hava fastar  tættir,  sum  støða  skal  takast  til  –  gerandisdagurin,  sosial  samvera,  samskifti,</p>
<p>námsfrøðiliga tilboðið, umlætting o.tíl. Ein frymil er gjørdur  til endamálið, sí fylgiskjal 2. Tað er uppgávan hjá samskiparanum at tryggja, at virkisætlanin verður gjørd.</p>
<p>Tá brekið autisma verður staðfest hjá einum barni, fáa  foreldrini  ráðgeving og kunning á</p>
<p>psykiatriska deplinum, upp til 5 ferðir.</p>
<p>Psykiatriski depilin ger støðumeting av barninum  í samband við skúlabyrjan. Mælt verður til, at ein nýggj støðumeting aftur verður gjørd, tá barnið er 14-15 ár, og ein ætlan skal</p>
<p>leggjast fyri vaksnamannalívinum.</p>
<p><em type="bold">KREPPUHJÁLP </em></p>
<p>Eftir  at  ábendingin  um  autismu  er  staðfest,  og  familjan  skal  fáa  gerandisdagin  at  virka,</p>
<p>eigur  kreppuhjálp  at  vera  tøk  til  barnið  og  foreldrini.  Er  tørvur  á  kreppuhjálp,  skal kommunulækni  ávísa  teimum  til  sálarfrøðiliga  viðgerð  við  partvísum  gjaldi  frá</p>
<p>Heilsutrygd.  Foreldur  kunnu  fáa  stuðul  frá  Almannaverkinum  til  gjald  av  tí  partinum  av kostnaðinum av samrøðum hjá privatstarvandi sálarfrøðingi, sum Heilsutrygd ikki rindar.</p>
<p>Bólkurin  mælir  til,  at  Heilsumálaráðið  ger  avtalu  við  Føroyskar  Sálarfrøðingar  um  eina</p>
<p>tilbúgving, har sálarfrøðingur við serligum førleikum at veita kreppuhjálp, átekur sær at veita  hesa  bráðhjálp  til  foreldur  og  barn.  Mælt  verður  ti</p>
<p>Viðv. bráðfeingis tørvi á hjálp, so meta vit, at eitt vælvirkandi toymi um barnið kann loysa tær  flestu  avbjóðingarnar  sum  eru,  og  at  samskiparin  síðan  kann  venda  sær  til  rætta</p>
<p>viðkomandi,  er  eitthvørt  annað  áfatt,  sum  krevur  eitt  serligt átak. Psykiatriski  depilin  er bráðfeingis virkandi alt samdøgrið, er talan um sjúku; t.e. sjálvskaðandi atferð, psykosa, ótti og tunglyndi.</p>
<p>Tá  talan  er  bráðfeingis  hjálp  til  foreldur  ella  lærara  í  eini  tvístøðu,  so  kann  ein  partur fyribyrgjast  við  at  undirvísa  og  vegleiða  um  autismu  og  autismupedagogikk.  Aftur  her, meta vit, kann eitt vælvirkandi toymi um barnið/familjuna koma við møguligum loysnum</p>
<p>og vegleiðing.</p>
<p><em type="bold">ALMANNALÓGGÁVAN </em></p>
<p>Samskiparin hjá familjuni er oftast ráðgevi teirra í Almannaverkinum. Hesin veitir teimum</p>
<p>ráðgeving um møguleikarnar fyri fíggjarligum stuðli sbrt. forsorgarlógini</p>
<p> endurgjald fyri meirútreiðslur vegna brekið  endurgjald fyri inntøkumiss vegna brekið</p>
<p> hjálparráð</p>
<p>og um tænastur sbrt. forsorgarlógini</p>
<p> sosiala ráðgeving  familjuráðgeving í mun til ítøkilig námsfrøðilig amboð  umlætting   frítíðartilboð eftir at vanligi frítíðarskúlin er liðugur í kommununi, vanliga eftir 2./3. flokk.</p>
<p><em type="bold">TÁ BARNIÐ FER Í SKÚLA </em></p>
<p>Øll  børn,  sum  hava  fingið  staðfest  autismu,  skulu  hava eitt  skipað  skifti frá  dagstovni  til</p>
<p>skúla/forskúla. Dagstovnurin og kommunan hava ábyrgdina at tryggja, at skúlin altíð fær kunning  um støðuna hjá barninum í góðari tíð áðrenn skúlabyrjan.</p>
<p>Psykiatriski depilin ger eina støðumeting av barninum  í samband við skúlabyrjan.</p>
<p>Skúlaleiðarin  hevur  ábyrgdina  at  skipa  eitt  hóskandi  skúlatilboð,  harundir  at  heinta neyðuga vitan og ráðgeving  frá Sernámi. Spurningurin, hvat skúlatilboð er best hóskandi, verður viðgjørdur í toyminum, tá barnið er 5½ ár. Ivamálini kunnu vera fleiri:</p>
<p> Skal barnið í vanligan skúlaflokk?  Hvønn stuðul kann ávísi skúlin veita?  Hvønn stuðul kann Sernám veita?  Hevur skúlin royndir við børnum við autismu?  Hava starvsfólk neyðugan førleika, ella skal førleikamenning verða sett í verk?  Skal barnið í serflokk?  Er serflokkur á ávísa skúlanum, ella skal barnið í annan skúla?  Ber til at samskipa stuðulstiltakið í skúlanum og frítíðini?</p>
<p>Hesar avgerðir skulu eftirmetast regluliga í toyminum, sum støðan hjá barninum broytist.</p>
<p><em type="bold">FÓLKASKÚLIN </em></p>
<p>Skúlin  hevur  saman  við  foreldrunum  ábyrgdina  av,  at  børn  ganga  í  skúla  og  hevur  skyldu  at</p>
<p>taka møguligar trupulleikar upp við Sernám.</p>
<p>Børn  við  autismu  krevja  serligan  autismupedagogikk,  og    tí  kann  tað  vera  trupult  at  veita teimum skúlatilboð í smærru skúlum. Mælt verður til lógarbroyting, so børn við autismu, sum ikki  fáa  nøktandi  undirvísing  í  heimakommununi,  kunnu  fáa  skúlatilboð  uttanfyri kommunumark.</p>
<p>Eisini kunnu kommunur upplýsa hvørja  aðra,  hava tær  serstovur ella aðrar serligar hentleikar</p>
<p>at bjóða øðrum kommunum – og  pláss eru tøk.<em type="bold"> </em></p>
<p>Tað  er  Sernám,  sum  fyriskipar  ráðgeving  til  skúlan  um  einstaka  barnið  og undirvísingarstøðuna.</p>
<p>Psykiatriski  depilin  hevur  við  sínari  servitan  skeið  fyri  námsfrøðingum  hjá  kommununum  og Almannaverkinum og lærarum. Hesi skeið skulu fyriskipast  í samstarvi við Sernám. Stovnarnir avtala sínámillum, hvussu hetta verður skipað.</p>
<p><em type="bold">TANNÁRINI – VAKSNAMANNATILVERAN </em></p>
<p>Fólkaskúlin skal bjóða øllum børnum við autismu lestrarvegleiðing, tá tey eru 14-15 ár.<em type="bold"> </em></p>
<p>Øll børn hava rætt til 10 skúlaár frá fólkaskúlanum, ynskja tey tað. Bólkurin metir, at øll eisini skulu hava rætt til eftirskúla, miðnámsskúla ella menningartilboð eftir lidnan fólkaskúla, ynskja</p>
<p>tey tað.</p>
<p>Hetta krevur nýggj skúlatilboð, harundir nøkur við búmøguleikum.</p>
<p>Ein partur av virkisætlanini er at staðfesta, hvat tilboð ávísa barnið ynskir og hevur tørv á eftir</p>
<p>loknan fólkaskúla.</p>
<p>Er  ynski  um  arbeiðsbúgvingartiltak  eftir  loknan  fólkaskúla,  skal  Almannaverkið  skipa  fyri</p>
<p xml:lang="dan">arbeiðsroynd e.l.</p>
<p>Er talan um skúlatilboð, er tað Mentamálaráðið, sum skal skipa fyri hesum.</p>
<p>Hevur ein borgari tørv á bæði skúla og bútilboði, mugu Mentamálaráðið og Almannamálaráðið</p>
<p>samstarva um at skipa eitt heildartilboð til viðkomandi.</p>
<p>Virkisætlanin skal viðgera hesar spurningar, tá barnið er um 14-15 ár:</p>
<p>Hvussu skal tilveran hjá barninum vera eftir loknan fólkaskúla?</p>
<p>Hvussu skal framtíðarbústaðurin vera?</p>
<p> íbúð  íbúð við stuðli  pláss í búfelagsskapi  sambýlispláss</p>
<p>Hvussu skal hesin borgarin uppihalda sær?</p>
<p> útbúgving</p>
<p> arbeiðsbúgving  tillagað starv  fyritíðarpensjón</p>
<p><em type="bold">FAKLIGAR AVBJÓÐINGAR </em></p>
<p>Hvussu  tryggja vit eina felags fakligheit í øllum tænastunum?</p>
<p>Samstarvsavtalur mugu gerast, um at</p>
<p> arbeiða fram ímóti felags virðisgrundarlagi á øllum stovnum fyri arbeiðið við autismu  skipa fyri felags  førleikamenning  hækka    førleikan  sum  heild  á  stovnum,  í  skúlum  o.s.fr.,  so  primeru  almennu</p>
<p>tænasturnar gerast rúmligari, og síggja sínar avmarkingar</p>
<p> fáa størri frálæru um autismu inn í lærara- og pedagogútbúgvingina í størri mun enn</p>
<p>nú – ikki nóg mikið við serlinjum, tí hesi børn í stóran mun eru í vanligum stovnum og</p>
<p>skúlum</p>
<p><em type="bold">FÍGGJARLIGAR AVLEIÐINGAR </em></p>
<p>Tað  var  ikki  partur  av  arbeiðssetninginum  at  meta  um  fíggjarligar  avleiðingar  av tilmælunum, men í sambandi við ávegis kunningina á verkstovuni í juni mánaða varð heitt</p>
<p>á bólkin, um at viðgera henda partin.</p>
<p>Bólkurin metir tað vera ivasamt, um avvarðandi stovnar kunnu fylgja øllum tilmælunum við verandi játtan.</p>
<p>Bíðitíðin  at sleppa til sálarfrøðing og eygleiðing á Sernámi  er í meðal 1 ár.</p>
<p>Mælt  verður  til,  at  bíðitíðin   helst  skal  vera  1.  mánað  og  í  mesta  lagi  3  mánaðir.  Skal stovnurin røkka hesi áseting, verður neyðugt at økja starvsfólkaorkuna til hesar uppgávur.</p>
<p>Almannaverkið  tekur  undir  við  hugsanini,  at  samskiparauppgávan  verður  best  røkt  har. Men  av  tí  at  stovnurin,  sum  er,  bert  hevur  samband  við  uml.  75  børn  við  autismu,  og</p>
<p>samlaða talið er 150-200, so fer tann avgerðin - at vera samskipari hjá øllum børnum við autismu  -  at  krevja  meirorku  sv.t.  1½  sosialráðgevarastarv  til  hesa  uppgávu.  Verður  tað ikki  so,  má  undantakið,  at  annar  stovnur  átekur  sær  samskiparauppgávuna,  brúkast  í</p>
<p>teimum førum, familjan ikki  annars  hevur  samband  við  Almannaverkið.  Stovnurin  hevur ikki enn gjørt metingina, um hendan uppgáva kann røkjast við umskipan av arbeiðinum á stovninum  ella neyðugt verður við meirjáttan.</p>
<p>Skulu  øll  hava  rætt  til  eitt  skúla-/menningartilboð  eftir  loknan  fólkaskúla,  krevur  tað</p>
<p>serliga játtan at stovnseta hetta.</p>
<p><em type="bold">ÍVERKSETAN </em></p>
<p>Bólkurin  mælir  til,  at  skipanin  við  teirri  góðu  tilgongdini  byrjar  1.1.2015  og  at  miðað  verður eftir, at allar familjur hava fingið tilboðið 1.1.2016.</p>
<p>Eyðvør Mortensen     Emmy Joensen umboðandi Almannaverkið  umboðandi Sernám</p>
<p>Tórunn Ósa  Sveiney Sverrisdóttir umboðandi Psykiatriska Depilin/Landssjúkrahúsið</p>
<p>umboðandi Kommunufelagið</p>
<p>Jónrit Halling   umboðandi Autismufelagið</p>
<p><em type="bold">FYLGISKJAL </em> </p>
<p><em type="bold">Skrá fyri netfundir </em></p>
<p><em type="bold">Avvarðandi        Heilsuøkið      Almannaøkið     Sernámsfrøðin Námsfrøðin </em></p>
<p><em type="bold">Netfundur viðv. ....................................... </em></p>
<p><em type="bold">Luttakarar:    navn      stovnur/starv </em></p>
<p><em type="bold">Avvarðandi:    </em></p>
<p><em type="bold">Heilsuøkið:    </em></p>
<p><em type="bold">Almannaøkið:    </em></p>
<p><em type="bold">Sernámsfrøðin:     </em></p>
<p><em type="bold">Námsfrøðin:    </em></p>
<p><em type="bold">Skrá: </em></p>
<p><em type="bold">Pkt. Innihald Ábyrgdarpersónur 1. Framløga </em></p>
<p><em type="bold">2. Vitan/støðan í løtuni </em></p>
<p>- Verandi tiltøk - Menning - Trivnaður<em type="bold"> </em></p>
<p><em type="bold">3. Felags fatan </em></p>
<p>- Styrkir - Serligur tørvur - Ynskir - Mál - <em type="bold"> </em></p>
<p><em type="bold">4. Virkisætlan </em></p>
<p>- Ítøkiligar avtalur - Endamálsorðingar</p>
<p><em type="bold">5. Eftirmeting/meting </em></p>
<p>- Næsti fundur -</p>
<p><em type="bold">FYLGISKJAL  </em></p>
<p>                               <em type="bold">Virkisætlan </em></p>
<p><em type="bold">Barn </em></p>
<p>Navn Bústaður                                                                            Samband</p>
<p>Mamma Bústaður                                                                             Samband</p>
<p>Pápi Bústaður                                                 Samband</p>
<p><em type="bold">Tvørgeiraligt toymi </em></p>
<p>Avvarðandi</p>
<p>Samband</p>
<p>Samskipari</p>
<p>Stovnur/starv                                                                                  Samband</p>
<p>Akkerspersónur heilsuøkið</p>
<p>Stovnur/starv                                                                                  Samband</p>
<p>Akkerspersónur almannaøkið</p>
<p>Stovnur/starv                                                                                   Samband</p>
<p>Akkerspersónur sernámsfrøðin</p>
<p>Stovnur/starv Samband</p>
<p>Akkerspersónur námsfrøðin</p>
<p>Stovnur/starv Samband</p>
<p>Akkerspersónur námsfrøðin</p>
<p>Stovnur/starv Samband</p>
<p>Kommunulækni Bústaður                                                                            Samband</p>
<p>Heilsufrøðingur Bústaður                                                                             Samband</p>
<p>Dagstovnur Bústaður                                                 Samband</p>
<p>Skúli Bústaður Samband</p>
<p>Frítíðarskúli Bústaður Samband</p>
<p><em type="bold">Verandi støða             </em></p>
<p>Støðulýsing:</p>
<p>Meting av førleikum og skerjingum (<em type="italic">kropsligum, sálarligum, menningarligum og sosialum):</em> </p>
<p>Verandi fyriskipanir:</p>
<p><em type="italic">Familjulív </em></p>
<p><em type="italic">Frítíð </em></p>
<p><em type="italic">Dagstovnur </em></p>
<p><em type="italic">Skúli  </em></p>
<p><em type="italic">Frítíðarskúli </em></p>
<p><em type="italic">annað </em></p>
<p><em type="bold">Høvuðsmál </em></p>
<p>Ynski hjá familjuni</p>
<p>Mál</p>
<p>tíðarætlan</p>
<p><em type="bold">Mál </em></p>
<p>Mál</p>
<p>Fyriskipanir  tíðarætlan</p>
<p>uppfylging</p>
<p>Lutmál</p>
<p>Fyriskipan HMR</p>
<p>tíðarætlan  uppfylging</p>
<p>Lutmál</p>
<p>Fyriskipan AMR</p>
<p>tíðarætlan</p>
<p>uppfylging</p>
<p>Lutmál</p>
<p>Fyriskipan MMR</p>
<p>tíðarætlan</p>
<p>uppfylging</p>
<p>Lutmál</p>
<p>Fyriskipan</p>
<p>tíðarætlan  uppfylging</p>
<p>Barn/foreldur loyva, at toymislimir fáa skrivligt eintak av virkisætlanini.</p>
<p>Undirskrift                                                Barn/foreldur                                                  Samskipari</p>
</body></document>