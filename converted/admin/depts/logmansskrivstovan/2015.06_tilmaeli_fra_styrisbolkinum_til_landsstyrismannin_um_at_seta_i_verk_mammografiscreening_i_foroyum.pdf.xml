<document xml:lang="fao" id="no_id"><header><title/><genre code="admin"/><author><unknown/></author><wordcount>877</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2015.06 Tilmæli frá stýrisbólkinum til landsstýrismannin um at seta í verk mammografiscreening í Føroyum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">15. juni 2015 Mál: </em>14/01020-37 <em type="bold">Tygara skriv: Viðgjørt: JS</em>  </p>
<p><em type="bold">Tilmæli frá stýrisbólkinum til landsstýrismannin um at seta í verk mammografiscreening í Føroyum </em></p>
<p><em type="italic">Innleiðing </em></p>
<p>Í  Krabbameinsætlanini  fyri  Føroyar  frá  2009  varð  mælt  til,  at  landsumfatandi mammografiscreening  verður  sett  í  verk  í  Føroyum  (tilmæli  nr.  12).  Í  ætlanin  varð  mælt  til,  at screeningin skal <span type="quote">“...í fyrstu atløgu fevna um kvinnur í aldrinum 50-69 ár, men møguliga seinni víðkast til aðrar aldursbólkar”</span>.</p>
<p>Sum tað framgongur av løgtingsfíggjarlógini fyri 2015 er, í samsvari við Krabbameinsætlanina, politisk  avgerð  tikin  um  at  raðfesta  mammografiscreening  í  2015.  Í  hesum  sambandi  hevur stýrisbólkurin fyri krabbameinsøkið viðgjørt, hvussu ein tílík skipan kann verða sett í verk.</p>
<p><em type="italic">Grundarlagið fyri tilmælinum í krabbameinsætlanini </em></p>
<p>Ein screening kann avdúka broytingar í bróstinum, sum kvinnan ikki kann merkja, tá hon sjálv kannar bróstini. Mammografi kann ikki fyribyrgja bróstkrabba, men kann avdúka krabbamein á byrjunarstigi, sum økir um vánirnar fyri, at sjúkan kann lekjast.</p>
<p>Sambært ECAC, er munandi evidensur fyri, at mammografiscreening er ein úrslitagóður háttur at minka um talið á kvinnum, sum doyggja av bróstkrabba. Sjey kanningar, sum fevndu um yvir eina hálva millión kvinnur, hava víst eina lækking í deyðiligheit av hesari sjúkuni upp á 25% fyri tær kvinnur,  sum  vórðu <em type="italic">bjóðaðar</em>  screening.  Deyðiligheitin  fyri  tær  kvinnur,  sum  so <em type="italic">luttóku</em>  í screeningini, lækkaði við einum triðingi. </p>
<p>Virðið av mammografiscreening av kvinnum undir 50 ár er kortini óvist, sigur ECAC. Kodeksið mælir til, at kvinnur fáa bjóðað screening fyri bróstkrabba, frá tí tær eru 50 ára gamlar. Screeningin skal gerast samsvarandi teimum evropeisku leiðreglunum fyri góðskueftirlit av mammografi.</p>
<p>Í  samsvar  við  hetta,  mælir  danska  Heilsustýrið  til,  at  kvinnur  í  aldursbólkinum  50-69  ár  verða screenaðar annað hvørt ár.</p>
<p>ECAC  vísir  á,  at  fjøruti  ár  við  kliniskum  kanningum,  luttøku  av  fleiri  hundrað  granskarum  og heilsustarvsfólki,  umframt  fleiri  hundraðtúsund  kvinnum  í  áratíggju  longum  kanningum,  hevur givið úrslit til nóg góða skjalprógvan av effektivitetinum av mammografiscreening, sum heimilar, at hetta verður eitt tilboð í almenna heilsuverkinum.</p>
<p xml:lang="dan">European Code Against Cancer</p>
<p xml:lang="dan">European Guidelines for Quality Assurance in Mammography</p>
<p><em type="bold">Tilmæli frá stýrisbólkinum fyri krabbameinsøkið </em></p>
<p>Eftir at stýrisbólkurin hevur viðgjørt málið á fleiri fundum, er bólkurin komin ásamt um mæla til eina skipan við mammografiscreening í Føroyum, har hesi viðurskifti eru galdandi:</p>
<p type="listitem"> At talan verður um eina almenna skipan, sum verður staðsett á Landssjúkrahúsinum</p>
<p type="listitem"> At  aldursbólkurin  verður  50-69  ár  at  byrja  við,  men  við  møguleika  fyri  at  víðka  bólkin</p>
<p>seinni.</p>
<p type="listitem"> At talan verður um eitt 24 mðr. interval.</p>
<p type="listitem"> At tær umleið 5.000 kvinnurnar í aldursbólkinum verða javnt býttar árliga, soleiðis at talan</p>
<p>verður um umleið 2.500 kvinnur um árið, sum fáa tilboð um screening.</p>
<p>Sambært  Landssjúkrahúsinum  kunnu  allar  samráðingar  verða  avgreiddar  í  juni  mánað.  Út  frá hesum metir sjúkrahúsið, at skipanin kann verða í rakstri soleiðis, at kvinnurnar verða innkallaðar og  screenaðar  frá  1.  desember  2015.  Tá  eru  gjørdar  neyðugar  umbyggingar,  KT  skipanir  eru tillagaðar, fólk sett í starv og  royndarkoyringar gjørdar fyri at tryggja, at allar mannagongdir virka lýtaleyst.</p>
<p>Mælt verður til, at skipanin verður sett í verk skjótast gjørligt, soleiðis at skipanin í seinasta lagi kann verða í rakstri frá 1. desember 2015.</p>
<p><em type="bold">Fíggjarlig viðurskifti í sambandi við at seta í verk tilmælið hjá stýrisbólkinum </em></p>
<p>Niðan fyri verður útgreinað nærri stovnsetanarkostnaðin og rakstrarkostnaðin av at seta tilmælið í verk.</p>
<p><em type="bold">Stovnsetanarkostnaður </em></p>
<p>Kostnaðarmetingin  fyri  stovnsetan  av  tilboðnum  verður  mettur  at  verða  umleið  1,2  mió.  kr. sambært  Landssjúkrahúsinum,  tá  er  íroknað  uppseting  og  licensir  til  KT-veitara,  tillaging  í mínboks, verkætlanarleiðsla og umbyggingar v.m.</p>
<p>Evni  Frágreiðing  kostnaður</p>
<p>Veiting frá KT veitara til avgreiðslu av Mammografi screening Landssjúkrahúsið brúkar eina skipan frá Sectra til at handfara Røntgen kanningar. Tann parturin, sum hevur við mammografiscreening at gera, er við í skipanini.</p>
<p><em type="bold">583.840,- kr. </em></p>
<p>Veiting frá Elektron</p>
<p>Tillaging í Mínboks <em type="bold">60.000,- kr. </em></p>
<p>Broytingar í Hølisviðurskiftum</p>
<p>Flyta mammografin, og tillaga hølisviðurskiftini</p>
<p><em type="bold">345.000,- kr. </em></p>
<p>Verkætlanarleiðsla  Kanningar, fundarvirksemi, dokumentasjón, fasilitering, verkseting</p>
<p><em type="bold">200.000,- kr. </em></p>
<p>Tilfar og marknaðarføring</p>
<p><em type="bold">50.000,- kr. Samla útreiðsla Tilsamans fyri verksetingina 1.238.840,- kr. </em></p>
<p><em type="bold">Rakstrarkostnaður fyri eitt heilt ár </em></p>
<p>Árligi rakstrarkostnaðurin verður mettur til umleið 2,3 mió. kr. Hetta veldst nógv um, hvør loysn verður  vald  viðvíkjandi  lesing  av  myndum  og  aðrar  fyritreytir  í  hesum  sambandi.  Um  tilboðið verður sett í verk 1. desember 2015, verða rakstarútreiðslurnar umleið 190 tús. kr. í 2015.</p>
<p>Hartil kemur avleitt kliniskt virksemi, t.v.s. økt tal av tilburðum av bróstkrabba í ávíst áramál, sum avleiðing  av  screeningini.  Tað  er  ein  sannroynd,  at  jú  fleiri  kvinnur  verða  kannaðar,  jú  fleiri tilburðir verða funnir í fyrstu atløgu. Hetta talið fellir helst aftur til eitt útgangsstøði, sum er á leið tað sama sum frammanundan. Tó vilja hesar kvinnur í framtíðini koma fyrr í viðgerð.</p>
<p>Útreiðslurnar  til  ein  bróstkrabbatilburð  fevna  um  eitt  nú  skurðviðgerðir,  stráluviðgerðir, kemoviðgerðir v.m. – kostnaðurin kann saktans liggja um einar 200 tús. kr. fyri hvønn tilburð.</p>
<p>Sambært  Landssjúkrahúsinum  hevur  høga  virksemið  farnu  1-2  árini  elvt  til  stórar  avbjóðingar innan økið, bæði fíggjarliga og rakstrarliga. Tað er sera torført at meta um hesar útreiðslur, men sambært Landssjúkrahúsinum kann væntast, at meirútreiðslurnar tvey tey fyrstu árini fara at verða umleið  1,5  mió.  kr.  um  árið.  Um  grundarlag  verður  tikið  í  hesi  meting,  verða  samlaðu rakrarútreiðslurnar tvey tey fyrstu árini umleið 3,8 mió. kr.</p>
<p>Stýrisbólkurin fyri krabbameinsøkið</p>
<p><em type="italic">Turid Arge aðalstjóri  Dorrit Beck Joensen kommunulækni</em> <em type="italic">Jóhan Poulsen   Yvirlækni</em> </p>
<p xml:lang="dan"><em type="italic">Maria Debess  </em></p>
<p><em type="italic">sjúkrarøktarfrøðingur Jákup N. Olsen </em></p>
<p><em type="italic"> formaður í Krabbameinsfelagnum</em> <em type="italic">Pál Weihe  </em></p>
<p><em type="italic">Yvirlækni</em> </p>
<p><em type="italic">Henrik L. Hansen </em></p>
<p><em type="italic">virkandi landslækni Bjarni á Steig </em></p>
<p><em type="italic">leiðandi yvirlækni</em> </p>
</body></document>