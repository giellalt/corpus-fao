<document xml:lang="fao" id="no_id"><header><title/><genre code="admin"/><author><unknown/></author><wordcount>8110</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2017.07 Álit IV við tilmæli um samsýning og eftirløn landsstýrismanna vm juli 2017.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">Álit við tilmæli um samsýning og </em><em type="bold">eftirløn landsstýrismanna v.m. </em></p>
<p><em type="bold">Juli 2017 </em></p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>2 1 </p>
<p>Inngangur 3 1.1</p>
<p>Arbeiðssetningur 3 1.2</p>
<p>Undanfarin álit og málsgongd 3 1.3</p>
<p>Innsavnan av upplýsingum og allýsingar 3 1.4</p>
<p>Bygnaðurin í álitinum 4 2</p>
<p>Samandráttur 5 2.1</p>
<p>Høvuðsatlit 5 2.2</p>
<p>Tilmæli 5 2.3</p>
<p>Avleiðingar av at seta tilmælini í verk 5 3</p>
<p>Verandi skipan í Føroyum 6 3.1</p>
<p>Landsstýrisfólk 6 3.2</p>
<p>Løgtingslimir 9 4</p>
<p>Skipanin í grannalondum okkara 12 4.1</p>
<p>Grønland 12 4.2</p>
<p>Ísland 13 4.3</p>
<p>Danmark 15 4.4</p>
<p xml:lang="dan">Noreg 17 5</p>
<p>Lønarlagið í føroyska samfelagnum 19 6</p>
<p>Viðgerð og tilmæli 21 6.1</p>
<p>Inngangur 21 6.2</p>
<p>Grundarlagið undir samsýning til løgmann og landsstýrisfólk 21 6.3</p>
<p>Lønarsamsýning til løgmann og landsstýrisfólk 21 6.4</p>
<p>Fríur bústaður, kostnaðarendurgjald og ferðing 22 6.5</p>
<p>Samskiftisútreiðslur 23 6.6</p>
<p>Fráfaringarløn 23 6.7</p>
<p>Eftirlønarviðurskifti 24 7</p>
<p>Keldulisti 25 7.1</p>
<p>Lógartilfar 25 7.2</p>
<p>Annað tilfar 25 7.3</p>
<p>Heimasíður 25</p>
<p>Fylgiskjøl 27</p>
<p>Permumynd: Hellan á Tinganesi – Annika Sølvará, juli 2017</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>3 <em type="bold">1 </em></p>
<p><em type="bold">Inngangur </em></p>
<p>Løgmaður hevur, við heimild í løgtingslóg nr. 77 frá 6. mai 2003 um nevnd at geva løgmanni tilmæli um samsýningar og eftirløn landsstýrismanna v.m., í skrivi, dagfest 7. desember 2015, tilnevnt Gunn Ellefsen, advokat á Advokatfelagnum við Strond 4, Jóhannes Færø, grannskoðara á SPEKT, og Anniku Sølvará, stjóra í Granskingarráðnum, í nevndina fyri hetta valskeiðið.</p>
<p>Nevndin skipaði seg á fyrsta fundi við Anniku Sølvará sum forkvinnu. <em type="bold">1.1 </em></p>
<p><em type="bold">Arbeiðssetningur </em></p>
<p>Nevndin skal geva løgmanni tilmæli um samsýningar og eftirløn landsstýrismanna v.m. sambært løgtingslóg nr. 77 frá 6. mai 2003.</p>
<p>Endamálið við lógini er at tryggja løgmanni dygt og væl grundað tilmæli um samsýningar og eftirløn landsstýrismanna v.m., og skal nevndin sambært lógini taka atlit til:  lønarlagið í landinum yvirhøvur;  teirri tign og ábyrgd, sum liggur í størvunum;  hvussu samsvarandi størv í grannalondum okkara verða lønt, og  onnur viðkomandi viðurskifti.</p>
<p>Tilmælið skal verða handað í seinasta lagi við endan á aðru tingsetu í einum valskeiði. Tað vil í hesum føri siga í seinasta lagi áðrenn ólavsøku 2017. <em type="bold">1.2 </em></p>
<p><em type="bold">Undanfarin álit og málsgongd </em></p>
<p>Tríggjar nevndir hava sitið undan hesari. Fyrsta nevndin læt sítt álit úr hondum tann 14. juni 2005 og onnur nevndin tann 27. juli 2009. Talan er í báðum førum um drúgv álit við neyvari lýsing av økinum og tilmælum um broytingar í lógini. Okkum upplýst hevur hvørki av hesum báðum álitum fingið nakra ítøkiliga politiska viðgerð.</p>
<p>Triðja nevndin handaði sítt álit tann 3. januar 2013. Hetta álitið varð viðgjørt politiskt, og við støði í álitinum og viðgerðini varð semja um at gera broytingar í løgtingslóg um samsýning og eftirløn landsstýrismanna v.m.</p>
<p>Táverandi løgmaður, Kaj Leo Holm Johannesen, legði uppskot til løgtingslóg fyri Løgtingið tann 28. februar 2014 sum løgtingsmál nr. 95/2013. Uppskotið varð lagt í serliga § 25 nevnd, sum hevði fleiri fundir um málið. § 25 nevndin legði fram álit tann 8. mai 2014. Við 3. viðgerð varð eitt broytingaruppskot lagt fram og samtykt. Endaliga uppskotið til løgtingslóg varð samtykt við 19 atkvøðum fyri, 12 ímóti og 0 blonkum atkvøðum tann 9. mai 2014. Lógin varð lýst tann 19. mai 2014 at koma í gildi, tá ið nýtt landsstýrið hevði tikið við eftir fyrstkomandi løgtingsval.</p>
<p>Góð fýra ár eru liðin, síðani seinasta álitið varð handað, og góð trý ár eru liðin, síðani lógin varð broytt. Lógin kom í gildi á heysti 2015. <em type="bold">1.3 </em></p>
<p><em type="bold">Innsavnan av upplýsingum og allýsingar </em></p>
<p>Núsitandi nevnd hevur valt at leggja dent á hesi evni í sínum áliti:  At lýsa galdandi lóg, herundir hvørjar broytingar vórðu gjørdar í lógini í 2014;  at kanna, hvussu broytingarnar eru settar í verk, og hvussu tær virka;</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>4  at dagføra brotini í undanfarnu álitunum um skipanina í Føroyum, samanborið við grannalond okkara og  at meta um, hvørt tað er tørvur á broytingum í galdandi lóg. </p>
<p>Nevndin hevur m.a. samskift við Løgmansskrivstovuna, Løgtingsskrivstovuna, Gjaldstovuna og Hagstovuna til greining av ávísum spurningum.</p>
<p>Lógin nevnir bert samsýning og eftirløn landsstýrismanna v.m. Løgmaður verður ikki nevndur serstakt í yvirskriftini til lógina. Nevndin hevur valt at nevna løgmann serstakt, tá ið tað eru hansara serligu viðurskifti, sum verða umrødd; annars verður brúkt heitið landsstýrisfólk. Fyri londini Noreg, Danmark og Ísland eru vald felagsheitini stjórnarleiðarar og ráðharrar. Fyri Grønland hava vit valt at nýta teirra egnu heiti, umskrivað til føroyskt. <em type="bold">1.4 </em></p>
<p><em type="bold">Bygnaðurin í álitinum </em></p>
<p>Í parti 2 verða nevnd tey høvuðsatlit, sum nevndin hevur lagt dent á í sínum arbeiði, og síðani verður tikið samanum tilmælini. Somuleiðis verður heilt stutt nomið við avleiðingarnar av at seta tilmælini í verk.</p>
<p>Í parti 3 lýsir nevndin verandi samsýningarskipan v.m. fyri løgmann og landsstýrisfólk, sundurgreinað í lønarsamsýning, frían bústað og kostnaðarendurgjald, samskiftisútreiðslur, fráfaringarløn, við deyða, eftirlønarviðurskifti og aðrar starvsreglur. Í parti 3.2 verður skipanin hjá løgtingslimum umrødd.</p>
<p>Í parti 4 verða skipanir í grannalondunum Grønlandi, Íslandi, Danmark og Noregi lýstar.</p>
<p>Í parti 5 lýsa vit lønarlagið í Føroyum fyri samanberilig størv.</p>
<p>Í parti 6 verða tey einstøku liðini í verandi samsýningarskipan viðgjørd. Tikið verður samanum skipanina í dag og komið verður við tilmælum um, hvussu samsýningarskipanin eftir nevndarinnar tykki í framtíðini eigur at verða sett saman.</p>
<p>Tórshavn, juli 2017</p>
<p>Annika Sølvará</p>
<p xml:lang="dan">Gunn Ellefsen</p>
<p>Jóhannes Færø</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>5 <em type="bold">2 </em></p>
<p><em type="bold">Samandráttur </em><em type="bold">2.1 </em></p>
<p><em type="bold">Høvuðsatlit </em></p>
<p>Nevndin hevur í arbeiði sínum lagt dent á at koma við einum áliti, sum lýsir galdandi skipan við teimum tillagingum, sum hava verið gjørdar, síðani seinasta álitið varð latið løgmanni.</p>
<p>Nevndin hevur dagført upplýsingarnar frá undanfarnu álitunum um skipanirnar í grannalondunum, sum samanborið verður við.</p>
<p>Nevndin er samd um, at tað er so stutt fráliðið, síðani skipanin varð broytt munandi eftir tilmæli frá undanfarnu nevnd, at tað ikki ber til at meta um broytingarnar til fulnar. Nevndin metir, at skipanin sum heild er munandi betri, rímiligari og meiri gjøgnumskygd enn hon var, áðrenn broytingarnar. Tað verður tí bert mælt til broytingar, har mett verður, at hesar kunnu betra enn meiri um nýggju skipanina. <em type="bold">2.2 </em></p>
<p><em type="bold">Tilmæli </em></p>
<p>Samanumtikið gevur nevndin løgmanni hesi tilmæli um samsýningar og eftirløn landsstýrismanna v.m.:</p>
<p>Mælt verður til, at verandi skipan heldur fram á flestu økjum:  Lønartalvan hjá tænastumonnum landsins eigur framvegis at nýtast sum grundarlag undir lønarsamsýningini til løgmann og landsstýrisfólk (6.2.);  lønarlagið verður mett at verða hóskandi og eigur tí fyribils ikki at verða broytt (6.3.);  skipanin við kostnaðarendurgjaldi eigur at halda fram (6.4), og  nýggja eftirlønarskipanin verður mett at verða greið og skynsom og eigur tí at halda áfram (6.7).</p>
<p>Mælt verður til hesar broytingar:  Nærri reglur um ferðing hjá landsstýrisfólkum í embætisørindum skulu ásetast í kunngerð (6.4.);  nærri reglur um samskiftisútreiðslurnar hjá landsstýrisfólkum skulu ásetast í kunngerð (6.5.), og  Øll almenn løn skal verða mótroknað í fráfaringarløn, um so er, at fráfaringarløn verður latin fyri eitt tíðarskeið, sum er longri enn 3 mánaðir (6.6). <em type="bold">2.3 </em></p>
<p><em type="bold">Avleiðingar av at seta tilmælini í verk </em></p>
<p>Verða tilmælini fylgd, mugu neyðugar tillagingar gerast í viðkomandi lóggávu.</p>
<p>Tað framgongur longu av §1, stk. 6 í løgtingslóg um eftirløn og samsýning landsstýrismanna, at kunngerðir skulu gerast um ferðing í embætisørindum og um samskiftisútreiðslur. Hetta krevur tí ikki broytingar í aðrari lóggávu.</p>
<p>Ein møgulig broyting av ásetingini um at mótrokna alla almenna inntøku í fráfaringarlønini krevur eina broyting í løgtingslóg um samsýning og eftirløn landsstýrismanna v.m., sum seinast broytt við kunngerð nr. 108 frá 15. september 2015.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>6 <em type="bold">3 </em></p>
<p><em type="bold">Verandi skipan í Føroyum </em><em type="bold">3.1 </em></p>
<p><em type="bold">Landsstýrisfólk </em></p>
<p>Samsýning og eftirløn landsstýrismanna er í dag skipað sambært løgtingslóg nr. 10 frá 8. januar 1993, sum seinast broytt við kunngerð nr. 108 frá 15. september 2015.</p>
<p>Fleiri broytingar vórðu gjørdar á økinum í 2014 eftir tilmæli frá undanfarnu nevndini, sum lat inn álit Gamlaárskvøld 2012.</p>
<p>Niðanfyri hava vit lýst mest týðandi liðini í lógini hvør sær. Har broytingar vórðu gjørdar í 2014, verður hetta lýst og viðmerkt. <em type="bold">3.1.1 </em></p>
<p xml:lang="dan"><em type="bold">Lønarsamsýning </em></p>
<p>Eftir galdandi lóg fær løgmaður eina mánaðarliga samsýning, sum er 130% av 40. lønarflokki hjá tænastumonnum landsins. Landsstýrisfólk fáa eina mánaðarliga samsýning, sum er 110% av 40. lønarflokki hjá tænastumonnum landsins. Lønartalvan hjá tænastumonnum landsins er seinast javnað tann 1. oktober 2015, og svarar 40. lønarflokkur til eina mánaðarløn á kr. 60.980,74.</p>
<p>Lønarsamsýning, kr.</p>
<p>Mánaðarlig</p>
<p xml:lang="dan">Árlig</p>
<p>Løgmaður 79.275 951.300</p>
<p>Landsstýrisfólk 67.079 804.946</p>
<p>Samsýningin verður útgoldin mánaðarliga frammanundan frá 1. degi í mánaðinum aftaná, at landsstýrisfólkið hevur tikið við starvinum til tann mánaðurin er úti, tá ið landsstýrisfólkið fer frá.</p>
<p>Áðrenn lógarbroytingina fekk løgmaður eina mánaðarliga samsýning samsvarandi 40. lønarflokki hjá tænastumonnum landsins, meðan landsstýrisfólk fingu samsýning samsvarandi 38. lønarflokki hjá tænastumonnum landsins.</p>
<p>Áðrenn lógarbroytingina í 2015 fingu løgmaður og landsstýrisfólk, umframt lønarsamsýningina, útgoldið skattafrítt borðfæ. Løgmaður fekk í 2012 útgoldið umleið kr. 85.000,- sum borðfæ um árið, meðan landsstýrisfólk sama ár fingu útgoldið umleið kr. 28.000,- hvør sum borðfæ um árið. Hetta er nú strikað. <em type="bold">3.1.2 </em></p>
<p><em type="bold">Fríur bústaður og kostnaðarendurgjald </em></p>
<p>Hevur løgmaður fastan bústað uttanfyri høvuðsstaðarøkið1, kann hann flyta til høvuðsstaðin í ein bústað, sum landið rindar.</p>
<p>Viðvíkjandi landsstýrismonnunum, so kann løgmaður játta landsstýrisfólkum endurgjald fyri útreiðslur til bústað í høvuðsstaðnum, um viðkomandi í starvstíðini hevur fastan bústað, har tað ikki er landfast, 1Tað vil siga uttanfyri Tórshavn, Hoyvík, Argir og Hvítanes.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>7 ella serlig viðurskifti gera seg galdandi. Fyri hvørt landsstýrisfólk verður í mesta lagi endurgoldið, móti kvittan, upp til kr. 10.000 pr. mánað fyri húsaleigu, el og hita.2 </p>
<p>Eingin løgmaður ella landsstýrisfólk hevur fingið endurgjald fyri útreiðslur til bústað í høvuðsstaðnum, síðani sitandi landsstýrið kom til.</p>
<p>Áðrenn lógarbroytingina í 2015 høvdu øll landsstýrisfólk, sum búðu uttanfyri Suðurstreymoy, rætt til frían bústað í Tórshavn. Í staðin fyri frían bústað kundi eitt landsstýrisfólk fáa eitt árligt kostnaðarendurgjald, sum var tengt at, í hvørjum parti av landinum landsstýrisfólkið búði. Kostnaðarendurgjaldið var ikki skattskyldugt.</p>
<p>Í dag er tað sambært §1, stk. 4, í løgtingslóg um samsýning og eftirløn landsstýrismanna soleiðis, at løgmaður og landsstýrisfólk, sum ikki eru úr Tórshavn, Hoyvík, Argjum ella Hvítanesi, fáa afturat lønini árligt kostnaðarendurgjald, grundað á reglurnar um endurgjald til tænastu- og starvsmenn.</p>
<p>Kostnaðarendurgjaldið verður latið soleiðis: a) Flutningskostnaður við egnum bili við Strandfaraskipum Landsins 200 ferðir aftur og fram árliga. b) Koyripeningur og tunnilsgjald millum heimstað og Tórshavn 200 ferðir aftur og fram árliga.</p>
<p>Kostnaðarendurgjaldið er skattskyldugt og verður útgoldið mánaðarliga saman við lønarsamsýningini.</p>
<p>Trý landsstýrisfólk fáa kostnaðarendurgjald í løtuni. Hini landsstýrisfólkini búgva øll í Tórshavn og fáa tí einki kostnaðarendurgjald. <em type="bold">3.1.3 </em></p>
<p><em type="bold">Ferðaútreiðslur </em></p>
<p>Landsstýrisfólk fáa ferðastuðul sambært løgtingslóg nr. 93 frá 6. juni 1997 um stuðul til ferðaútreiðslur. Ferðastuðulin, sum ikki er skattskyldugur, verður mótroknaður í kostnaðarendurgjaldinum.</p>
<p>Nærri reglur um ferðing hjá landsstýrisfólkum í embætisørindum skulu sambært §1, stk. 6, í løgtingslógini um samsýning og eftirløn landsstýrismanna ásetast í kunngerð. Enn er tó eingin kunngerð sett í gildi hesum viðvíkjandi. Í staðin verða almennu reglurnar um ferðing eisini nýttar fyri landsstýrisfólk.3 <em type="bold">3.1.4 </em></p>
<p><em type="bold">Samskiftisútreiðslur </em></p>
<p>Landið útvegar og rindar fyri allar neyðugar samskiftisútreiðslur. Nærri reglur um samskiftisútreiðslurnar skulu sambært §1, stk. 6, í løgtingslógini um samsýning og eftirløn landsstýrismanna ásetast í kunngerð. Enn er tó eingin kunngerð sett í gildi hesum viðvíkjandi. Í staðin verða almennu reglurnar fyri fartelefon-, telduútvegan og nýtslu hjá starvsfólkum hjá tí almenna4 eisini nýttar fyri landsstýrisfólk. 2 Sambært §8 í lógini um samsýning og eftirløn landsstýrismanna v.m. verður endurgjaldið fyri húsaleigu, el og hita javnað sbrt. §2 í løgtingslóg nr. 107 frá 22. desember 1999 um áseting og javning av almannaveitingum við seinni broytingum. 3 Avtala millum Fíggjarmálaráðið og Tænastumannafelag Landsins um dagpening frá 5. februar 2013. 4 Rundskriv um burturbeining av KT-útbúnaði, dagfest 3. desember 2014.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>8 <em type="bold">3.1.5 </em></p>
<p><em type="bold">Fráfaringarløn </em></p>
<p>Tá landsstýrisfólk fer frá, fær viðkomandi samsýning eftir hesi reglu:  Sitið 0-1 ár: 3 mánaðir  Yvir 1 ár: 6 mánaðir</p>
<p>Fráfaringarlønin er tann sama sum lønarsamsýningin.</p>
<p>Fær landsstýrisfólk í fráfaringartíðarskeiðnum samsýning ella bíðipening sum løgtingsfólk, verður henda inntøkan mótroknað í fráfaringarlønini. Onnur inntøka verður ikki mótróknað í fráfaringarlønini. <em type="bold">3.1.6 </em></p>
<p><em type="bold">Við deyða </em></p>
<p>Doyr landsstýrisfólk, meðan viðkomandi er í starvi, fær eftirsitandi hjúnafelagi ella børn undir 18 ár samsýning í 6 mánaðir. <em type="bold">3.1.7 </em></p>
<p><em type="bold">Eftirlønarviðurskifti </em></p>
<p>Áðrenn lógarbroytingina í 2014 høvdu landsstýrisfólk rætt til egineftirløn, tá ið viðkomandi hevði verið landsstýrisfólk í minsta lagi eitt ár samanlagt.</p>
<p>Hægsta eftirlønin hjá hesum landsstýrisfólkunum er 60% av eftirlønargevandi lønini í tí lønarflokki, sum landsstýrisfólkið varð samsýnt eftir, tá ið viðkomandi fór úr starvi. Rætturin til fulla eftirløn varð vunnin eftir 8 ára starvstíð. Rætturin til eftirløn varð vunnin soleiðis:</p>
<p>Egineftirløn</p>
<p>Uppsparing 1. til 4. árið 9% árliga 5. til 8. árið 6% árliga</p>
<p>Tilsamans eftir 8 árum 60%</p>
<p>Eftirlønin hjá hesum landsstýrisfólkunum verður útgoldin mánaðarliga frammanundan frá 1. í mánaðinum aftaná, at viðkomandi hevur fylt 67 ár. Hevur viðkomandi bæði verið løgmaður og landsstýrisfólk, fær viðkomandi eftirløn sum løgmaður.</p>
<p>Reglur eru ásettar í tágaldandi lóg um, hvussu gerast skal, tá ið landsstýrisfólk eisini hava sitið á løgtingi, hvussu niðursett eftirløn verður útroknað og fyri hjúnafelagaeftirløn og barnaeftirløn.</p>
<p>Aftaná lógarbroytingina í 2015 rindar landið upp til 15% av lønarsamsýningini, sum løgmaður og landsstýrisfólk fáa, afturat í eftirløn í eina eftirlønarskipan, sum er góðkend av landsstýrinum.</p>
<p>Eftirlønarprosentið verður ásett í mun til, hvussu leingi landsstýrisfólkið hevur verið landsstýrisfólk eftir gomlu skipanini og í mun til, hvussu leingi landsstýrisfólkið hevur sitið á tingi.5 5 Sí fylgiskjal 1</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>9 <em type="bold">3.1.8 </em></p>
<p><em type="bold">Aðrar starvsreglur </em></p>
<p>Sambært §9 í løgtingslóg um samsýning og eftirløn landsstýrismanna er ásett, at um landsstýrisfólk, tá ið viðkomandi tekur við, hevur størv í almennari tænastu ella privatum virkjum, samtøkum ella stovnum, skal viðkomandi vanliga siga tey frá sær. Landsstýrisfólk kann tó í hendinga førum, við samtykki løgmans, halda fram í tílíkum starvi, um løgmaður heldur, at tey ikki kunna hava við sær trupulleikar í røkjan av embætisskylduni sum landsstýrisfólk.</p>
<p>Løgmaður boðar løgtinginum frá, hvørji størv avvarðandi landsstýrisfólk framvegis hava loyvi at røkja, og hvørji størv løgmaður sjálvur framhaldandi ætlar at røkja.</p>
<p>Landsstýrisfólk hevur sambært §10, stk. 2, í lógini rætt til farloyvi í sambandi við barnsburð og ættleiðing eftir reglunum, sum er galdandi fyri tænastumenn. <em type="bold">3.2 </em></p>
<p><em type="bold">Løgtingslimir </em><em type="bold">3.2.1 </em></p>
<p xml:lang="dan"><em type="bold">Lønarsamsýning </em></p>
<p>Løgtingslóg nr. 12 frá 18. februar 1999 um samsýning og eftirløn løgtingsmanna ásetir reglurnar fyri samsýning til løgtingslimir.</p>
<p>Sambært §1 í hesi lóg verða løgtingslimir samsýntir samsvarandi 34. lønarflokki hjá tænastumonnum landsins, meðan løgtingsformaðurin verður samsýntur eftir somu reglum, sum eru galdandi fyri løgmann. Næstformonnum tingsins og nevndarformonnum verður afturat mánaðarlønini veitt serlig samsýning, sum er kr. 30.000 árliga.</p>
<p>Vanliga skattskylduga samsýningin til løgtingslimir kann samanfatast soleiðis:</p>
<p>Lønarsamsýning, kr.</p>
<p>Mánaðarlig</p>
<p xml:lang="dan">Árlig</p>
<p>Løgtingsformaður 79.275 951.300</p>
<p>Næstformenn í tinginum 40.366 484.389</p>
<p>Løgtingslimir, sum eru nevndarformenn 40.366 484.389</p>
<p>Løgtingslimir 37.866 454.389 <em type="bold">3.2.2 </em></p>
<p><em type="bold">Kostnaðarískoyti </em></p>
<p>Umframt føstu samsýningina, sum er nevnd omanfyri, fáa allir løgtingslimir eitt skattafrítt endurgjald upp á kr. 2.000 um mánaðin fyri útreiðslur, ið standast av arbeiðinum. <em type="bold">3.2.3 </em></p>
<p><em type="bold">Kostnaðarendurgjald </em></p>
<p>Afturat lønarsamsýningini og kostnaðarískoytinum verður veitt eitt árligt skattafrítt kostnaðarendurgjald, grundað á reglurnar um endurgjald til tænastu- og starvsmenn, til teir løgtingslimir, sum búgva uttanfyri høvuðsstaðarøkið6. Kostnaðarendurgjaldið er roknað út eftir, at løgtingslimir møta 100 dagar í Løgtinginum um árið. 6 Tað vil siga uttanfyri Tórshavn, Hoyvík, Argir og Hvítanes.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>10 </p>
<p>Sambært §1, stk. 3, í løgtingslóg um samsýning og eftirløn løgtingsmanna fær løgtingslimur, sum er valdur í øðrum valdømi enn Suðurstreymoy, men býr ella kann haldast at hava fast tilhald í Tórshavnar kommunu, sum endurgjald fyri eykaútreiðslur í hesum sambandi, samsýning sum nevnt omanfyri svarandi til 50 ferðir árliga. Hetta verður roknað eftir miðaltalinum millum Tórshavn og stytstu og longstu farleið til pláss í valdøminum, har hann er valdur. Tað skal í hesum sambandi viðmerkjast, at teksturin í lógini ikki er rættaður, síðani Føroyar eru blivnar eitt valdømi.</p>
<p>Skipanin verður sambært Løgtingsskrivstovuni praktiserað soleiðis í dag, at tinglimur, sum býr uttanfyri Suðurstreymoy, men sum velur at flyta til Havnar, í sambandi við at hann verður valdur á løgting, fær endurgjald fyri eykaútreiðslur svarandi til 50 ferðir árliga <em type="bold">. </em></p>
<p>Fyri hvønn tingdag, tinglimur ikki møtir á løgtingsfundi, verður sambært §1, stk. 7, í løgtingslóg um samsýning og eftir løgtingsmanna gjørdur frádráttur í kostnaðarendurgjaldinum.</p>
<p>Niðanfyri eru nøkur dømi um, hvat tinglimur, ið býr uttanfyri høvuðsstaðarøkið, og sum møtir á tingi 100 dagar í árinum, hevur rætt til í skattafríum kostnaðarendurgjaldi.</p>
<p>Árligt skattafrítt endurgjald, kr.</p>
<p>Norðstreymoy (Vestmanna) 40.600</p>
<p>Eysturoy (Runavík) 56.600</p>
<p>Norðoyggjar (Klaksvík) 63.000</p>
<p>Vágar (Miðvágur) 39.960</p>
<p>Sandoy (Sandur) 45.080</p>
<p>Suðuroy (Tvøroyri) 37.500</p>
<p>Samsýningarnar og kostnaðarendurgjaldið verða sambært §2, stk. 1, í lógini útgoldin við 1/12 mánaðarliga frammanundan frá 1. degi í mánaðinum, aftaná at Løgtingið hevur góðkent valbrævið hjá viðkomandi løgtingslimi, til endan á tí mánaði, løgtingslimur leggur tingsessin frá sær. <em type="bold">3.2.4 </em></p>
<p><em type="bold">Ferðaútreiðslur </em></p>
<p>Í sambandi við ferðing uttanlands í løgtingsørindum verður, sambært §1, stk. 6, í løgtingslóg um samsýning og eftirløn løgtingsmanna, veitt ferðaendurgjald og dag- og tímapeningur eftir somu reglum, sum eru galdandi fyri tænastumenn landsins. <em type="bold">3.2.5 </em></p>
<p><em type="bold">Samskiftisútreiðslur </em></p>
<p>Sambært Løgtingsskrivstovuni fáa løgtingslimir útflýggjaðan hvør sín teldil til løgtingsarbeiðið. Tey fáa hvørki telefon ella teldu frá Løgtinginum. <em type="bold"></em><em type="bold">3.2.6 </em></p>
<p><em type="bold">Fráfaringarløn </em></p>
<p>Verður løgtingslimur ikki afturvaldur, ella má hann leggja tingsessin frá sær vegna sjúku, fær hann, sambært §2, stk. 2, 1. pkt., í løgtingslóg um samsýning og eftirløn løgtingsmanna, samsýning sambært §1, stk. 1, í somu lóg í 1 mánað fyri hvørt árið, hann hevur havt sess á løgtingi, tó í minsta lagi í 4 mánaðir og í mesta lagi í 6 mánaðir.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>11 <em type="bold">3.2.7 </em></p>
<p><em type="bold">Við deyða </em></p>
<p>Doyr løgtingslimur, fáa hjúnafelagi ella børn undir 18 ár, sambært §2, stk. 2, 2. pkt., í løgtingslóg um samsýning og eftirløn løgtingsmanna, samsýning eftir §1, stk. 1, í somu lóg í 6 mánaðir. <em type="bold">3.2.8 </em></p>
<p><em type="bold">Eftirlønarviðurskifti </em></p>
<p>Løgtingslimur hevur sambært §4, stk. 1, í løgtingslóg um eftirløn og samsýning løgtingsmanna rætt til egineftirløn, tá ið hann hevur havt sæti á løgtingi í minsta lagi í 1 ár tilsamans. Eftirlønin verður útgoldin, tá ið tinglimurin fyllir 67 ár, um hann ikki framvegis hevur sæti á løgtingi. Í serligum føri kann løgtingslimur fáa eftirløn frá 60 ára aldri7. Hægsta egineftirlønin er 60% av eftirlønargevandi lønini í 34. lønarflokki, og verður henda veitt, tá ið løgtingslimur hevur havt sæti á tingi í 16 ár ella meir.</p>
<p>Ein løgtingslimur vinnur sær rætt til eftirløn soleiðis:</p>
<p>Egineftirløn</p>
<p>Uppsparing 1. til 8. árið 4,5% árliga 9. til 16. árið 3% árliga</p>
<p>Tilsamans eftir 16 árum 60%</p>
<p>Hægsta eftirlønin hjá løgtingsformanninum, sum er 60% av eftirlønargevandi lønini í lønarflokkinum, hann er samsýntur í, verður veitt, tá ið løgtingsformaðurin hevur verið formaður í 8 ár ella meira.</p>
<p>Serligar reglur eru í lógini, sum viðgera støðuna, tá løgtingslimur hevur rætt til egineftirløn frá øðrum størvum.</p>
<p>Eisini eru ásettar reglur um eftirløn til eftirsitandi hjúnafelaga og børn eftir løgtingslim. <em type="bold">3.2.9 </em></p>
<p><em type="bold">Aðrar starvsreglur </em></p>
<p>Sambært §3 í løgtingslóg um samsýning og eftirløn løgtingsmanna hevur løgtingslimur, sum er í starvi hjá landinum, eini kommunu, kommunalum felagsskapi, landsfyritøku ella hjá einum konsessioneraðum felag, rætt til farloyvi úr starvi sínum í tíðarskeiðinum, meðan hann hevur sæti á tingi. Løgtingslimur, sum hevur starv hjá einum av omanfyri nevndu stovnum ella hjá ríkinum, kann í mesta lagi starvast 50% av tíðini í hesum starvi, meðan hann/hon er løgtingslimur ella varafólk fyri løgtingslim.</p>
<p>Løgtingslimir hava, sambært §2, stk. 4, í løgtingslóg um samsýning og eftirløn løgtingsmanna, rætt til farloyvi uttan frádrátt í samsýning og eftirlønaraldri í sambandi við barnsburð ella ættleiðing. 7 Sbrt. §4, stk. 2 í løgtingslóg nr. 12 frá 18. februar 1999 um samsýning og eftirløn løgtingsmanna.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>12 <em type="bold">4 </em></p>
<p><em type="bold">Skipanin í grannalondum okkara </em></p>
<p>Nevndirnar, sum handaðu løgmanni álit í 2009 og 2013, hugdu at skipanunum í Grønlandi, Íslandi, Danmark og Noregi. Tað arbeiðið var væl úr hondum greitt, og vit hava valt at endurgeva tað her við teimum tillagingum, sum broytingar síðani 2012 hava ført við sær. <em type="bold">4.1 </em></p>
<p><em type="bold">Grønland </em></p>
<p>Samsýningar v.m. til landstings- og landsstýrislimir eru ásettar í <span type="quote" xml:lang="dan">“Landstingslóg nr. 22 frá 18. desember 2003 um “Vederlag m.v. til medlemmer af Landstinget og Landsstyret m.v.”</span>, sum seinast er broytt við Inatsisartutlóg (landstingslóg) nr. 10 frá 6. juni 2016. <em type="bold">4.1.1 </em></p>
<p xml:lang="dan"><em type="bold">Lønarsamsýning </em></p>
<p>Í Grønlandi fáa bæði landstings- og landsstýrislimir eina samsýning, sum er tengd at lønartalvuni fyri tænastumenn í Grønlandi (ASG–økið). Samsýningin til landsstýrisformannin og hini landsstýrisfólkini fylgir 38. lønarstigi. Samsýningin til landstingslimir fylgir 35. lønarstigi. 8</p>
<p>Umframt lønina fáa bæði landstings- og landsstýrislimir aðrar viðbøtur, sum verða javnaðar samsvarandi lønarbroytingunum á tænastumannaøkinum í Grønlandi.</p>
<p>Samsýningar saman við viðbótum eru hesar galdandi frá 1. apríl 2016:</p>
<p>Lønarsamsýning, kr.</p>
<p>Mánaðarlig</p>
<p xml:lang="dan">Árlig</p>
<p>Landsstýris- og landstingsformaðurin 89.067 1.068.807</p>
<p>Landsstýrislimir, sum eisini eru landstingslimir 74.524 894.289</p>
<p>Landsstýrislimir, sum ikki eru landstingslimir 72.146 865.755</p>
<p>Landstingslimir 36.073 432.876 <em type="bold">4.1.2 </em></p>
<p><em type="bold">Fríur bústaður og kostnaðarendurgjald </em></p>
<p>Landsstýrisformaðurin og landstingsformaðurin fáa frían bústað í Nuuk, men verða tó skattaðir av einum leiguvirði uppá kr. 48.000 um árið.9</p>
<p>Hinir landsstýrislimirnir fáa tænastubústað og skulu gjalda 60% av tí húsaleigu, sum verður roknað fyri bústaðin í samsvari við galdandi reglur fyri útrokning av húsaleigu fyri bústaðir, sum grønlendska heimastýrið ávísir sum tænastumannabústaðir.10</p>
<p>Landstingslimir hava rætt til kostnaðarendurgjald til at rinda útreiðslur í sambandi við starvið sum landstingslimir. Kostnaðarendurgjaldið til tinglimir, sum í løtuni er kr. 65.476 um árið, er skattskyldugt og verður leypandi prístalsjavnað.11 8 Sambært § 1, stk. 1 og § 6, stk. 1-3 í landstingslóg nr. 22 frá 18. desember 2003. 9 Sambært § 6, stk. 5 í landstingslóg nr. 22. frá 18. desember 2003. 10 Sambært § 6, stk. 6 í landstingslóg nr. 22 frá 18. desember 2003. 11 Sambært § 1, stk. 2 í landstingslóg nr. 22 frá 18. desember 2003.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>13 </p>
<p>Landsstýrislimir fáa onki fast kostnaðarendurgjald, men hava rætt til at halda útreiðslur til umboðan og til tænastuferðir fyri landskassans rokning. Harumframt er serstøk skipan galdandi fyri fríferðir til Nuuk hjá familjuni hjá landsstýrislimum.12 <em type="bold">4.1.3 </em></p>
<p><em type="bold">Ráðharrabilur </em></p>
<p>Landsstýrislimir fáa frían bil uttan førara at ráða yvir. Teir landsstýrislimir, sum taka av hesum tilboði, verða skattaðir av ráðharrabilinum á sama hátt sum aðrir skattaborgarar við fríum bili frá arbeiðsgevaranum. <em type="bold">4.1.4 </em></p>
<p><em type="bold">Samskiftisútreiðslur </em></p>
<p>Landsstýrislimir hava fría telefon og frítt internethald. <em type="bold">4.1.5 </em></p>
<p><em type="bold">Fráfaringarløn13 </em></p>
<p>Bæði landstings- og landsstýrislimir hava rætt til fráfaringarløn, sum svarar til mánaðarlønina í starvinum.</p>
<p>Fráfaringarlønin verður goldin í 1 ½ mánað fyri hvørt byrjað heilt ár, viðkomandi hevur verið í starvinum sum landstings- ella landsstýrislimur. Fráfaringarlønin verður tó altíð goldin í minsta lagi í 3 mánaðir og í mesta lagi í 12 mánaðir.</p>
<p>Tað ber ikki til at fáa fráfaringarløn sum landsstýrislimur og løn sum landstingslimur samstundis.</p>
<p>Um tann, ið hevur rætt til fráfaringarløn, doyr, meðan hann er í starvinum, ella meðan hann fær fráfaringarløn, fáa eftirsitandi hjúnafelagi og børn rætt til hansara fráfaringarløn. <em type="bold">4.1.6 </em></p>
<p><em type="bold">Eftirlønarviðurskifti14 </em></p>
<p>Frá 1. januar 2004 eru eftirlønarviðurskiftini skipað soleiðis, at goldið verður til eina privata skipan í einum pensjónskassa við sæti í Grønlandi. Talan er um eina eftirlønarskipan við leypandi útgjaldi (ratupensjón ella lívrentu) umfatandi aldurseftirløn og hjúna- og barnaeftirløn. Inngjaldið til skipanina er 10 % av lønini frá arbeiðsgevaranum, og 5 % verða trekt av lønini hjá landsstýrisliminum. Fólk, sum eru yvir 50 ár, tá ið tey gerast landsstýrislimir, kunna velja at fáa eftirlønargjaldið útgoldið sum løn, og fáa tey tá samsvarandi ongan eftirlønarrætt.</p>
<p>Onki serstakt ískoyti er til eftirlønarskipanina hjá landsstýrislimum afturat omanfyri nevndu skipan. <em type="bold">4.2 </em></p>
<p><em type="bold">Ísland </em></p>
<p>Í Íslandi er skipanin soleiðis, at Altingið hevur sett eitt lønarráð, <span type="quote">“Kjararáðið”</span> 15, sum tekur sær av at viðgera og gera tilmæli um lønarviðurskiftini hjá altingslimum, ráðharrum, hægstarættardómarum og økisdómarum. 12 Sambært §§ 7-8 í landstingslóg nr. 22 frá 18. desember 2003. 13 Ásetingar í § 10 í landstingslóg nr. 22 frá 18. desember 2003. 14 Ásetingar í § 12 í landstingslóg nr. 22 frá 18. desember 2003. 15 Lønarráðið er sett sambært § 14 í altingslóg nr. 88 frá 1. juli 1995, <span type="quote">“Kjararáðið”</span>.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>14 </p>
<p>Ráðið, sum varð seinast valt í juni 2014, er mannað við fimm limum. Tey sita í 4 ár. Tríggir limir eru valdir av Altinginum, ein av Hægstarætti og ein av Fíggjarmálaráðnum.16</p>
<p>Lønarásetingarnar eru tó lógarfestar, galdandi fyri bæði altings- og ráðharralønir og eftirlønarviðurskifti teirra.</p>
<p>Harumframt hevur Altingið eina <span type="quote" xml:lang="dan">“Forsætisnevnd”</span>, hvørs limir eru altingsformaðurin og fimm altingsvaraformenn. Henda nevnd hevur m.a. um hendi at áseta reglur um rakstur tingsins, herundir ymiskar samsýningar, so sum løn fyri álitissessir (nevndarformenn o.a.), ferðaendurgjøld, vistarhaldskostnaðir, trygging og aðrar útreiðslur í sambandi við tingmannastarvið. <em type="bold">4.2.1 </em></p>
<p xml:lang="dan"><em type="bold">Lønarsamsýning </em></p>
<p>Frá 1. juni 2016 eru lønirnar hjá ávikavist forsætisráðharranum, ráðharrum og altingslimum í Íslandi hesar17:</p>
<p>Lønarsamsýning, kr.18</p>
<p>Mánaðarlig</p>
<p xml:lang="dan">Árlig</p>
<p>Forsætisráðharrin 87.809 1.053.707</p>
<p>Ráðharrar 79.358 952.293</p>
<p>Altingslimir 44.937 539.246</p>
<p>Samsýningin lækkaði munandi í sambandi við kreppuna í Íslandi, men er síðani hækkað nakað aftur. <em type="bold">4.2.2 </em></p>
<p><em type="bold">Fríur bústaður og kostnaðarendurgjald </em></p>
<p>Hvørki forsætisráðharrin ella hinir ráðharrarnir fáa frían bústað ella aðra hjálp til bústað í Reykjavík. <em type="italic"></em></p>
<p>Hinvegin fáa teir ráðharrar, sum eru fastbúgvandi uttanfyri høvuðsstaðarøkið, og sum fáa sær innivist í Reykjavík, eitt kostnaðarendurgjald uppá kr. 7.895 um mánaðin.</p>
<p>Ráðharrar, sum búgva uttanfyri høvuðsstaðarøkið, og sum velja at ferðast til og frá arbeiði, fáa koyriútreiðslurnar endurgoldnar umframt ein triðing av fulla kostnaðarendurgjaldinum svarandi til kr. 2.632 um mánaðin.</p>
<p>Kostnaðarendurgjaldið er skattskyldugt.</p>
<p>Meðan ráðharrar sum heild hava frítt skrivstovuhald, telefon, telduútgerð o.a.m., so fáa altingslimir endurgoldið, móti kvittan, útreiðslur teirra í sambandi við starvið sum altingslimir til m.a. at skipa fyri fundum og tiltøkum og til skeið v.m., tó í mesta lagi kr. 5.116 um mánaðin.</p>
<p>Kostnaðarendurgjaldið til ráðharrar kann samanfatast soleiðis:</p>
<p>Kostnaðarendurgjøld, kr.</p>
<p>Mánaðarlig</p>
<p xml:lang="dan">Árlig</p>
<p>Kostnaðarendurgjald fyri bústað í Reykjavík 7.895 94.740 1/3 av kostnaðarendurgjaldi (pendlarar) 2.632 31.580 16 Sí www.kjararad.is 17 Sambært <span type="quote" xml:lang="dan">“Launatafla kjararáðs nr. 500”</span>, sum er at finna á www.kjararad.is 18 Upphæddirnar eru umroknaðar til kursin tann 13. oktober 2016, sum var 5,89 DKK.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>15 <em type="bold">4.2.3 </em></p>
<p><em type="bold">Ráðharrabilur </em></p>
<p>Ráðharrarnir hava ráðharrabil. Talan er um, at hvør ráðharri sær hevur ræði á einum bili við førara, sum verður tilkallaður eftir tørvi. Sum útgangsstøði skal bilurin bert brúkast í tænastuørindum, men møguleikarnir verða umsitnir rúmsátt, og tað er upp til hvønn einstakan ráðharra at avgera, hvussu hetta skal umsitast, t.e. í hvønn mun flutningur í privatum ørindum fer fram.</p>
<p>Ráðharrar verða skattaðir av ráðharrabilinum á sama hátt sum aðrir skattaborgarar við fríum bili frá arbeiðsgevaranum. <em type="bold">4.2.4 </em></p>
<p><em type="bold">Samskiftisútreiðslur </em></p>
<p>Ráðharrar fáa fría telefon og telduútgerð. <em type="bold">4.2.5 </em></p>
<p><em type="bold">Fráfaringarløn </em></p>
<p>Ráðharrar fáa fráfaringarløn í 3 mánaðir eftir at verða farnir úr starvi. Hevur ein ráðharri verið í starvinum í meira enn eitt ár, fær hann fráfaringarløn í 6 mánaðir, svarandi til løn hansara sum ráðharri. Tó verður virðið av møguligari aðrari inntøku í fráfaringartíðarskeiðinum drigið frá fráfaringarlønini eftir nærri reglum. <em type="bold">4.2.6 </em></p>
<p><em type="bold">Eftirlønarviðurskifti </em></p>
<p>Frá 2012 at rokna er lógin um almenna eftirlønargrunnin eisini galdandi fyri altings- og stjórnarlimir. Hesin eftirlønargrunnur er opin fyri øllum starvsfólkum hjá statinum.</p>
<p>Ráðharrar gjalda 4% av allari løn sínari inn í grunnin. Harafturat rindar staturin 11,5% av lønini sum partur arbeiðsgevarans.</p>
<p>Vanlig starvsfólk vinna sær ein eftirlønarrætt uppá umleið 1,9 % av síni meðalløn fyri hvørt árið, tey hava goldið inn í grunnin. Farast kann úr starvi við fullari eftirløn frá 65 ára aldri. Farast kann eisini úr starvi áðrenn 65 ára aldur, men tó í fyrsta lagi frá 60 ára aldri við niðursettari eftirløn. Niðurskurðurin er 0,5% fyri hvønn mánað, viðkomandi restar í 65 ára aldur.</p>
<p>Altings- og stjórnarlimir hava tó eftirlønarrættindi, sum eru nakað betur enn fyri starvsfólk landsins. Teir fáa 2,375 % í eftirløn av meðallønini fyri hvørt árið í starvi sum antin altings- ella stjórnarlimur. Eftirlønin kann tó ongantíð fara uppum 70% av meðallønini.</p>
<p>Staturin endurrindar eftirlønargrunninum eykaútreiðslurnar av hesi meirútreiðslu í mun til inngjøldini. <em type="bold">4.3 </em></p>
<p><em type="bold">Danmark </em><em type="bold">4.3.1 </em></p>
<p xml:lang="dan"><em type="bold">Lønarsamsýning </em></p>
<p>Í Danmark verða allir ráðharrar samsýntir við støði í eini grundupphædd, sum verður javnað á sama hátt sum tænastumannalønir. Lønir og eftirlønir v.m. til ráðharrar eru ásettar í lógarkunngerð nr. 273 frá 20. apríl 2004, sum seinast er broytt við lógarkunngerð nr. 628 frá 8. juni 2016.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>16 </p>
<p>Forsætismálaráðharrin fær 125% av nevndu grundupphædd, uttanríkismálaráðharrin, fíggjarmálaráðharrin og 2. ráðharri í statsráðsraðfylgjuni ( <em type="italic">statsråds-rækkefølgen </em>) fáa 110% av nevndu grundupphædd, meðan aðrir ráðharrar fáa grundupphæddina.19 </p>
<p>Grundupphæddin varð árini 2010-2015 lækkað við 5%, og tað er avgjørt í 2015, at 5%-lækkingin stendur við til 31. desember 2019.</p>
<p>Samsýningin til ráðharrar í Danmark frá 1. apríl 2016 er:20</p>
<p>Lønarsamsýning, kr.</p>
<p>Mánaðarlig</p>
<p xml:lang="dan">Árlig</p>
<p>Forsætismálaráðharrin (125% av grundupphæddini) 123.538 1.482.457</p>
<p>Uttanríkis- og fíggjarmálaráðharrin og 2. ráðharri í statsráðsraðfylgjuni (110% av grundupphæddini) 108.713 1.304.562</p>
<p>Aðrir ráðharrar (grundupphædd) 98.830 1.185.966</p>
<p>Samsýningin til limir í Fólkatinginum er:21</p>
<p>Lønarsamsýning, kr.</p>
<p>Mánaðarlig</p>
<p xml:lang="dan">Árlig</p>
<p>Formaður í Fólkatinginum 123.538 1.482.457</p>
<p>Fólkatingslimur 53.196 638.351</p>
<p>Er ein ráðharri eisini limur í Fólkatinginum, verður grundupphæddin sum fólkatingslimur drigin frá grundupphæddini sum ráðharri. <em type="bold">4.3.2 </em></p>
<p><em type="bold">Fríur bústaður og kostnaðarendurgjald </em></p>
<p>Ráðharrar og fólkatingslimir, sum hava fastan bústað uttanfyri høvuðsstaðarøkið, og sum verða mettir at hava tørv á einum eyka bústaði í høvuðsstaðnum, fáa eitt árligt bústaðarendurgjald uppá kr. 106.294, harav kr. 75.924 móti skjalprógvaðum bústaðarútreiðslum og kr. 30.370 til dupult húsarhald uttan skjalprógv.22</p>
<p>Bústaðarendurgjaldið er skattafrítt.</p>
<p>Ráðharrar fáa sama kostnaðarendurgjald sum fólkatingslimir til at rinda útreiðslur í sambandi við starvið. Kostnaðarendurgjaldið er kr. 61.167 um árið tann 1. oktober 2016.23</p>
<p>Kostnaðarendurgjaldið er skattafrítt. <em type="bold">4.3.3 </em></p>
<p><em type="bold">Ráðharrabilur </em></p>
<p>Ráðharrar hava møguleika fyri at gera nýtslu av ráðharrabilum við førara. Í einum vegleiðingarskrivi frá Forsætismálaráðnum eru ásettar reglur fyri m.a. nýtslu av ráðharrabilum. 19 Sambært § 1, stk. 2 í lógarkunngerð nr. 273 frá 20. apríl 2004. 20 Sambært www.stm.dk: <span type="quote" xml:lang="dan">“Hvad tjener en minister?”</span>. 21</p>
<p>Sambært ft.dk: <span type="quote" xml:lang="dan">”Satser for vederlag for boliggodtgørelse til folketingsmedlemmer... pr. 1. april 2016”</span>. 22 Tann 1. oktober 2016. 23 Fyri fólkatingslimir úr Føroyum og Grønlandi er kostnaðarendurgjaldið kr. 81.555.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>17 </p>
<p>Ráðharrabilur er skattafríur. <em type="bold">4.3.4 </em></p>
<p><em type="bold">Samskiftisútreiðslur </em></p>
<p>Ongir upplýsingar fyriliggja um møguliga fría samskiftisútgerð. <em type="bold">4.3.5 </em></p>
<p><em type="bold">Fráfaringarløn </em></p>
<p>Fráfaringarløn verður latin í einum tíðarskeiði svarandi til helvtina av heilum mánaðum, sum viðkomandi til samans hevur verið ráðharri, tó í minsta lagi 18 mánaðir og í mesta lagi 36 mánaðir. Fráfaringarlønin er hin sama sum ráðharralønin. Tó verður virðið av møguligari aðrari inntøku í fráfaringartíðarskeiðinum drigið frá fráfaringarlønini eftir nærri reglum.24 <em type="bold">4.3.6 </em></p>
<p><em type="bold">Eftirlønarviðurskifti </em></p>
<p>Ráðharrar vinna sær eftirlønarrætt á líknandi hátt sum tænastumenn hjá statinum, men eftirlønaraldurin verður tó vunnin munandi skjótari enn hjá tænastumonnum.</p>
<p>Ráðharrar fáa eftirløn svarandi til eina tænastumannaeftirløn á skalatrini 49. Eftirlønaraldurin verður vunnin soleiðis, at ráðharrar, sum hava sitið minni enn eitt ár, fáa onga eftirløn, meðan teir, sum hava sitið longri, vinna sær eftirløn eftir einum nærri ásettum skala. Ein ráðharri hevur vunnið sær rætt til fulla eftirløn aftaná at hava sitið sum ráðharri í 8 ár svarandi til fulla tænastumannaeftirløn á skalatrini 49, sum er kr. 319.908 pr. 1. apríl 2015., um hann fer frá áðrenn pensjónsaldur, og kr. 277.360 pr. 1. apríl 2015, um hann er pensionistur, tá ið hann fer frá.25</p>
<p>Eftirlønaraldurin er 60 ár. Í serligum føri kann eftirløn tó útgjaldast, áðrenn ein ráðharri hevur fylt 60 ár.26</p>
<p>Líknandi reglur eru fyri hjúnafelagseftirløn, men fæst hægsta hjúnafelagseftirløn eftir 12 ára starvstíð. Eisini eru reglur um m.a. barnaeftirløn. <em type="bold">4.4 </em></p>
<p xml:lang="dan"><em type="bold">Noreg </em><em type="bold">4.4.1 </em></p>
<p xml:lang="dan"><em type="bold">Lønarsamsýning </em></p>
<p>Í Noregi er eins og í Íslandi valt eitt lønarráð, nevnt Stortingets Lønkommission. Ráðið, sum verður valt av Stórtinginum, tekur sær av á hvørjum ári at áseta lønirnar hjá ráðharrum og stórtingslimum. Lønarásetingarnar skulu tó góðkennast av Stórtinginum.</p>
<p>Ráðið hevur ikki um hendi at áseta onnur viðurskifti so sum eftirløn, innivist, bilskipan, kostnaðarendurgjald o.a. Eftirlønarviðurskiftini og fráfaringarløn eru regulerað við lóg, meðan onnur starvsviðurskifti í stóran mun verða ásett av forsætismálaráðharranum.</p>
<p>Samsýningin til ráðharrar í Noregi er frá 1. mai 2016:27 24 Sambært § 3 í lógarkunngerð nr. 273 frá 20. apríl 2004. 25 Sambært § 5 í lógarkunngerð nr. 273 frá 20. apríl 2004. 26 Sambært § 4, stk. 1 í Bekendtgørelse af lov om vederlag og pension m.v. for ministre. 27 Sambært Innst. 355 S (2015-2016).</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>18 </p>
<p>Lønarsamsýning, kr.28</p>
<p>Mánaðarlig</p>
<p xml:lang="dan">Árlig</p>
<p>Forsætisráðharrin 109.551 1.314.610</p>
<p>Aðrir ráðharrar 88.990 1.067.879</p>
<p xml:lang="dan">Stórtingsforsetin 109.551 1.314.610</p>
<p>Stórtingslimir 62.360 748.321</p>
<p>Lønirnar eru ikki beinleiðis knýttar at nøkrum lønarsáttmála á arbeiðsmarknaðinum, men lønarráðið hevur skyldu til at taka atlit at lønargongdini í samfelagnum. <em type="bold">4.4.2 </em></p>
<p><em type="bold">Fríur bústaður og kostnaðarendurgjald </em></p>
<p>Fyri ráðharrar verða reglur um frían bústað og kostnaðarendurgjald ásettar av forsætismálaráðharranum.</p>
<p>Allir ráðharrar, sum búgva meira enn 40 km frá arbeiðsplássinum, kunnu fáa frían bústað í Oslo. Bústaðurin er skattafríur.</p>
<p>Kostpeningur verður veittur, um ráðharri fær íbúð í Oslo, men varðveitir sín bústað á heimstaðnum og ikki leigar hann út. Tá fær hann sama kostpening pr. dag sum embætisfólk fáa á tænastuferðum. Dagpeningurin verður ikki goldin fyri teir dagar, viðkomandi er heima, t.d. í feriu ella høgtíðsdagar. <em type="bold">4.4.3 </em></p>
<p><em type="bold">Ráðharrabilur </em></p>
<p>Ráðharrar hava ráðharrabil við førara eftir eini líknandi skipan, sum er galdandi í Danmark. Ráðharrabilurin er sum útgangsstøði skattafríur til tænastukoyring. <em type="bold">4.4.4 </em></p>
<p><em type="bold">Samskiftisútreiðslur </em></p>
<p>Telesamskifti og telduútgerð er frí. <em type="bold">4.4.5 </em></p>
<p><em type="bold">Fráfaringarløn </em></p>
<p>Fráfaringarlønin er 1 mánaðarløn, men tó 3 mánaðarlønir, um ráðharrin ikki hevur aðra inntøku, tá ið hann fer úr starvinum. <em type="bold">4.4.6 </em></p>
<p><em type="bold">Eftirlønarviðurskifti </em></p>
<p>Nýggj eftirlønarlóg varð sett í gildi í Noregi 1. januar 2012.</p>
<p>Sambært hesi lóg rindar arbeiðsgevarin mánaðarliga góð 10 % av samlaðu samsýningini í ein serligan eftirlønargrunn fyri stórtingslimir og ráðharrar.</p>
<p>Útgjaldið úr eftirlønargrunninum er m.a. tengt at, hvussu leingi goldið er inn í skipanina.</p>
<p>Skiftisskipan er fyri ráðharrar, sum hava vunnið sær eftirlønarrætt eftir gomlu skipanini.</p>
<p>Eftirlønaraldurin er 62 ár ella við óarbeiðsføri. 28 Upphæddirnar eru umroknaðar til kursin tann 14. oktober 2016, sum var 82,51 DKK.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>19 <em type="bold">5 </em></p>
<p><em type="bold">Lønarlagið í føroyska samfelagnum </em></p>
<p>Av arbeiðssetninginum hjá nevndini sæst, at nevndin í sínum tilmæli skal hava atlit at <em type="bold"></em>lønarlagnum í landinum yvirhøvur og teirri tign og ábyrgd, sum liggur í størvunum hjá landsstýrisfólkum. </p>
<p>Lønarlagið hjá privatu vinnuni er ikki serliga gjøgnumskygt. Tað finnast ikki beinleiðis hagtøl, sum lýsa viðurskiftini nærri, hvørki tá ið talan er um serstakar (individuellar) sáttmálar ella, tá ið talan er um lønarsamsýning sambært kollektivu sáttmálunum. Kollektivu sáttmálarnir, sum eru galdandi fyri privatu vinnuna, eru minimumsáttmálar, og tað er ikki óvanligt, at einstøku arbeiðsplássini einsæris avtala eina hægri løn/samsýning enn ásett er í kollektiva sáttmálanum.</p>
<p>Tað finnast heldur ikki beinleiðis hagtalsupplýsingar um almenna arbeiðsmarknaðin. Í mun til privata arbeiðsmarknaðin er lønarlagið á almenna arbeiðsmarknaðinum tó meiri gjøgnumskygt við tað, at alment sett starvsfólk eru starvssett við tilvísing til ein kollektivan sáttmála og hartil hoyrandi lønartalvu uttan møguleika fyri at víkja frá hesum (maksimumsáttmálar). Tað ber eisini betri til at fáa upplýst frá almennu arbeiðsgevarunum, hvussu leiðarar og starvsfólk eru lønt.</p>
<p>Fyri at fáa eina fatan av lønarlagnum á privatu og almennu arbeiðsmarknaðinum hevur nevndin fingið til vega upplýsingar frá Hagstovu Føroya um lønarútgjaldingar (A-inntøkur) í november 2016, býtt á høvuðsvinnugreinar og lønarintervallir. Høvuðsvinnugreinarnar eru <span type="quote">“Almenn o.o. tænasta”</span>, <span type="quote">“Byggivinna o.o. tilvirking”</span>, <span type="quote">“Fiskivinna o.o. ráevnisvinna”</span> og <span type="quote">”Privatar tænastuvinnur”</span>. November mánaði er valdur, tí hesin sambært Hagstovuni er best umboðandi mánaðin á árinum til at gera eina slíka uppgerð.</p>
<p>Skal lønarsamsýningin til landsstýrisfólk samanberast við lønarlagið í privatu vinnuni, meta vit, at starvsviðurskiftini hjá landsstýrisfólki best kunnu berast saman við starvsviðurskiftini í privatu tænastuvinnuni, og tískil verða niðanfyri einans víst tøl frá hesi høvuðsvinnugrein umframt innan almennu tænasturnar.</p>
<p><em type="italic">Talva 1: Tal av lønarútgjaldingum í privatu tænastuvinnuni og til almennar tænastur í november 2016, býtt í lønarintervallir. </em></p>
<p><em type="italic">Kelda: Hagstova Føroya </em></p>
<p>Av talvuni sæst, at mánaðarliga lønarsamsýningin til landsstýrisfólk, sum í dag er 67 tkr., liggur í ovara endanum av lønarútgjaldingunum. Í privatu tænastuvinnunum eru 3,2 % av mánaðarligu lønunum hægri enn 60 tkr., meðan samsvarandi talið í almennu tænastunum er 1,6 %. Hinvegin vísir talvan eisini, at</p>
<p>Lønarintervallir, kr.</p>
<p>Tal av lønarútgjaldingum%</p>
<p>Tal av lønarútgjaldingum%0-40.0009.24487,2%13.06792,7%40-50.0007346,9%7115,0%50-60.0002912,7%1411,0%60-70.0001481,4%700,5%70-80.000690,7%410,3%80-90.000360,3%280,2%90-100.000300,3%110,1%100.000-530,5%220,2%</p>
<p>Til samans10.605 100,0%14.091 100,0%</p>
<p xml:lang="dan">Samanteljing 60.000-3363,2%1721,6%</p>
<p xml:lang="dan">Samanteljing 70.000-1881,8%1021,0%</p>
<p>Privatar tænastuvinnur</p>
<p>Almennar tænastur</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>20 1,8 % av lønarútgjaldingunum í privatum tænastuvinnum og 1,0 % av almennu lønunum eru hægri enn núverandi lønin til landsstýrisfólk. Um lønarsamsýningin til landsstýrisfólk skal liggja í ovasta %-bólki, so skal lønin til landsstýrisfólkini hækka við umleið 6 %. </p>
<p>Tað skal viðmerkjast, at tølini omanfyri einans vísa sjálva A-inntøkuna, sum er útgoldin í privatu tænastuvinnuni í november 2016. Ongar upplýsingar fyriliggja um møgulig eftirlønargjøld ella fríar ágóðar hjá hesum starvsbólki. Heldur ikki er óvanligt, at tað í privatu tænastuvinnuni verður útgoldið vinningsbýti til eigarar av fyritøkum, sum samstundis fáa A-inntøku frá fyritøkuni. Tí skal eitt ávíst fyrivarni takast í hesum sambandi.</p>
<p>Tað lønarlag hjá tí almenna, sum best kann samanberast við samsýning til landsstýrisfólk, er lønarlagið hjá næstu embætisfólkum teirra, t.v.s. løgmansstjóranum og aðalstjórunum, sum samstundis eru hægst løntu embætisfólk í miðfyrisitingin í Føroyum.</p>
<p>Løgmansstjórin og aðalstjórarnir eru løntir í ávikavist 40. og 39. lønarflokki og fáa harumframt eina mánaðarliga viðbót. Løgmansstjóri og aðalstjórar fáa ikki aðrar samsýningar. Samlaða lønarinntøkan er hendan:</p>
<p>Lønarsamsýning íroknað viðbót, kr.</p>
<p>Mánaðarlig</p>
<p xml:lang="dan">Árlig</p>
<p>Løgmansstjóri 66.190 794.280</p>
<p>Aðalstjórar 60.771 729.257</p>
<p>Verður lønarsamsýningin til løgmann og landsstýrisfólk samanborin við lønina hjá løgmansstjóranum og aðalstjórunum sæst, at løgmaður fær áleið 13 tkr. meira um mánaðin í lønarsamsýning enn løgmansstjórin og 19 tkr. meira enn aðalstjórar. Landsstýrisfólkini fáa góðar 6 tkr. meira um mánaðin í lønarsamsýning enn aðalstjórarnir.</p>
<p>Løgmansstjórin og aðalstjórarnir eru settir sum tænastumenn og vinna sær rætt til egineftirløn sambært lóg um tænastumannaeftirlønir29. Tænastumenn røkka fullan eftirlønaraldur, tá ið teir hava starvast í 37 ár sum tænastumenn, aftaná at teir hava fylt 25 ár, men vinna ikki rætt til egineftirløn fyrr enn teir hava verið í starvi sum tænastumenn í minst 10 ár, uttan so at serlig viðurskifti, nevnd í lógini, gera seg galdandi.</p>
<p>Løgmansstjóri og aðalstjórar fáa samskiftisútgerð so sum fartelefon, farteldu og internetsamband eftir somu siðvenju sum landsstýrisfólk. Tá ið tey ferðast í tænastuørindum, fylgja tey teimum ásetingum um dag-, náttarviðbót og koyripening, sum eru avtalaðar millum Fíggjarmálaráðið og Tænastumannafelag Landsins. 29 Løgtingslóg nr. 32 frá 5. juli 1971 um tænastumannaeftirlønir.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>21 <em type="bold">6 </em></p>
<p><em type="bold">Viðgerð og tilmæli </em><em type="bold">6.1 </em></p>
<p><em type="bold">Inngangur </em></p>
<p>Við støði í frammanfyri standandi gjøgnumgongd av verandi lønarlagi og skipanum í Føroyum og teimum Norðurlondum, sum vit hava samanborið við, verður í stuttum tikið samanum verandi skipan fyri hvørt økið sær. Síðan verður umrøtt, hvørt verandi skipan er hóskandi, samanborið við samfelagsgongdina síðani verandi skipan varð sett í gildi, og umrøtt verður um samfelagslig atlit tala fyri, at broytingar verða gjørdar.</p>
<p>At enda verða niðurstøða og tilmæli gjørd fyri einstøku økini. <em type="bold">6.2 </em></p>
<p><em type="bold">Grundarlagið undir samsýning til løgmann og landsstýrisfólk </em></p>
<p>Samsýningin til løgmann og landsstýrisfólk hevur síðani 1976 verið ásett við støði í lønartalvunum hjá tænastumonnum landsins.</p>
<p>Javnan hevur verið ført fram, at tað kann vera ein trupulleiki, at samsýningin til landsstýrisfólk verður ásett við grundarlagi í lønartalvuni hjá tænastumonnum, tí landsstýrið sum samráðingarpartur óbeinleiðis kann hava ávirkan á sína egnu samsýning.</p>
<p>Um hugt verður at gongdini í lønarlagnum hjá tænastumonnum tey seinastu árini30 sæst, at gongdin í stóran mun hevur verið sum á almenna arbeiðsmarknaðinum annars. Orsøkin til hetta er, at lønarsamráðingar sum oftast beinleiðis ella óbeinleiðis verða ávirkaðar av gongdini í samfelagnum sum heild, eisini av lønarlagnum hjá øðrum fakbólkum. Sigast kann sostatt, at hóast skiftandi landsstýri síðani 1976 møguliga hava havt ein teoretiskan møguleika at ávirka sína egnu samsýning, so eru ongar ábendingar um, at hetta hevur verið ein veruligur trupulleiki.</p>
<p>Um vit samanbera við skipanir í grannalondum okkara, so hevur Grønland somu skipan, har samsýningin til landstings- og landsstýrislimir er tengd at lønartalvuni fyri tænastumenn. Í Danmark er serlig lóg galdandi fyri samsýning til ráðharrar, men upphæddirnar í lógini verða javnaðar á sama hátt sum tænastumannalønirnar. Í Íslandi og Noregi eru hinvegin sett serlig lønarráð við lóg at taka sær av at viðgera og mæla til samsýningar til ting- og stjórnarlimir.</p>
<p>Nevndin metir ikki, at tað er nakað, sum talar fyri at broyta skipanina.</p>
<p>Nevndin mælir til, at lønartalvan hjá tænastumonnum landsins framvegis skal verða grundarlagið undir lønarsamsýningini til løgmann og landsstýrisfólk. <em type="bold">6.3 </em></p>
<p><em type="bold">Lønarsamsýning til løgmann og landsstýrisfólk </em></p>
<p>Eftir galdandi lóg, sum kom í gildi á heysti 2015, fær løgmaður samsýning svarandi til 130% av lønini í 40. lønarflokk í lønartalvuni fyri tænastumenn landsins, svarandi til kr. 951.300 árliga, meðan 30 Á www.fmr.fo/lonardeildin/semjur/galdandi-semjur/ sæst aftur til 1999, at sami karmur hevur verið nýttur til allar almennar lønarsáttmálar.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>22 landsstýrisfólk fáa samsýning svarandi til 110% av lønini í 40. lønarflokk í lønartalvuni fyri tænastumenn landsins, svarandi til kr. 804.946 árliga. </p>
<p>Áðrenn lógarbroytingina fekk løgmaður samsýning svarandi til 40. lønarflokk í lønartalvuni fyri tænastumenn landsins, tá svarandi til kr. 693.778 árliga, meðan landsstýrisfólk fingu samsýning svarandi til 38. lønarflokk í lønartalvuni fyri tænastumenn landsins, tá svarandi til kr. 590.294 árliga.</p>
<p>Broytingin varð gjørd sambært tilmæli frá tásitandi nevnd at geva løgmanni tilmæli um samsýningar og eftirløn landsstýrismanna v.m.</p>
<p>Broytingin hevði við sær eina munandi lønarhækkan. Samstundis vóru tó eisini aðrar broytingar gjørdar, sum høvdu við sær, at borðfæið varð strikað, og at eftirlønin varð broytt frá at vera tænastumannaeftirløn til at vera ein eftirlønaruppsparing.</p>
<p>Uppgávan hjá nevndini er at meta og koma við tilmæli um, hvør samsýning er hóskandi.</p>
<p>Av lógini framgongur, at nevndin í sínum tilmæli skal hava atlit at lønarlagnum í landinum yvirhøvur og teirri tign og ábyrgd, sum liggja í størvunum.</p>
<p>Nevndin, sum sat í 2013 metti, at í mun til ta tign, ábyrgd og tann leiklut, sum løgmaður og landsstýrisfólk hava sum landsins leiðsla, so er tað lønarlagið á leiðslustøði, ið samanberast skal við. Nevndi valdi tískil at samanbera við lønarlagið hjá leiðslum innan almennu fyrisitingina og leiðslum innan tað privata vinnulívið. Nevndin greinaði hetta í álitinum.</p>
<p>Tað skal sum áður nevnt gerast vart við, at samanbering av beinleiðis lønarsamsýning hjá landsstýri við beinleiðis lønarsamsýning til aðrar samfelagsbólkar ikki gevur eina rættvísandi mynd og tí má takast við ávísum fyrivarni.</p>
<p>Verandi skipan er heilt nýggj og okkara gjøgnumgongd vísir, at lønarlagið hjá løgmanni og landsstýrisfólkum liggur á leið har, sum undanfarna nevnd mælti til, at hetta átti at liggja. Heilt neyvt vísir greiningin hjá nevndini, at í dag átti lønin at verið hækkað við 6%, um lønin hjá landsstýrisfólkum skal liggja í ovasta %-bólki, sum samanborið verður við, sí kapittul 5.</p>
<p>Samanborið við grannalond okkara, liggur lønin hjá løgmanni og landsstýrisfólkunum framvegis í lægra endanum, hon líkist mest lønarlagnum í Grønlandi.31</p>
<p>Nevndin metir hóast hetta, at verandi lønarlagið er hóskandi.</p>
<p>Nevndin mælir til, vísandi til stutta tíðarskeiðið, sum er runnið síðani seinasta lógarbroytingin kom í gildi, at broytingar ikki verða gjørdar í lønarlagnum hesum viðvíkjandi. <em type="bold">6.4 </em></p>
<p><em type="bold">Fríur bústaður, kostnaðarendurgjald og ferðing </em></p>
<p>Hevur løgmaður fastan bústað uttan fyri høvuðsstaðarøkið, kann hann flyta til høvuðsstaðin í ein bústað, sum landið rindar. 31 Sí fylgiskjal 2.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>23 </p>
<p>Viðvíkjandi landsstýrismonnunum, so kann løgmaður játta landsstýrisfólkum endurgjald fyri útreiðslur til bústað í høvuðsstaðnum, um viðkomandi í starvstíðini hevur fastan bústað, har tað ikki er landfast, ella serlig viðurskifti gera seg galdandi. Fyri hvørt landsstýrisfólk verður í mesta lagi endurgoldið, móti kvittan, upp til kr. 10.000 pr. mánað fyri húsaleigu, el og hita.</p>
<p>Sum nú er, fær einki landsstýrisfólk endurgjald eftir hesi skipanini. Vísandi til, at skipanin tykist gjøgnumskygd, rímilig og til stutta tíðarskeiðið, hendan skipanin hevur verið í gildi, mælir nevndin til, at hendan skipanin fyribils heldur áfram.</p>
<p>Sambært §1, stk. 4, í løgtingslóg um samsýning og eftirløn landsstýrismanna, fáa løgmaður og landsstýrisfólk, sum ikki eru úr Tórshavn, Hoyvík, Argjum ella Hvítanesi, afturat lønini árligt kostnaðarendurgjald, grundað á reglurnar um endurgjald til tænastu- og starvsmenn.</p>
<p>Kostnaðarendurgjaldið er skattskyldugt og verður útgoldið mánaðarliga saman við lønarsamsýningini. Landsstýrisfólk hava eins og onnur rætt til ferðastuðul, sum ikki er skattskyldugur. Hesin verður mótroknaður í kostnaðarendurgjaldinum.</p>
<p>Sum áður nevnt eru tað trý landsstýrisfólk, sum fáa kostnaðarendurgjald í løtuni.</p>
<p>Vísandi til, at skipanin tykist gjøgnumskygd, rímilig og til stutta tíðarskeiðið, hendan skipanin hevur verið í gildi, mælir nevndin til, at hendan skipanin fyribils heldur áfram.</p>
<p>Landsstýrisfólk fáa ferðastuðul sambært løgtingslóg nr. 93 frá 6. juni 1997 um stuðul til ferðaútreiðslur. Ferðastuðulin, sum ikki er skattskyldugur, verður mótroknaður í kostnaðarendurgjaldinum.</p>
<p>Nærri reglur um ferðing hjá landsstýrisfólkum í embætisørindum skulu sambært §1, stk. 6, í løgtingslógini um samsýning og eftirløn landsstýrismanna ásetast í kunngerð. Hetta er ikki gjørt enn.</p>
<p>Nevndin minnir á, at nærri reglur um ferðing hjá landsstýrisfólkum í embætisørindum sambært lógini skulu ásetast í kunngerð. <em type="bold">6.5 </em></p>
<p><em type="bold">Samskiftisútreiðslur </em></p>
<p>Sambært §1, stk. 5 í løgtingslógini um samsýning og eftirløn landsstýrismanna útvegar og rindar landið fyri allar neyðugar samskiftisútreiðslur.</p>
<p>Nærri reglur um samskiftisútreiðslurnar skulu sambært §1, stk. 6, ásetast í kunngerð. Enn er tó eingin kunngerð sett í gildi hesum viðvíkjandi.</p>
<p>Nevndin minnir á, at nærri reglur um samskiftisútreiðslurnar hjá landsstýrisfólkum sambært lógini skulu ásetast í kunngerð. <em type="bold">6.6 </em></p>
<p><em type="bold">Fráfaringarløn </em></p>
<p>Eftir verandi skipan hava landsstýrisfólk rætt til fráfaringarløn í 3 mánaðir, eftir at tey eru farin úr starvinum, um tey hava verið í landsstýrinum í styttri enn 1 ár. Er starvstíðarskeiðið longri enn 1 ár, verður veitt fráfaringarløn í 6 mánaðir.</p>
<p>Fær landsstýrisfólk í fráfaringartíðarskeiðnum samsýning ella bíðipening sum løgtingsfólk, verður hendan inntøkan mótroknað í fráfaringarlønini. Onnur møgulig inntøka verður ikki mótroknað.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>24 </p>
<p>Nevndin metir, at landsstýrisfólk, sum eru farin frá, ikki eiga at fáa tvær almennar lønir í senn í meiri enn 3 mánaðir.</p>
<p>Nevndin mælir tí til, at øll almenn løn verður mótroknað í fráfaringarlønini, um so er, at fráfaringarløn verður veitt í eitt tíðarskeið, sum er longri enn 3 mánaðir. <em type="bold">6.7 </em></p>
<p><em type="bold">Eftirlønarviðurskifti </em></p>
<p>Áðrenn lógarbroytingina í 2015 høvdu landsstýrisfólk rætt til egineftirløn, tá ið viðkomandi hevði verið landsstýrisfólk í minsta lagi eitt ár samanlagt.</p>
<p>Hægsta eftirlønin hjá hesum landsstýrisfólkunum er 60% av eftirlønargevandi lønini í tí lønarflokki, sum landsstýrisfólk eru samsýnt eftir, tá ið viðkomandi fer úr starvi. Rætturin til fulla eftirløn varð vunnin eftir 8 ára starvstíð.</p>
<p>Aftaná lógarbroytingina í 2015 rindar landið upp í 15% av lønarsamsýningini, sum løgmaður og landsstýrisfólk fáa, afturat í eftirløn í eina eftirlønarskipan, sum er góðkend av landsstýrinum.</p>
<p>Eftirlønarprosentið verður ásett í mun til, hvussu leingi landsstýrisfólkið hevur verið landsstýrisfólk eftir gomlu skipanini og í mun til, hvussu leingi landsstýrisfólk hevur sitið á tingi (fylgiskjal 1).</p>
<p>Nevndin metir, at skipanin er greið og skynsom, tí virðið samsvarar við eftirlønarskipanir og eftirlønarstøðið í samfelagnum annars, og tí útreiðslurnar av eftirlønarskipanini eru gjøgnumskygdar og kendar.</p>
<p>Nevndin mælir til, at hendan skipanin heldur áfram.</p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>25 <em type="bold">7 </em></p>
<p><em type="bold">Keldulisti </em><em type="bold">7.1 </em></p>
<p><em type="bold">Lógartilfar </em></p>
<p>Kunngerð nr. 108 um gildiskomu av løgtingslóg um broyting í løgtingslóg um samsýning og eftirløn landsstýrismanna v.m. (Endurskoðan av samsýning og eftirløn landsstýrismanna) o.a.</p>
<p>Løgtingslóg nr. 71 frá 19. mai 2014 um broyting í løgtingslóg um samsýning og eftirløn landsstýrismanna v.m.</p>
<p>Løgtingslóg nr. 77 frá 6. mai 2003 um nevnd at geva løgmanni tilmæli um samsýningar og eftirløn landsstýrismanna v.m.</p>
<p>Løgtingslóg nr. 10 frá 8. januar 1993 um samsýning og eftirløn landsstýrismanna v.m., sum seinast broytt við kunngerð nr. 108 frá 15. september 2015</p>
<p>Løgtingslóg nr. 12 frá 18. februar 1999 um samsýning og eftirløn løgtingsmanna</p>
<p>Løgtingsmál nr. 73/1998: uppskot til løgtingslóg um samsýning og eftirløn løgtingsmanna og Undirnevndarálit um samsýning løgtingsmanna</p>
<p>Løgtingsmál nr. 26 frá 1992 um samsýning løgtingsmanna v.m.</p>
<p>Løgtingsmál nr. 25 frá 1992 um samsýning og eftirløn landsstýrismanna v.m.</p>
<p>Løgtingsmál nr. 36 frá 1986 um broyting í løgtingslóg um samsýning landsstýrismanna (ikki viðtikin)</p>
<p>Løgtingsmál nr. 115 frá 1976 um samsýning landsstýrismanna</p>
<p>Løgtingsmál nr. 114 frá 1975 um samsýning løgtingsmanna</p>
<p>Løgtingslóg nr. 39 frá 1971 um samsýning landsstýrismanna</p>
<p>Løgtingslóg nr. 32 frá 5. juli 1971 um tænastumannaeftirlønir <em type="bold">7.2 </em></p>
<p><em type="bold">Annað tilfar </em></p>
<p>Álit um samsýning og eftirløn v.m. til landsstýrismenn 2005</p>
<p>Álit um samsýning og eftirløn v.m. til landsstýrismenn 2009</p>
<p>Álit um samsýning og eftirløn v.m. til landsstýrismenn 2012</p>
<p>Lønarhagtøl fyri november 2016 frá Hagstovu Føroya <em type="bold">7.3 </em></p>
<p><em type="bold">Heimasíður </em>www.fmr.fo/lonardeildin/fakfelog/ www.logir.fo www.logting.fo www.inatsisartut.gl www.lovgivning.gl www.althingi.is www.kjararad.is www.lsr.is </p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p xml:lang="dan"><em type="italic">Juli 2017 </em>26 www.ft.dk www.retsinfo.dk www.stm.dk www.modst.dk www.lovdata.no www.regjeringen.no www.stortinget.no www.akademikerne.no www.spk.no </p>
<p><em type="italic">Álit við tilmæli um samsýning og </em><em type="italic">eftirløn landsstýrismanna v.m. </em></p>
<p><em type="italic">Juli 2017 </em>27 </p>
<p><em type="bold">Fylgiskjøl </em></p>
<p>Skjal 1 Talva við eftirlønargjaldprosent</p>
<p>Skjal 2 Yvirlit við galdandi lønar- og eftirlønarsamsýning í Føroyum, Grønlandi, Íslandi, Danmark og Noregi.</p>
<p><em type="bold">Fylgiskjal 1 </em></p>
<p>Eftirlønargjaldsprosent</p>
<p>Ár í Landsstýrinum við tænastumannalíknandi eftirløn tvørturum og ár í Løgtinginum niðureftir. 0 1 2 3 4 5 6 7 8 0 15 13 11 9 7 5 3 2 0 1 14 12 10 8 5 4 2 1 2 13 11 9 7 4 3 1 3 12 10 8 5 3 2 4 11 9 7 4 2 5 10 8 5 3 1 6 9 7 4 2 7 8 5 3 1 8 7 4 2 9 6 3 1 10 5 3 11 4 2 12 3 1 13 3 14 2 15 1 16 0</p>
<p><em type="bold">Fylgiskjal 2 </em></p>
<p><em type="bold">Starvsheiti </em></p>
<p>Løgmaður/stjórnarleiðari</p>
<p>Landsstýrisfólk/ráðharri</p>
<p>Tingformaður</p>
<p>Tinglimur</p>
<p><em type="bold">Føroyar </em>Løn 79.27567.07979.27537.866 </p>
<p>Eftirløn15%15%</p>
<p>TM eftirløn</p>
<p>TM eftirløn</p>
<p><em type="bold">Grønland </em>Løn 89.06772.14689.06736.073 </p>
<p>Eftirløn10+5%10+5%10+5%10+5%</p>
<p><em type="bold">Ísland </em>87.80979.35844.937 </p>
<p>Løn 11,5-+4%11,5-+4%11,5-+4%</p>
<p>Eftirløn</p>
<p><em type="bold">Danmark </em>Løn 123.53898.830123.53853.196 </p>
<p>Eftirløn</p>
<p>TM eftirløn</p>
<p>TM eftirløn</p>
<p>TM eftirløn</p>
<p>TM eftirløn</p>
<p><em type="bold">Noregi </em>Løn 109.55188.990109.55162.360 </p>
<p>Eftirløn12%12%12%12%</p>
<p>GG: Her er einans talan um løn og eftirløn Aðrar samsýningar enn løn, eitt nú kostnaðarendurgjald, ráðharrabilur v.m. fjøltátta hesa myndina munandi</p>
<p><em type="bold">Samanbering av løn og eftirløn </em></p>
</body></document>
