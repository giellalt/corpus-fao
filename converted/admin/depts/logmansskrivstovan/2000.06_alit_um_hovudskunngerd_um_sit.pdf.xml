<document xml:lang="fao" id="no_id"><header><title/><genre code="admin"/><author><unknown/></author><wordcount>6001</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2000.06 Álit um høvuðskunngerð um SIT.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">Álit um høvuðskunngerð um SIT </em></p>
<p><em type="bold">Innihald </em></p>
<p>Frágreiðing frá arbeiðsbólkinum ....................................................    bls. 3 Uppskot um kunngerð ....................................................................    bls. 9 Almennar viðmerkingar .................................................................  bls. 19 Viðmerkingar til ávísar greinir ......................................................    bls. 20</p>
<p>Fylgiskjøl: - førleikaøkið í útbúgvingini ......................................................    bls. 21 - vegleiðandi reglur um evnisskeið ............................................    bls. 23</p>
<p>- vegleiðandi reglur um ger av lesiætlanum ...............................    bls. 24</p>
<p><em type="italic">Tilevnað av arbeiðsbólkinum, sum Undirvísingar- og Mentamálastýrið  í mars 1999 setti til at gera uppskot um høvuðskunngerð um SIT </em></p>
<p>Handað stýrinum í juni  2000</p>
<p><em type="bold">Álit um dagførda SIT-skipan </em></p>
<p>Undirvísingar-  og  Mentamálastýrið  setti tann 14.  mars  1999 ein  arbeiðsbólk  til at gera uppskot um kunngerð (høvuðskunngerð) um støðisútbúgvingina innan tøkni.</p>
<p>Undirvísingar-  og  Mentamálastýrið  tilnevndi  hesi  at  verða  limir  í  arbeiðsbólkinum:</p>
<p>Atli  Feilberg  Hansen,  faklærari  í  Tekniska  Skúla  í  Klaksvík  og  formaður  í arbeiðsbólkinum, Marita S. Hentze, faklærari í Tekniska Skúla í Tórshavn Tummas Lauritsen, faklærari í Tekniska Skúla í Tórshavn, og Eyðgunn Samuelsen, deildarleiðari í Tekniska Skúla í Klaksvík. Petur  Oluf  Hansen,  fyrisitingarleiðari  og  seinni  eisini  Jógvan  Hammer, undirvísingarleiðari, báðir í Undirvísingar- og Mentamálstýrinum.</p>
<p>Arbeiðssetningurin hjá arbeiðsbólkinum er sambært tilnevningarskrivinum hesin:</p>
<p><em type="italic">”Høvuðskunngerðin eigur at vera gjørd við atliti til, at SIT-útbúgvingin skal vera støði  undir  lærlingaútbúgvingum,  víðari  tøkniútbúgvingum  og  framhaldandi  HTútbúgving umframt at verða ein útbúgving í sær sjálvari. Arbeiðsbólkurin eigur tí at hava hesi viðurskifti í huga: </em></p>
<p type="listitem">• <em type="italic">Kunngerðin  skal  vera  í  samsvari  við  tær  ætlanir,  ið  lógu  aftanfyri  álitið  frá </em></p>
<p><em type="italic">februar 1999 um tøkniútbúgvingar og við uppskotið um lóg, sum nú er lagt fyri løgtingið. (Viðm.: lógin varð samtykt í Løgtinginum 23. apríl 1999) </em></p>
<p type="listitem">• <em type="italic">Arbeiðsbólkurin eigur í arbeiðinum við uppskotinum at samskifta við arbeiðs</em></p>
<p><em type="italic">bólkin, sum  Undirvísingar-  og Mentamálastýrið  hevur  sett til at gera  uppskot um  høvuðskunngerð  um  HT,  fyri  m.a.  at  tryggja,  at  samsvar  er  við ásetingarnar  í  kunngerðini  um  støðisútbúgvingina  og  ásetingarnar  í  kunngerðini um HT útbúgvingina. </em></p>
<p type="listitem">• <em type="italic">Við atliti til, at útbúgvingin er býtt í eitt fyrsta og annað ár, eigur kunngerðin </em></p>
<p><em type="italic">neyvt at lýsa bæði árini. </em></p>
<p type="listitem">• <em type="italic">Arbeiðsbólkurin eigur at samskifta við lærara o.o., sum arbeiða í teimum ymsu </em></p>
<p><em type="italic">útbúgvingarpørtunum í báðum skúlunum, har støðisútbúgvingin beinleiðis ella óbeinleiðis hevur ella kann hava týdning. </em></p>
<p><em type="italic">Uppskotið  um  høvuðskunngerð  eigur  at  verða  gjørt  eftir  sama  leisti,  sum  aðrar høvuðskunngerðir á miðnámsøkinum, herundir høvuðskunngerðin um FHS, og fata um: </em></p>
<p type="listitem">• <em type="italic">Bygnað og innihald í útbúgvingini í báðum árunum </em></p>
<p type="listitem">• <em type="italic">Upptøka av næmingum til bæði árini </em></p>
<p type="listitem">• <em type="italic">Undirvísingina í báðum árunum </em></p>
<p type="listitem">• <em type="italic">Próvtøku  –  herundir  tal  av  próvtøkum  og  útrokning  av  próvtølum  í  læru</em></p>
<p><em type="italic">greinum á ávísum stigi </em></p>
<p type="listitem" xml:lang="dan">• <em type="italic">Eftirmeting </em></p>
<p type="listitem">• <em type="italic">Stakgreinalesandi og sjálvlesandi </em></p>
<p type="listitem">• <em type="italic">Aðrar  ásetingar  -  herundir  kærur  í  námsfrøðiligum  málum,  royndar-  og </em></p>
<p><em type="italic">menningarvirksemi og skúladagatal. </em></p>
<p>Sambært  §  2  í  lógini  um  støðisútbúgvingina  innan  tøkni  frá  23.  apríl  1999,  skal</p>
<p><em type="italic"><span type="quote">”ùtbúgvingin  verða  støði  undir  framhaldandi  yrkisútbúgving,  undir  víðari tøkniligari útbúgving og undir hægri tøkniligari próvtøku. Útbúgvingin kann eisini enda við sjálvstøðugum prógvi”</span>. </em></p>
<p>-----</p>
<p>Arbeiðsbólkurin  hevur  arbeitt  við  at  gera  nýggju  kunngerðina  um  støðisútbúgvingina innan tøkni (hereftir nevnd SIT) við støði í omanfyri nevndu lóg og samsvarandi  omanfyri  nevnda  arbeiðssetningi  hjá  Undirvísingar-  og  Mentamálastýrinum, og er komin til hesar niðurstøður:</p>
<p>1) Fyrra  støðisárið  verður  skipað  samsvarandi  §  2  stk.  2  í  lógini  um  SIT,  sum ásetir  soleiðis: <em type="italic">”Sum  støði  undir  yrkisútbúgving  varir  útbúgvingin  eitt  ár,  og </em></p>
<p><em type="italic">verður hon skipað samsvarandi teimum krøvum, sum ásett eru í løgtingslóg um yrkisútbúgvingar”.</em> </p>
<p>2) Fyrra  støðisárið  er  býtt  upp  í  tvinnar  breytir:  Tøknibreytin  og  HT-breytin. Tøknibreytin  er  býtt  upp  í  4  eindir  (1.  -  4.  støðiseind)  á  20  vikur  hvør.              1.  støðiseindin  hevur  sama  innihald  og  somu  skeiðslongd,  sum  fyrsta skúlaskeið  hjá  lærlingum.  Hetta  skúlaskeið  byrjar  í  august  og  endar  í  januar  (20 vikur).</p>
<p>2. støðiseind svarar í minsta lagi til 2. skúlaskeið hjá lærlingum í viðkomandi yrkisgrein. Har tíðin røkkur, inniheldur hendan støðiseindin eisini 3. skúlaskeið hjá  lærlingum.  Ì  1.  støðiseind  hava  næmingarnir  støddfrøði  og  føroyskt  á        E/C-stigi. Hesar lærugreinir halda fram í 2. støðiseind og enda tá við próvtøku á  C-stigi.  Næmingur,  ið  hevur  lokið  bæði  tað  fyrra  og  tað  seinna  støðisárið, hevur tilsamans havt 6 lærugreinir á C-stigi (sí myndil A).</p>
<p><em type="italic">3) </em>Seinna støðisárið  verður skipað  samsvarandi  §  2,  stk.  2  í  lógini  um  SIT,  sum </p>
<p>ásetir soleiðis: <em type="italic">”Sum støði undir víðari tøkniligari útbúgving varir útbúgvingin </em></p>
<p><em type="italic">tvey  ár,  og  verður  hon  skipað  samsvarandi  teimum  krøvum,  sum  eru  ásett  til tær viðkomandi útbúgvingarnar.” </em></p>
<p>Í  seinna  støðisárinum  kann  yrkisparturin  býtast  upp  í  modulir,  sum  tann einstaki  næmingurin  velur  samsvarandi  krøvunum  til  víðari  útbúgving.  Hetta merkir,  at næmingur  sum  dømi  kann  velja  tey  kravdu  maskinmodulini  og  eitt ella fleiri el-modul.</p>
<p>4) Útbúgvingin  er  skipað  soleiðis,  at  SIT-næmingur,  sum  í  fyrra  og  seinna støðisárinum  hevur  tikið  tey  skúlaskeið,  ið  eru  kravd  í  viðkomandi  yrkisútbúgving, skal fáa frítøku fyri skúlagongd og stytting í lærutíðini eftir tilmæli frá</p>
<p>5) HT-breytin  er  skipað  samsvarandi  §  2  stk.  4  í  lógini  um  SIT,  sum  ásetir soleiðis: <em type="italic">”Sum  støði  undir  hægri  tøkniligari  próvtøku  verður  útbúgvingin </em></p>
<p><em type="italic">skipað  sum  eitt  støðisár  og  samskipað  við  undirvísingina  til  hægri  tøkniliga próvtøku”</em>.  Í  HT-breytini  -  eins  og  í  tøknibreytini  -  eru  2  vikur  skipaðar  sum </p>
<p>eitt innleiðsluskeið til samlaðu útbúgvingina (sí myndil B).</p>
<p>6) Arbeiðsbólkurin  mælir  til,  at  fyrra  støðisárið  byrjar  við,  at  skúlin  skipar  fyri einum  innleiðsluskeiði  á  2  vikur,  ið  verður  skipað  samsvarandi  §  11,  stk.  3  í lógini um SIT, sum ásetir soleiðis: <em type="italic">”einstaka næminginum verður boðin yrkis- </em></p>
<p><em type="italic">og útbúgvingarvegleiðing eftir reglum, ið landsstýrismaðurin ásetir”.</em> </p>
<p>7) Haraftrat  mælir  arbeiðsbólkurin  til,  at  skipað  verður  fyri  <span type="quote">”brúgvatilboðum”</span>  í fólkaskúlanum  við  einum  innihaldið,  har  næmingar  í  10.  flokki  kunnu  royna áhuga og evni innan tøkniligu útbúgvingarnar (líkt T1 í gomlu skipanini). Hetta vil  geva  næmingunum  størri  kunnleika  um  breytirnar  í  SIT-útbúgvingini  og harvið lætta um gongdina frá fólkaskúlanum til miðnámsútbúgvingarnar. Hetta er eisini í samsvari við útbúgvingarálitið: <span type="quote">”Føroyskur Førleiki”</span> (1999).</p>
<p>8) Almennar  reglur,  so  sum  upptøkukrøv,  næmingaskyldir,  ársmet  og  skipan  av próvtøku, eru skipaðar eftir sama leisti, sum aðrar miðnámsútbúgvingar.</p>
<p>9) Um so er, at undirvísingin í yrkislærugreinum og fakligum grundlærugreinum er samskipað við undirvísingina fyri lærlingar, fara næmingarnir upp til roynd saman  við  lærlingunum  og  samsvarandi  reglunum  fyri  viðkomandi  yrkisútbúgving.  Verður  undirvísingin  ikki  samskipað,  fara  næmingarnir  tó  upp  til roynd í yrkislærugreinum og fakligum grundlærugreinum samsvarandi teimum reglum, ið eru galdandi í yrkisútbúgvingarskipanini.</p>
<p>Sambært  §  10  í  uppskotinum  til  kunngerðina,  eru  lærugreinirnar  í  tøknibreytini hesar:</p>
<p xml:lang="dan"><em type="italic">Myndil A: <span type="quote">”Tøknibreytin”</span> </em></p>
<p><em type="bold">    Fyrra støðisár Seinna støðisár </em></p>
<p><em type="bold"> 1. støðiseind  2. støðiseind  3. støðiseind  4. støðiseind </em></p>
<p><em type="italic">Lærugreinir og stig 20 v á 40 t. 20 v á 40 t. 20 v á 36 t. 20 v á 36 t. </em></p>
<p><em type="italic">Yrkislærugreinir </em>20 t/v 16 t/v 14 t/v 20 t/v <em type="italic">Fakligar grundlærugr. </em>8 t/v 4 t/v 4 t/v 4 t/v <em type="italic">Almennar grundlærugr.: </em>    </p>
<p>- føroyskt 4 t/v 3 t/v</p>
<p>- støddfrøði 4 t/v 3 t/v   - enskt   4 t/v 3 t/v</p>
<p>- alisfrøði   4 t/v 3 t/v  - evnafrøði   4 t/v 3 t/v</p>
<p>- lívfrøði    4 t/v 3 t/v</p>
<p><em type="italic">Vallærugreinir (inkl. innl.) </em>4 t/v 4 t/v 4 t/v 4 t/v <em type="italic">Evnisskeið </em> 2 t/v  2 t/v </p>
<p>t/v um vikuna:</p>
<p type="listitem">• Tær <em type="italic">fakligu</em>  grundlærugreinirnar  hava  hvør  sær  í  flestu  førum  færri  tímar,  og </p>
<p>eru  hesar  sermerktar  á  tann  hátt,  at  tær  stuðla  fatanina  av  innihaldinum  í yrkislærugreinunum.</p>
<p type="listitem">• Tær <em type="italic">almennu</em> grundlærugreinirnar enda allar á einum C-stigi. Hesar lærugreinir </p>
<p>í  bæði  fyrra  og  seinna  støðisárinum  eru:  føroyskt,  støddfrøði,  enskt,  alisfrøði, evnafrøði og lívfrøði.</p>
<p type="listitem">• Tímatalið  í  almennu  grundlærugreinunum  í  støðisútbúgvingini  er  tað  sama,</p>
<p>sum tímatalið í øðrum miðnámsútbúgvingum.</p>
<p type="listitem">• At  40  t/v  eru  í  fyrra  støðisárinum  kemst  av,  at  hetta  tímatal  er  í  yrkis</p>
<p>útbúgvingunum.</p>
<p>Sambært  §  11  í  uppskotinum  til  kunngerðina,  eru  lærugreinirnar  í  HT-breytini hesar (<em type="italic">Lærugreinir merktar *)  halda fram í HT2 og HT3): </em></p>
<p><em type="italic"> Myndil B:  <span type="quote">”HT-breytin”</span> </em></p>
<p><em type="bold">Lærugreinir:</em> <em type="bold">Lærugreinastig Tímar tils. </em></p>
<p>Innleiðsluskeið   Yrkislærugreinir</p>
<p>Tøknifrøði  B *)   Støddfrøði  B *)</p>
<p xml:lang="dan">Føroyskt  A *)  Enskt  B *)</p>
<p xml:lang="dan">Alisfrøði  B *)  Evnafrøði  C</p>
<p>Lívfrøði  C  Tilsamans</p>
<p><em type="italic">Bygnaðurin í HT-breytini: </em></p>
<p>Tann  valda  yrkislærugreinin  og  tøknifrøði  verða  samansjóðaðar,  og  kunnu</p>
<p>næmingar velja yrkislærugreinirnar: el, maskin, timbur og prosess.</p>
<p>Náttúrulærugreinin  verður  býtt  í  tríggjar  partar  og  samansjóðað  í</p>
<p>lærugreinunum: alisfrøði, evnafrøði og lívfrøði. Harav koma 140-160 tímar til hvørja lærugrein.</p>
<p>Lívfrøði  og  evnafrøði  enda  í  HT1  á  C-stigi.  Næmingar  kunnu  síðani  velja</p>
<p>nevndu lærugreinir á B-stigi í HT2 ella í HT3.</p>
<p>Føroyskt er kravt á A-stigi, og heldur lærugreinin fram í HT2 og HT3.</p>
<p>Viðvíkjandi  próvtøku,  so  eigur  í  minsta  lagið  1  munnlig  próvtøka  at  verða  í</p>
<p>HT-breytini við lutakasti millum lívfrøði og evnafrøði.</p>
<p>Á seinasta fundinum hjá arbeiðsbólkinum, sum var tann 26. mai í ár, varð samtykt at  mæla  Undirvísingar-  og  Mentamálastýrinum  til  at  góðkenna,  at  royndarundirvísing verður sett í verk á báðum skúlunum frá í august mánað í ár, soleiðis at eftirmetingar,  tillagingar,  ábøtur  og  møguligar  broytingar  í  uppskotinum  til kunngerð  kunnu  gerast,  áðrenn  sjálv  kunngerðin  endaliga  verður  lýst  og  skipanin sett í verk.</p>
<p>Arbeiðsbólkurin er samdur um, at uppskotið um  kunngerð um støðisútbúgvingina innan tøkni, sum bólkurin hevur tilevnað og mælir til at seta í verk, tó fyribils sum royndarundirvísing, er í samsvari við lógina og við arbeiðssetningin í tilnevningarskrivinum frá Undirvísingar- og Mentamálastýrinum.</p>
<p>Í juni mánaði ár 2000</p>
<p><em type="italic">Atli Feilberg Hansen, formaður  Tummas Lauritsen </em></p>
<p><em type="italic">Eyðgunn Samuelsen Marita Hentze </em></p>
<p><em type="italic">Jógvan Hammer Petur Oluf Hansen </em></p>
<p><em type="italic">Uppskot um: </em></p>
<p><em type="bold">Kunngerð um støðisútbúgving innan tøkni </em></p>
<p><em type="bold">(SIT-høvuðskunngerðin) </em></p>
<p>Við heimild í løgtingslóg nr. 105 frá 5. mars 1999 um støðisútbúgving innan tøkni (SIT) verður ásett:</p>
<p><em type="bold">Kapittul 1 </em></p>
<p><em type="italic">Stevnumið og bygnaður </em></p>
<p><em type="bold">§ 1.  </em>Undirvísingin skal sum heild </p>
<p>1) menna tann einstaka og hjálpa viðkomandi til samfelagsliga fatan, 2) leggja grundarlag undir framtíðar yrki og framhaldandi útbúgving og 3) nøkta  tørvin  hjá  vinnuni,  tá  ið  um  ræður  fakligan  førleika  og  almennan kunnleika</p>
<p><em type="italic">Stk. 2.</em> Lesiætlanirnar  í yrkislærugreinum og  grundlærugreinum, saman og í mest </p>
<p>møguligan  mun hvør sær, skulu síggja til, at næmingurin ognar sær teir førleikar, sum eru nevndir í § 3 í lógini. Teir meginførleikar, ið skulu røkkast í sambandi við SIT-útbúgvingina, eru lýstir  í fylgiskjali 1.</p>
<p><em type="bold">§ 2. </em>Undirvísingin á góðkendum yrkisskúla kann fevna um ein ella fleiri av hesum </p>
<p>pørtum, sum landsstýrismaðurin góðkennir hvønn sær:  1) Ein eitt ára útbúgving við atliti at veita næmingunum: a)  sjálvstøðugt prógv sambært § 2, stk. 1 í lógini, b)  verða  støði  undir  og  partur  av  yrkisútbúgving  sambært  §  2,  stk.  2  í lógini, og c) verða  støði  undir  framhaldandi  hægri  tøkniligari  próvtøku  (HT) sambært § </p>
<p><em type="italic">Stk.  2</em>.    Samlisið  eigur  at  verða  millum  allar  partarnar  í  tann  mun,  skúlin  kann </p>
<p>tryggja næminginum nøktandi undirvísing í lærugreinunum.</p>
<p><em type="italic">Stk. 3</em>.  Útbúgving eftir stk. 1, nr. 4  nýtist ikki at miða móti SIT-prógvi. <em type="italic">Stk. 4</em>.  Útbúgving eftir stk. 1, nr. 2 gevur prógv fyri fullførda støðisútbúgving, um </p>
<p>treytirnar fyri at standa útbúgvingina eru loknar. <em type="bold"> </em></p>
<p><em type="bold">Kapittul 2 </em></p>
<p><em type="italic">Upptøka </em></p>
<p><em type="bold">§ 3.</em> Upptøkan til SIT-útbúgvingina er treytað av, at umsøkjari hevur lokið: </p>
<p>1) Fráfaringarroynd  fólkaskúlans  (9.  flokk)  í  føroyskum,  donskum,  enskum, rokning/støddfrøði  við  nóg  góðum  úrsliti,  t.v.s.,  at  umsøkjarin  hevur  verið innskrivaður  til  próvtøku  í  nevndu  lærugreinum  og  fylgt  undirvísingini  í  alis/evnafrøði, ella 2)   Víðkaðu fráfaringarroynd fólkaskúlans (10. flokk) við nóg góðum úrsliti.</p>
<p><em type="italic">Stk  2.</em>  Umsøkjari,  sum  ikki  hevur  møguleika  at  lúka  treytirnar  í  stk.  1,  t.d.  vegna </p>
<p>uppihald uttanlands ella útlendska bakgrund, kann verða tikin upp, um skúlin metir, at umsøkjarin hevur tær neyðugu fakligu og  málsligu fyritreytirnar fyri at fullføra útbúgvingina  til  ásetta  tíð.  Umsøkjari  kann  vera  vístur  til  eina  upptøkuroynd,  ið skúlin, sum søkt verður inn á, skipar fyri.</p>
<p><em type="italic">Stk.  3.</em>  Skúlin  kann  gera  av,  at  umsøkjari  við  øðrum  førleikum,  ið  samvara  við </p>
<p>krøvini  í  stk.  1,  kann  takast  upp.  Upptøka  fer  fram  sambært  meting  skúlans  av fakliga førleika umsøkjarans. Harafturat skal umsøkjarin vera førur fyri at fullføra útbúgvingina  til  ásettu  tíðina.  Umsøkjarin  kann  vera  vístur til  eina  upptøkuroynd, samanber stk. 2.</p>
<p><em type="italic">Stk. 4.</em> Næmingar við serligum forkunnleika sambært § 2, stk. 1, nr. 3, skulu hava </p>
<p>eina fullførda miðnámsútbúgving ella samsvarandi, samanber § 13.</p>
<p><em type="italic">Stk. 5.</em> Umsøkjari, ið lýkur upptøkutreytirnar eftir stk. 1 - 4, ella sum eftir meting </p>
<p>skúlans  lýkur  fakligu  fortreytirnar  í  tí  ávísu  lærugreinini,  sum  søkt  verður  um upptøku  á,  kann  takast  upp  sum  stakgreinalesandi/-sjálvlesandi  í  støkum  lærugreinum.</p>
<p><em type="italic">Stk.6.</em>  Næmingur  skal  kunna  velja  ímillum  tær  undirvísingarbreytir,  sum  skúlin </p>
<p>hevur  (t.e.  Tøknibreytina  ella  HT-breytina),  og  sum  skúlin  metir  hann  skikkaðan til.  Skúlin  hevur  skyldu  til  at  vegleiða  næmingar  í  sambandi  við  vali  av undirvísingarbreyt.</p>
<p><em type="italic">Stk.7.</em>  Velur  næmingur  eina  undirvísingarbreyt,  ið  viðkomandi  skúli  ikki  hevur </p>
<p>nokk av næmingum til, skal næmingurin fáa tilboð um hesa breyt á øðrum skúla, ið hevur viðkomandi breyt.</p>
<p><em type="bold">§  4. </em>Ein,  sum  ikki  hevur  tikið  fyrra  støðisárið,  kann  vera  tikin  upp  til  seinna </p>
<p>støðisárið,  um  viðkomandi  á  annan  hátt  hevur  nomið  sær  kunnleika  samsvarandi innihaldinum  í  fyrra  støðisárinum,  og  um  skúlin  metir  umsøkjarin  føran  fyri  at fullføra  útbúgvingina  innan  ásetta  tíðina.  Umsøkjarin  kann  vera  vístur  til  eina upptøkuroynd.</p>
<p><em type="bold">Kapittul 3 </em></p>
<p><em type="italic">Innihaldið í útbúgvingini </em></p>
<p><em type="bold">§ 5. </em>Fyrra støðisárið er býtt upp í 1. og 2. støðiseind. Seinna støðisárið er býtt upp í </p>
<p>3.  og  4.  støðiseind.  Útbúgvingin  er  eisini  skipað  í  tvær  undirvísingarbreytir:   Tøkni-breytin og HT-breytin<em type="italic">. </em></p>
<p><em type="italic">Stk</em>. 2. Tøknibreytin er skipað samsvarandi ásetingarnar í yrkisútbúgvingunum. <em type="italic">Stk. 3.</em> Tøknibreytin heldur fram í seinna støðisárinum. Eftir samtykt av avvarðandi </p>
<p>yrkisnevnd, gevur hon avriksflutning til yrkisútbúgvingarnar.</p>
<p><em type="italic">Stk  .4.</em>  HT-breytin  er  1  ár  og  er  skipað  samsvarandi  krøvunum  í  framhaldandi  </p>
<p>útbúgvingini til HT próvtøku.</p>
<p><em type="italic">Stk. 5.</em> Allir næmingar fáa persónliga vegleiðing í samband við vali av tøknibreyt. </p>
<p>Skúlin ger av, hvussu vegleiðingin skal skipast, og fevnir hon vanliga um 2 vikur.</p>
<p><em type="bold">§  6.</em>  Lærugreinirnar  eru  býttar  upp  í  yrkislærugreinir,  fakligar  og  almennar </p>
<p>grundlærugreinir, vallærugreinir og evnisskeið.</p>
<p><em type="italic">Stk.2.</em>  Innihaldið  í  seinna  støðisárinum  skal  vera  skipa  samsvarandi  krøvunum  til </p>
<p>framhaldandi útbúgvingar innan tað ávísa fakøkið.</p>
<p><em type="italic">Stk. 3.</em> Lesiætlanirnar fyri yrkislærugreinirnar og fakligu grundlærugreinirnar skulu </p>
<p>samtykkjast av viðkomandi yrkisnevnd. Lesiætlanirnar fyri almennu lærugreinirnar skulu góðkennast av Undirvísingar- og Mentamálastýrinum.</p>
<p><em type="bold">§  7.</em>  Yrkislærugreinirnar  skulu  miða  móti  at  menna  tann  fakliga  førleikan,  ið </p>
<p>sermerkir tað ávísa útbúgvingina ella útbúgvingarbólkin.</p>
<p><em type="bold">§ 8.</em> <em type="bold"> </em>Grundlærugreinirnar eru býttar upp í: </p>
<p>a) fakligar  grundlærugreinir,  ið  skulu  rúmka  um  yrkislærugreinirnar  og  samanbinda tær fyri at røkka førleikakrøvunum, sum ásett eru í meginreglunum fyri innihaldið í útbúgvingunum (samanber fylgiskjal 1). b) almennar  grundlærugreinir,  ið  geva  næminginum  serligan  førleika,  herundir áhuga  næmingsins  ella  sum  eru  neyðugir  við  atliti  at  ávísum  yrkis-  og lestrarførleikakrøvum.</p>
<p><em type="italic">Stk.  2.</em>  Grundlærugreinirnar  kunna  í  ávísan  mun  verða  framdar  sum  partur  av </p>
<p>undirvísingini  í  evnisskeiðum,  men  kunnu  annars  vera  fastur  partur  í  tímatalvum skúlans yvir stytri ella longri tíðarskeið, samanber § 12.</p>
<p><em type="bold">§ 9. </em>Vallærugreinirnar eru lærugreinir, sum skulu stuðla uppundir at nøkta serligan </p>
<p>áhuga og serlig útbúgvingarynski hjá tí einstaka næminginum.<em type="italic"> </em></p>
<p><em type="italic">Stk. 2. </em>Allir næmingar í støðisútbúgvingini skulu hava minst eina vallærugrein um </p>
<p>árið.</p>
<p><em type="bold">§ 10</em>  Lærugreinirnar í tøknibreytini eru hesar: </p>
<p><em type="bold"> Fyrra støðisár Seinna støðisár  1. støðiseind  2. støðiseind  3. støðiseind  4. støðiseind </em></p>
<p><em type="italic">Lærugreinir og stig 20 v á 40 t. 20 v á 40 t. 20 v á 36 t. 20 v á 36 t. </em></p>
<p><em type="italic">Yrkislærugreinir </em>20 t/v 16 t/v 14 t/v 20 t/v <em type="italic">Fakligar grundlærugr. </em>8 t/v 4 t/v 4 t/v 4 t/v </p>
<p><em type="italic">Almennar grundlærugr.: </em>    </p>
<p>- føroyskt  4 t/v 3 t/v   - støddfrøði 4 t/v 3 t/v</p>
<p>- enskt   4 t/v 3 t/v  - alisfrøði   4 t/v 3 t/v</p>
<p>- evnafrøði   4 t/v 3 t/v - lívfrøði    4 t/v 3 t/v</p>
<p><em type="italic">Vallærugreinir (inkl. innl.) </em>4 t/v 4 t/v 4 t/v 4 t/v </p>
<p><em type="italic">Evnisskeið </em> 2 t/v  2 t/v </p>
<p>t/v um vikuna:</p>
<p><em type="bold">§ 11.</em>  Lærugreinirnar í HT-breytini eru hesar<em type="italic"> (Lærugreinirnar á A- og B-stigi halda fram 2. og 3. </em></p>
<p><em type="italic">árið): </em></p>
<p><em type="bold">Lærugreinir: Stig Tímar </em></p>
<p>Innleiðsla</p>
<p>Yrkislærugreinir</p>
<p>Tøknifrøði  B *</p>
<p>Støddfrøði  B *</p>
<p xml:lang="dan">Føroyskt  A *</p>
<p xml:lang="dan">Enskt  B *</p>
<p>Alisfrøði  B *</p>
<p xml:lang="dan">Evnafrøði  C</p>
<p>Lívfrøði  C</p>
<p>Tilsamans</p>
<p><em type="italic">Stk. 2</em>. Yrkislærugreinir á HT–breytini eru býttar eftir fakøki sambært § 5 stk. 2. <em type="italic">Stk.  3.</em>    Skúlin  skal  bjóða  næmingunum  á  HT-breytini  yrkislærugreinir  í  minst </p>
<p>tveimum fakøkjum.</p>
<p><em type="bold">§  12.</em>    Skúlin  kann  seta  undirvísingartímar  av  í  árligu  undirvísingarætlanini  til </p>
<p>evnisskeið,  til  serlig  tiltøk  og  til  serliga  undirvísing.  Avsetingin  kann  verða  gjørd sum  einstakir  dagar  ella  einstakir  tímar,  sum  røkka  yvir  eitt  styttri  ella  longri tíðarskeið.  Dømi  um  serlig  tiltøk/serliga  undirvísing  eru:  Ungt  virki,  serlig telduforrit, teldukoyrikort, persónlig viðurskifti, virkisvitjan, lestrarferð, tvørfaklig mállæra  ella  undirvísing  í  øðrum  tvørfakligum  evnum,  fyrilestrar,  filmsýningar, vitjanir í listaskálum og sølustevnum.</p>
<p><em type="italic">Stk. 2.</em> Evnisskeiðini eru millum 40 og 70 pultstímar í einum samanhangandi skeiði </p>
<p>í tíð og evni (tema), ið kunnu verða løgd sum fastur partur í árligu undirvísingarætlanini. Endamálið við evnisskeiðunum er at læra næmingarnar at samstarva um loysnir av ítøkiligum uppgávum, ið skulu vera so fjølbroyttar og tvørfakligar, sum til ber.</p>
<p><em type="italic">Stk.  3.</em>    Evnisskeiðsundirvísingin  eigur  hjá  tí  einstaka  næminginum  at  fevna  um  í </p>
<p>mesta lagið 70 tímar hvørt ári.</p>
<p><em type="italic">Stk.4</em>.  Evnisskeiðini  skulu  leggjast  til  rættis  eftir  reglunum  í  serstøkum  skjali </p>
<p>(samanber fylgiskjal 3).</p>
<p><em type="bold">§ 13. </em>Sum grundarlag undir eini framhaldandi yrkisútbúgving fyri næmingum  við </p>
<p>serligum  forkunnleikum,  samanber  §  4,  stk.  1  í  lógini  og  §  2,  stk.  1,  nr.  3  í  hesi kunngerð, eru minstukrøvini fyri loknari støðisútbúgving hesi: - Yrkislærugreinir og tøknifrøði á B-stigi í HT-linjuni, ella - Yrkislærugreinir  og  fakligar  grundlærugreinir  samsvarandi  krøvunum  til  framhaldandi yrkisútbúgving.</p>
<p><em type="italic">Stk. 2.</em> Undirvísingin verður løgd til rættis sum stakgreinaundirvísing. Skúlin kann, </p>
<p>um  fíggjarligar  fyritreytir  er  fyri  tí,  seta  flokkar  á  stovn  sum  dag-  ella  kvøldundirvísing,  um  næmingagrundarlagið  er  nøktandi,  og  um  tímatalið  fyri  lærugreinirnar verður skert við einum fimtingi.</p>
<p><em type="italic">Stk. 3.</em> Farið verður til próvtøku eftir reglunum í kapitli 5. <em type="italic">Stk.  4.</em>  Skúlin  ásetir  lærugreinagjald,  sum  Undirvísingar-  og  Mentamálastýrið </p>
<p>góðkennir, fyri undirvísing eftir hesi grein.</p>
<p><em type="bold">§ 14.</em>  Skúlin kann skipa fyri stakgreinalestri, sjálvlestri og fjarlestri samsvarandi § </p>
<p>4, stk. 3 í lógini.</p>
<p><em type="italic">Stk. 2</em>.  Skúlin kann skipa fyri serligum flokkum til stakgreinalestur í lærugreinum, </p>
<p>sum hoyra undir § 2, stk. 1 nr. 1 og 2, um næmingagrundarlagið er nøktandi, og um tímatalið fyri lærugreinirnar verður skert við einum fimtingi.</p>
<p><em type="italic">Stk.  3</em>.  Skúlin  eigur  at  geva  fjarbúgvum  møguleika  at  taka  stakgreinalestur  sum </p>
<p>fjarlestur, um skúlin hevur møguleika til tess.</p>
<p><em type="italic">Stk. 4</em>. Farið verður til próvtøku í teimum í stk. 1 nevndu skipanum eftir reglunum í </p>
<p>kapitli 5.<em type="bold"> </em></p>
<p><em type="italic">Stk.  5.</em>  Skúlin  ásetir  lærugreinagjald,  sum  Undirvísingar-  og  Mentamálastýrið </p>
<p>góðkennir fyri undirvísing eftir hesi grein.</p>
<p><em type="bold">§ 15. </em>Skúlin skal, í góðari tíð áðrenn undirvísingin byrjar, lýsa undirvísingina eftir </p>
<p>hesi kunngerð í árligu undirvísingarætlanini.</p>
<p><em type="italic">Stk.  2.</em><em type="bold"> </em>Tann  einstaki  skúlin  ger  av,  hvussu  hann  í  árligu  undirvísingarætlanini </p>
<p>skipar  skúlagongdina  millum  samtyktu  yrkislærugreinirnar,  grundlærugreinirnar, vallærugreinirnar og evnisskeiðini.</p>
<p><em type="italic">Stk.  3.</em>  Skúlin  ger  av,  í  hvønn  mun  lærugreinir  verða  lisnar  saman  í  smærri  ella </p>
<p>størri blokkum, treytað av, at málini fyri undirvísingina verða rokkin, samanber § 2, stk. 2.</p>
<p><em type="italic">Stk. 4.</em> Árliga undirvísingartímatalið hjá tí einstaka næminginum er vanliga í minsta </p>
<p>lagi  700  tímar,  samanber  tó  tímatalið  í  talvunum  í  §§  10  og  11.  Umleið  2  vikur verða  settir  av  til  innleiðsluskeið,  3  vikur  til  próvtøku  og  umleið  35  vikur  til undirvísing.</p>
<p><em type="bold">§  16.   </em>Yrkislærugreinir,  grundlærugreinir  og  vallærugreinir  skulu  hava  hvør  sína </p>
<p xml:lang="dan">lesiætlan.</p>
<p><em type="italic">Stk.  2.</em>  Undirvísing  í  lærugreinum  hjá  øðrum  skúlum  verður  framd  eftir  lesi</p>
<p>ætlanum hjá hesum skúlum.</p>
<p><em type="italic">Stk. 3.</em> Skúlin skal so langt til ber fremja undirvísingina: </p>
<p>1. við samstarvi millum lærararnar um undirvísing og millum lærugreinir 2. við at nýta kunningartøkni í mest møguligan mun, har tað er natúrligt 3. soleiðis  at  styrkt  verður  í  øllum  lærugreinum  um  skrivligar  og  munnligar málbúnar, og 4. soleiðis  at  endamálini  viðvíkjandi  fakligari  breidd,  lestrarførleika,  yrkisførleika, førleikununum í § 1, stk. 2, persónsmenning og samfelagsskiljan í mest møguligan mun verða rokkin í hvørjari lærugrein sær og sum heild.</p>
<p><em type="italic">Stk.  4.</em>  Skúlin  kann  góðkenna,  at  lærugrein,  sum  hevur  fleiri  lærugreinastig,  kann </p>
<p>verða  lisin  undir  einum,  har  tað  er  hóskandi  og  fyriskipanarlig,  fyrisitingarlig  og námsfrøðilig viðurskifti ikki forða tí.</p>
<p><em type="bold">§  17.</em>  Undirvísingin  skal  javnan  eftirmetast  til  innanhýsis  nýtslu,  soleiðis  at </p>
<p>næmingar og lærarar fáa kunnleika um úrslitið av undirvísingini. Harumframt skal fakliga  støðið  hjá  tí  einstaka  næminginum  eftirmetast  til  uttanhýsis  nýtslu.  Hetta verður gjørt við støðumeti og ársmeti.</p>
<p><em type="bold">§  18.</em>  Àrsmet  verða  givin  við  skúlaárslok  í  øllum  lærugreinum,  sum  næmingurin </p>
<p>hevur  haft,  og  skrivað  í  próvtøkubók  í  seinasta  lagi  7  dagar,  áðrenn  próvtøkuætlanin  fyri  tær  munnligu  próvtøkurnar  verður  almannakunngjørd.  Um  møguleiki er fyri bæði skrivligari og munnligari próvtøku, skal ársmet gevast í báðum førum. Tó  skulu  stakgreinalesandi  og  sjálvlesandi,  og  tey,  ið  fara  upp  eftir  serligum treytum, ikki hava ársmet.</p>
<p><em type="italic">Stk .2.</em> Ársmet er meting lærarans av fakligu støðu næmingsins við undirvísingar</p>
<p>lok.  Miðskeiðis  í  skúlaskeiðinum  skal  næmingurin  hava  støðumet  í  viðkomandi lærugreinum.  Støðumetið  er  meting  lærarans  um  støðu  næmingsins  miðskeiðis  í skúlaárinum.  Listi  við  støðumeti  skal  undirskrivast  av  læraranum  og  latast skúlanum  sambært  reglum,  sum  skúlin  ásetir.  Skúlin  skal  varðveita  hesar  listar  í minsta lagi 1 ár.</p>
<p><em type="italic">Stk.  3.</em>  Ì  teimum  lærugreinum,  har  næmingurin  ikki  fer  til  próvtøku,  verður  árs</p>
<p>metið sett í teigin <span type="quote">“flutt ársmet”</span> í próvtøkubókini.</p>
<p><em type="bold">Kapittul 4 </em></p>
<p><em type="italic">Næmingaskyldur </em></p>
<p><em type="bold">§ 19.</em> Næmingur hevur skyldu at fylgja undirvísingini og at lata inn skrivlig avrik, </p>
<p>eisini um viðkomandi skal til próvtøku eftir serligum treytum, samanber § 20 stk. 4.</p>
<p><em type="italic">Stk.  2.</em>  Næmingarnir  skulu  kunnast  um  møtiskylduna  og  um  skyldu  at  lata  inn </p>
<p>skrivlig  avrik.  Somuleiðis  skulu  næmingarnar  kunnast  um  avleiðingarnar  av,  um hesar skyldur ikki verða hildnar.</p>
<p><em type="italic">Stk. 3.</em> Skúlin sær til, at frávera regluliga verður skrásett og gjørd upp. Frávera hjá </p>
<p>tí einstaka næminginum verður gjørd upp fyri hvørt undirvísingarár sær. Vantandi innlating av skrivligum avrikum verður somuleiðis skrásett.</p>
<p><em type="italic">Stk.  4.</em>  Um  fráveran  hjá  einum  næmingi  samanlagt  fer  upp  um  15  %  av  ásetta </p>
<p>tímatalinum (tímum, sum eiga at verða lisnir) ella av kravdum skrivligum avrikum, verður  næmingurin  kallaður  til  samrøðu,  har  hann  fær  munnliga  ávaring.  Um næmingurin  eftir  meting  skúlans  við  seinni  uppgerð  skúlans  ikki  hevur  tikið samrøðuna  til  eftirtektar,  fær  hann  móti  kvittan  skrivliga  ávaring.  Er  næmingurin undir 18 ár, verður ávaringin send foreldramyndugleikanum í innskrivaðum brævi.</p>
<p><em type="italic">Stk.  5.</em>  Tá  frávera  ella  vantandi  innlating  av  kravdum  skrivligum  avrikum  saman</p>
<p>lagt  fer  upp  um  15%  sambært  stk.  4,  skal  næmingurin  til  próvtøku  eftir  serligum treytum  í  øllum  lærugreinum  sambært  ásetingum  í  §  20  stk.  4.  Í  slíkum  føri  skal hetta fráboðast Undirvísingar- og Mentamálastýrinum.</p>
<p><em type="italic">Stk. 6.</em> Er fráveran meira enn 20% í einari lærugrein, fer næmingurin  til próvtøku </p>
<p>eftir  serligum  treytum  í  øllum  lærugreinum.  Í  slíkum  føri  skal  hetta  fráboðast Undirvísingar- og Mentamálastýrinum.</p>
<p><em type="italic">Stk. 7.</em> Skúlastjórin kann, út frá einari heildarmeting av umstøðum og lestrarvirkni </p>
<p>næmingsins,  víkja  frá  reglunum  í  stk.  4-6.  Næmingur,  sum  fer  til  próvtøku  eftir serligum  treytum  fyrsta  árið,  og  heldur  krøvini  til  uppmøting  og  innlating  av skrivligum avrikum annað árið, fer eftir hetta til próvtøku eftir vanligum treytum.</p>
<p><em type="italic">Stk.  8.</em>  Um  næmingurin  framhaldandi  av  vansketni  ikki  lýkur  møtuskylduna,  og </p>
<p>fráveran er oman fyri 15%, kann skúlastjórin gera av, at næmingurin verður vístur burtur frá undirvísingini</p>
<p><em type="bold">Kapittul 5 </em></p>
<p><em type="italic">Próvtøka / roynd </em></p>
<p><em type="italic">Innskriving til próvtøku / roynd: </em></p>
<p><em type="bold">§  20.</em>    Um  so  er,  at  undirvísingin  í  yrkislærugreinum  og  fakligum  grundlæru</p>
<p>greinum  er  samskipað  við  undirvísingina  fyri  lærlingar,  fara  næmingarnir  upp  til roynd  saman  við  lærlingunum  og  samsvarandi  reglunum  fyri  viðkomandi yrkisútbúgving.  Verður  undirvísingin  ikki  samskipað,  fara  næmingarnir  upp  til roynd  í  yrkislærugreinum  og  fakligum  grundlærugreinum  samsvarandi  reglunum, ið eru galdandi í yrkisútbúgvingarskipanini.</p>
<p><em type="italic">Stk. 2.</em> Próvtøka í øðrum lærugreinum enn teimum í stk. 1, verður hildin við endan </p>
<p>á  undirvísingarskeiðinum,  næmingur,  ið  hevur  lógligt  forfall  kann  fara  til sjúkrapróvtøku, samanber § 23.</p>
<p><em type="italic">Stk. 3.</em> Próvtøkukrøv og próvtøkuhættir, tá ið farið verður upp til roynd eftir stk. 2, </p>
<p>eru  ásettir  í  reglum  hjá  Undirvísingar-  og  Mentamálastýrinum.  Skúlin  skal  í miðskeiðis  í  undirvísingarskeiðnum  boða  Undirvísingar-  og  Mentamálastýrinum frá,  hvørjir  næmingar  skulu  til  próvtøku  í  vanliga  próvtøkuskeiðinum,  og  hvørjar lærugreinirnar  eru.  Skúlin letur inn  upplýsingar  á  oyðublaði, ið  Undirvísingar-  og Mentamálastýrið  ger.  Skúlin  skal  boða  Undirvísingar-  og  Mentamálastýrinum  frá broytingum skjótast til ber.</p>
<p><em type="italic">Stk.  4.</em>  Fyri  næming,  sum  fer  til  próvtøku  eftir  serligum  treytum,  er  próvtøku</p>
<p>setningurin  tann  sami  sum  lesisetningurin.  Næmingur,  sum  fer  til  próvtøku  eftir serligum treytum, skal til próvtøku í øllum lærugreinum, samanber § 19, stk 5.</p>
<p><em type="italic">Stk. 5.</em> Eingin næmingur kann innskriva seg til próvtøku í einari lærugrein á sama </p>
<p>stigi  meira  enn  2  ferðir.  Undirvísingar-  og  Mentamálastýrið  kann  loyva,  at  vikið verður frá hesum reglum, um serlig viðurskifti gera seg galdandi.</p>
<p><em type="italic">Skipan av próvtøku / roynd: </em></p>
<p><em type="bold">§  21.</em>  Undirvísingar-  og  Mentamálastýrið  tekur  út  millum  allar  almennar </p>
<p>grundlærugreinir, og vallærugreinir, sum næmingurin hevur fingið undirvísing í, 2 lærugreinir  hvørt  árið,  sum  næmingurin  skal  til  próvtøku  í,  munnliga  og/ella skrivliga.</p>
<p><em type="italic">Stk. 2.</em> Fyri próvtøku eftir serligum treytum eftir 1. og 2. støðisárið eru hesar reglur </p>
<p>galdandi: 1) Næmingurin  fer  til  próvtøku  í  øllum  lærugreinum  á  avvarandi  floksstigi.  Í lærugreinum,  har  bæði  munnlig  og  skrivlig  ella  verklig  próvtøka  er,  skal næmingurin til próvtøku eftir øllum próvtøkuhættunum.<em type="bold"> </em>2) Próvtøkusetningurin er tann sami sum lesisetningurin. 3) Næmingurin  fær  ikki  ársmet,  tá  ið  hann  fer  til  próvtøku  eftir  serligum treytum. </p>
<p><em type="italic">Stk.  3.</em>  Hvør  próvtakari  kann  bert  fara  til  eina  próvtøku  um  dagin.  Tó  kann </p>
<p>undantak gerast fyri næmingum, sum fara upp eftir serligum treytum.</p>
<p><em type="bold">§  22.</em>  Undirvísingar-  og  Mentamálastýrið  ásetir  nær  tær  skrivligu  og  munnligu </p>
<p>próvtøkurnar  samsvarandi  §  21,  stk.  1  verða  hildnar.  Próvtøkutalvan  fyri  HTbreytina  verður  send  skúlanum  í  seinasta  lagi  15.  apríl.  Próvtøkutalvan  er  tá loynilig, og bert skúlastjórin ella ein av honum heimilaður persónur hevur loyvi at kanna hana.</p>
<p><em type="italic">Stk. 2.</em> Próvtøkutalvan má ikki kunngerast fyrr enn seinasta undirvísingardag. </p>
<p><em type="bold">§ 23.</em> Næmingur, ið er innskrivaður til próvtøku í vanliga próvtøkuskeiðinum, men </p>
<p>sum  vegna  sjúku  heilt  ella  lutvíst  hevur  verið  forðaður  at  fara  til  próvtøku,  kann innskriva  seg  til  sjúkrapróvtøku  í  teimum  lærugreinum,  hann  vegna  sjúku  varð forðaður  at  fara  til  próvtøku  í.  Til  innskrivingina  skal  nýtast  oyðublað,  sum Undirvísingar- og Mentamálastýrið ger.</p>
<p><em type="italic">Stk.  2.</em>  Undirvísingar-  og  Mentamálastýrið  kann,  um  serlig  viðurskifti  gera  seg </p>
<p>galdandi,  loyva  næmingi,  ið  er  innskrivaður  til  próvtøku  í  vanliga  próvtøkuskeiðinum, men sum av aðrari orsøk enn sjúku ikki ella bert lutvíst hevur verið til próvtøku, at fara til próvtøku í sjúkrapróvtøkuskeiðinum.</p>
<p><em type="italic">Stk. 3.</em> Næmingur í tøkni-breytini, sum ynskir at fara til endurpróvtøku eftir ávika</p>
<p>vist  stk. 1 ella 2, skal skrivliga boða skúlanum frá hesum í seinasta lagi 25. juni.</p>
<p><em type="italic">Stk. 4.</em> Próvtøkur í sjúkrapróvtøkuskeiðinum í HT-breytini verða hildnar eftir somu </p>
<p>reglum,  sum  eru  galdandi  fyri  próvtøkur  í  vanliga  próvtøkutíðarskeiðinum,  tó soleiðis,  at  Undirvísingar-  og  Mentamálastýrið  skal  hava  fráboðan  um  næmingar, ið skulu til próvtøku í sjúkrapróvtøkuskeiðinum í seinasta lagi 27. juni, samanber § 20, stk.3.</p>
<p><em type="italic">Prógv: </em></p>
<p><em type="bold">§  24.</em>  Næmingar,  sum  hava  staðið  SIT-útbúgvingina  fáa  útflýggjað  prógv. </p>
<p>Næmingar  í  HT-breytini  fáa  tó  støðumet  við próvtølum/ársmetum.  Undirvísingar- og Mentamálastýrið ger skjal hesum viðvíkjandi.</p>
<p><em type="italic">Stk. 2.</em> Í prógvinum skal standa: </p>
<p>1) Øll ársmet, sum telja við til SIT-próvtøkuna. 2) Próvtølini, herundir flutt ársmet. Tá ið talan er um flutt ársmet, skal hetta greitt tilskilast. 3) Metingin av royndini í yrkislærugreinum og fakligum grundlærugreinum. 4) Um  ein  lærugrein  bæði  hevur  skrivligan  og  ein  munnligan  tátt,  verða  ársmet, ávíkavíst próvtøl, tiskilað fyri hvønn tátt sær.</p>
<p><em type="italic">Stk.  3. </em>Eitt  miðaltal  verður  við  einum  desimali  roknað  út  av  ársmetum  í  læru</p>
<p>greinum, sum telja við til SIT-próvtøkuna.<em type="bold"> </em></p>
<p><em type="italic">Stk.  4.</em>  Eitt  miðaltal  verður  við  einum  desimali  roknað  út  av  próvtølum  í  læru</p>
<p>greinum,  sum  næmingurin  hevur  verið  til  próvtøku  í,  og  av  teimum  fluttu ársmetunum.<em type="bold"> </em></p>
<p><em type="italic">Stk.  5.</em>    Endaliga  próvtøkuúrslitið  verður  roknað  út  sum  eitt  miðaltal  við  einum </p>
<p>desimali  av  ársmetunum,  samanber  stk.  3,  og  av  próvtølunum  og  teimum  fluttu ársmetunum, samanber stk. 4.</p>
<p><em type="bold">§ 25</em>.<em type="italic"> </em>Næmingur, sum fer til próvtøku sum sjálvlesandi, fær ikki ársmet og ei heldur </p>
<p>flutt ársmet.</p>
<p><em type="bold">§  26.</em>  Stakgreinalesandi,  sum  hevur  verið  til  próvtøku  í  einari  ella  fleiri  læru</p>
<p>greinum,  fær  skjalváttan  frá  skúlanum  við  frásøgn  um  próvtal/tøl.  Undirvísingar- og Mentamálastýrið ger skjal hesum viðvíkjandi.</p>
<p><em type="italic">Stk.  2.</em>  Næmingar  kunnu  frá  skúlanum  fáa  skjalváttan  fyri  próvtøkur,  sum  ikki </p>
<p>verða roknaðar við í próvtøkuúrslitinum.</p>
<p><em type="bold">Kapittul 6 </em></p>
<p><em type="italic">Kærur </em></p>
<p><em type="bold">§ 27.</em> Næmingur kann kæra avgerð skúlastjórans sambært hesi kunngerð, herundir </p>
<p>avgerð um burturvísing og onnur agatiltøk, til Undirvísingar- og Mentamálastýrið innan 7 dagar eftir at næmingurin er kunnaður um avgerðina.</p>
<p><em type="italic">Stk. 2.</em> Um næmingur ikki er myndugur, verður avgerð skúlastjórans eisini send tí, </p>
<p>sum hevur foreldramyndugleikan.</p>
<p><em type="italic">Stk. 3.</em> Kæran verður send skúlastjóranum skrivliga, og sendir hann hana víðari til </p>
<p>Undirvísingar- og Mentamálastýrið saman við einum ummæli av málinum. Áðrenn málið verður sent Undirvísingar- og Mentamálastýrinum, skal skúlastjórin geva tí, ið  kærir,  møguleika  fyri  innan  eina  viku  at  gera  viðmerkingar  til  ummælið. Møguligar  viðmerkingar  skulu  eisini  sendast  Undirvísingar-  og  Mentamálastýrinum.</p>
<p><em type="italic">Stk. 4.</em> Landstýrismaðurin ger av, um avgerð skúlastjórans skal standa við, ella um </p>
<p>avgerðin skal broytast til frama fyri tann, sum kært hevur.</p>
<p><em type="bold">Kapittul 7 </em></p>
<p><em type="italic">Aðrar ásetingar </em></p>
<p><em type="bold">§ 28.</em> Skúlaárið er 200 dagar, próvtøkuskeiðið íroknað. </p>
<p><em type="bold">§  29. </em>Skúlin  ásetir  gjald  fyri  stakgreinalesandi,  sjálvlesandi  og  fjarlesandi,  sum </p>
<p>verður  mett  eftir  kostnaðinum,  ið  skúlin  hevur  av  hesum.  Undirvísingar-  og Mentamálastýrið skal góðkenna gjøldini.</p>
<p><em type="italic">Stk.  2.</em>  Skúlin  ásetir  gjøld  fyri  ljóstøku,  sum  verður  mett  eftir  kostnaðinum,  ið </p>
<p>skúlin hevur av hesum.</p>
<p><em type="bold">Kapittul 8 </em></p>
<p xml:lang="dan"><em type="italic">Gildiskoma </em></p>
<p><em type="bold">§ 30.</em> Henda kunngerð kemur í gildi dagin eftir at hon er kunngjørd.  </p>
<p><em type="italic">Stk. 2.</em> Samstundis, sum henda kunngerð kemur í gildi, fer kunngerð nr. 101 frá 12. </p>
<p>apríl 1994 um støðisútbúgving innan tøkni úr gildi.</p>
<p><em type="italic">Stk. 3.</em>  Kunngerðin er tó galdandi fyri næmingar, sum byrjaðu støðisútbúgvingina </p>
<p>innan tøkni áðrenn 1. august 1999.</p>
<p>------------</p>
<p><em type="bold">Almennar viðmerkingar: </em></p>
<p>SIT-skipanin  varð  á  fyrsta  sinni  sett  í  verk  við  skúlaársbyrjan  í  august  1992 sambært  løgtingslóg  nr.  47  frá  28. apríl  1992.  Kunngerðin  við  heimild  í hesi  lóg, kunngerð nr. 85, varð lýst tann 12. juli 1994 við gildi frá 13. juli 1994.</p>
<p>Nýggj lóg um støðisútbúgving innan tøkni, løgtingslóg nr. 41, er frá 23. apríl 1999 varð sett at galda frá 1. august 1999.</p>
<p>Broytingarnar í nýggju lógini eru í høvuðsheitum hesar: - greiðari reglur um bygnaðin - greiðari endamálsorðingar - greiðari reglur um námsfrøðiligu førleikakrøvini  - greiðari orðing um vinnuførleika eftir loknað útbúgving - greiðari orðing um samlesing og samskipan av undirvísingini</p>
<p>Undirvísingar-  og  Mentamálastýrið  setti  á  vári  1999  ein  arbeiðsbólk  til  at  tilevna uppskot um kunngerð (høvuðskunngerð) við støði í hesi lóg.</p>
<p>Arbeiðsbólkurin, sum javnan hevur havt fundir í árinum, bólkurin hevur sitið, letur við hesum úr hondum eitt uppskot, sum bólkurin metir vera í samsvari við galdandi lóg og í samsvari við tilmælini í tilnevningarskrivi Undirvísingar- og Mentamálastýrisins.</p>
<p>Í  høvuðsheitum  kann  fyriliggjandi  uppskot  um  høvuðskunngerð  um  støðisútbúgvingina innan tøkni lýsast soleiðis: - at tað skal bera til at samlesa við aðrar viðkomandi útbúgvingar, og at tað skal bera til at samskipa útbúgvingina við aðrar yrkisútbúgvingar - at støðisútbúgvingin skal kunna veita avriksflutning, herundir bæði viðvíkjandi skúlagongd og lærutíð, um næmingur aftaná fer undir eina yrkisútbúgving - at  førleikakrøvini  í  yrkislærugreinum  í  støðisútbúgvingini  skulu  samsvara  við krøvini í yrkisútbúgvingunum - at  førleikakrøvini  í  almennum  lærugreinum  skal  verða  nøktandi  við  atliti  at framhaldandi/víðari útbúgvingum</p>
<p>Arbeiðsbólkurin  hevur  skipað  kunngerðina  soleiðis,  at  tað  ikki  kann  væntast,  at útbúgvingin  fer  at  hava  nakran  meirkostað  í  mun  til  skipanina  frá  1992. Tvørturímóti  metir  arbeiðsbólkurin,  at  skipanin  –  við  tað  at  serligur  dentur  er lagdur á at samskipa støðisútbúgvingina við yrkisútbúgvingarnar – kemur at hava eitt lægri útreiðslustøði.</p>
<p><em type="bold">Viðmerkingar til ávísar greinir: </em></p>
<p xml:lang="dan"><em type="italic">Til  § 2, stk. 1,  punkt 3: </em></p>
<p>Her verður hugsa um næmingar, ið hava HH ella HF prógv, og eru í læru ella fara undir  eina  tøkniliga  yrkisútbúgving.  Við  fullførda  útbúgving  meinast  her  við loknað støðisútbúgving í 1 ella 2 ár.</p>
<p><em type="italic">Til §§ 7 og 8: </em></p>
<p>Verkligu  yrkislærugreinirnnar  og  fakligu  grundlærugreinirnar  hoyra  nátúrliga saman,  soleiðis  at  skilja,  at  fakligu  grundlærugreinirnar  eru  beinleiðis  ætlaðar  at stuðla  og  menna  fatanina av  innihaldinum  í  yrkislærugreinunum.  Sum  dømi  kann nevnast týdningin av, at næmingar, sum hava valt maskin- ella smiðjuyrkið, verða kunnaðir um umhvørvismál, herundir um oljudálking o.l. Eisini er viðkomandi, at næmingarnir  fáa  kunning  um  arbeiðsmarknaðarviðurskifti,  kunningartøkni  og onnur  líknandi  viðurskifti,  sum  kunnu  fáa  týdning  við  atliti  at  yrkisútbúgvingarøkinum.</p>
<p><em type="italic">Til § 10: </em></p>
<p>Allar almennar grundlærugreinir í 1. støðiseind byrja á E-stigi og enda á C-stigi í 2. støðiseind. Næmingur, sum hevur lokið bæði støðisárini (t.e. 1.-4. støðiseind), hevur samanlagt 6 lærugreinir á C-stigi. Tímatalið  í  teimum  almennu  lærugreinunum  í  2-ára  støðisútbúgvingini  (t.e. føroyskt  støddfrøði,  enskt,  alisfrøði,  evnafrøði  og  lívfrøði)  er  tað  sama,  sum tímatalið í øðrum miðnámsútbúgvingum. At  40  t/v  eru  í  fyrra  støðisárinu</p>
<p><em type="italic">Til § 11: </em></p>
<p>Tann  ávísa  yrkislærugreinin  og  tøknifrøði  verða  samansjóðaðar  soleiðis,  at næmingarnir kunnu velja yrkislærugreinirnar: el, maskin, timbur og prosess.  Nátúrulærugreinin  verður  býtt  í  tríggjar  partar  og  samansjóða  í  lærugreinunum: alisfrøði,  evnafrøði  og  lívfrøði.  Sostatt  koma  140-160  tímar  at  verða  til  hvørja lærugrein. Lívfrøði og evnafrøði enda í HT1 á C-stigi. Næmingar kunnu síðani velja nevndu lærugreinir á B-stigi í HT2 ella HT3.  Føroyskt  er  kravt  á  A-stigi  í  HT-breytini,  og  heldur  lærugreinin  fram  í  HT2  og HT3. Viðvíkjandi  próvtøku,  so  eigur  í  minsta  lagið  1  munlig  próvtøka  at  verða  í  HTbreytini við lutakasti millum lívfrøði og evnafrøði.</p>
<p><em type="italic">Fylgiskjal 1 </em></p>
<p><em type="bold">Førleikaøkið í SIT-útbúgvingini </em></p>
<p>Skjalið  fevnir  um  málini  fyri  førleikaøkini  í  sambært  §  3,  stk.  1  í  lógini  um støðisútbúgvingina innan tøkni.</p>
<p><em type="italic">Persónligur førleiki </em></p>
<p>Endamálið  er  at  fremja  persónliga  menning,  sjálvstøði,  ábyrgdarkenslu,  evni  at samstarva  og  hug  at  læra.  Næmingur  skal  í  verki  sannroyna,  at  arbeiðstilgongdir krevja yrkisligar, sosialar og persónligar førleikar. Málini verða greinað í: 1. Sosialar førleikar 2. Persónligar førleikar</p>
<p><em type="italic">Samfelagsligur førleiki </em></p>
<p>Endamálið er, at  næmingurin  ognar  sær  vitan  um  samfelagsbygnað,  funktiónir og grundleggjandi virði fyri at fremja evni og viljan at taka lut í einum demokratiskum samfelagslívi  bæði  í  persóns-  og  samfelagsviðurskiftum.  Næmingurin  skal  ogna sær breiða vitan bæði um almenn og privat virki, og læra at skilja sín egna leiklut og møguleikar at ávirka. Málini verða greinað í: 1. Einstaklingur og samfelag 2. Einstaklingur og vinnulív</p>
<p><em type="italic">Tøkniligur førleiki: </em></p>
<p>Endamálið  er,  at  næmingurin  ognar  sær  vitan  um  tøknimenningina  og  hennara samanspæl  við  vinnu  og  samfelag.  Næmingurin  lærir  at  skilja  avleiðingar  av tøknimenningini,  bæði  tá  ið  tað  snýr  seg  um  tað  sosiala  samanspælið  millum menniskju,  og  avleiðingar,  ið  tøknimenning  kann  hava  á  umhvørvið  og náttúrutilfeingið.  Málini verða greinað í: 1. menniskja og tøknin 2. nátturan og tøknin 3. samanspæl millum samfelag og tøkni 4. at nýta tvørfakliga vitan við atliti at tøknimenning 5. at arbeiða verkætlanarskipað</p>
<p><em type="italic">Fyriskipanarligur førleiki: </em></p>
<p>Endamálið  er,  at  næmingurin  ognar  sær  grundleggjandi  vitan  um  bygnaðir, tilgongdir  og  serliga  mentan,  sum  vanligast  koma  fyri  í  virkjum,  og  hvussu  hesi hanga  saman  sínamillum  og  við  búskaparligu  stýringina,  fyrisitingina,  leiðsluna, samstarvið innanvirkja  og  umhvørvið.  Næmingurin  skal  uppliva  virki  í  verki  og  í høvuðsheitum kunna greina tey fyriskipanarliga. Málini verða greinað í: 1) Umskapanartilgongd 2) Leiðsla og fyrisiting 3) Umhvørvi 4) Samstarv</p>
<p><em type="italic">Samskiftisligur og kunningartøkniligur førleiki: </em></p>
<p>Endamálið er, at næmingurin ognar sær vitan um týdningin av kunningarviðgerð og samskifti í virkinum og í sambandinum við samfelagið uttanfyri. Næmingurin skal kunna loysa munnligar og skrivligar samskiftis- og kunningaruppgávur í virkinum við málsligum og analytiskum førleikum og hóskandi tøkniligum amboðum. Málini verða greinað í: 1) Málnýtslu 2) Skrivligt samskifti 3) Munnligt samskifti 4) KT og KT-amboð</p>
<p><em type="italic">Altjóða og mentanarligur førleiki </em></p>
<p>Endamálið  er,  at  næmingurin  ognar  sær  málsligan  og  mentanarligan  førleika  at kunna  virka  í  og  skoða  altjóða  viðurskifti.  Næmingurin  skal  ogna  sær  vitan  um mentanarlig virði og vinnu- og samfelagsviðurskifti í </p>
<p><em type="italic">Móðurmálsligur og mentanarligur førleiki: </em></p>
<p>Endamálið  er,  at  næmingurin  ognar  sær  vitan  um  føroyskt  mál  og  mentan  við serligum  atliti  til  føroyska  vinnulívið  við  tí  fyri  eygað,  at  hann  í  øllum  lutum natúrliga nýtir gott føroyskt mál og mentan sum upprunastøði. Málini verða greinað í: 1) Føroyskt mál 2) Føroysk mentan 3) Skrivligt samskifti við serligum atliti til vinnulívið 4) Munnligt samskifti við serligum atliti til vinnulívið 5) KT og KT-amboð</p>
<p><em type="italic">Fylgiskjal 2  </em></p>
<p><em type="bold">Vegleiðandi reglur um evnisskeið </em></p>
<p>Teir lærarar, sum skulu standa fyri fremjingini av einum evnisskeiði, skulu leggja gjølliga ætlan í góðari tíð frammanundan.</p>
<p><em type="bold">Ætlanin verður lýst skrivliga og skal í minsta lagi fevna um: </em></p>
<p>1) Heiti 2) Grundgeving 3) Endamál 4) Mál fyri nøktan av a) Fakmálum (samanhang við fastar lærugreinir) b) Førleikamálum 5) Skipan av undirvísingini 6) Innihaldið í undirvísingini 7) Skipan av lærarum 8) Tíðarætlan 9) Høli og útgerð 10) Eftirmeting av a) Næmingunum b) Lærarunum og samstarvi teirra c) Skeiðinum 11) Møgulig próvtøkuverkætlan</p>
<p><em type="italic">Fylgiskjal 3 </em></p>
<p><em type="bold">Vegleiðandi reglur um ger av lesiætlanum </em></p>
<p>Hvør einstakur lærari ger lesiætlan útfrá hesum leisti fyri hvørja lærugrein sær:</p>
<p>1. Mál fyri undirvísingina 2. Innihald í undirvísingini - høvuðsevni - skrivlig avrik - valfrí evni - serligar viðmerkingar, viðurskifti, tiltøk o.a. 3. Eftirmetingar í skúlaárinum 4. Ársroyndir og endalig próvtøka - skrivlig - munnlig - praktisk roynd - annar royndarformur - hvussu royndin telur við í samlaða úrslitinum - pensaviðurskifti - loyvd hjálparamboð 5. Skjal, sum vísir, í hvussu stóran mun lesiætlanin nøktar endamálum og førleikakrøvum 6. Annað</p>
<p>--------------------</p>
</body></document>