<document xml:lang="fao" id="no_id"><header><title/><genre code="admin"/><author><unknown/></author><wordcount>3291</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2006.12 Ábyrgdarbýtið viðvíkjandi skúlabørnum við serligum tørvi.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="italic">Ábyrgdarbýtið viðvíkjandi skúlabørnum við serligum tørvi </em></p>
<p><em type="italic">Tilmæli </em></p>
<p><em type="italic">Lærulíkindi til øll skúlabørn </em></p>
<p><em type="italic">Um ábyrgdarbýtið viðvíkjandi skúlabørnum við serligum tørvi ............................................. 3 </em></p>
<p><em type="italic">Tilmæli ................................................................................................................................. 3 </em></p>
<p><em type="italic">Inngangur ............................................................................................................................. 3 </em></p>
<p><em type="italic">Málslýsing ............................................................................................................................ 4 </em></p>
<p><em type="italic">Laga skipanina til barnið ...................................................................................................... 4 </em></p>
<p><em type="italic">Ábyrgdarviðurskifti.............................................................................................................. 5 </em></p>
<p><em type="italic">Lógarheimild ........................................................................................................................ 6 </em></p>
<p><em type="italic">Sáttmálaviðurskifti og setanarviðurskifti ............................................................................. 6 </em></p>
<p><em type="italic">Fíggjarviðurskifti ................................................................................................................. 7 </em></p>
<p><em type="italic">Samstarvsnevnd ................................................................................................................... 7 </em></p>
<p><em type="italic">Onnur tilmæli ....................................................................................................................... 8 </em></p>
<p><em type="italic">Niðurstøða ............................................................................................................................ 8 </em></p>
<p><em type="italic">Fylgiskjal 1: ......................................................................................................................... 9 </em></p>
<p><em type="italic">Fylgiskjal 2: ....................................................................................................................... 10 </em></p>
<p><em type="italic">Fylgiskjal 3......................................................................................................................... 11 </em></p>
<p><em type="bold">Um ábyrgdarbýtið viðvíkjandi skúlabørnum við serligum tørvi </em></p>
<p><em type="italic">Børnini,  talan  er  um,  eru  likamliga  og  sálarliga  tarnað  skúlabørn,  ið  –  umframt  tillagaða undirvísing – eisini tørvar persónligan stuðul. </em></p>
<p><em type="bold">Tilmæli </em></p>
<p>Bólkurin er samdur um at mæla til:</p>
<p type="listitem"> at uppgávan og ábyrgdin at veita skúlabørnum persónligan stuðul eigur at liggja hjá lands</p>
<p>stýrismanninum í mentamálum,</p>
<p type="listitem"> at stýrt eigur at verða eftir regluni um sektorábyrgd,</p>
<p type="listitem"> at játtanin til sernámsfrøði í fólkaskúlanum eigur at verða hækkað 6,35 mió. kr.,</p>
<p type="listitem"> at Mentamálaráðið eigur at gera kunngerð um sernámsfrøði í fólkaskúlanum, ið útgreinar</p>
<p>at skúlin veitir persónligan stuðul til skúlabørn</p>
<p type="listitem"> at kærunevnd í sernámsmálum eigur at verða sett á stovn,</p>
<p type="listitem"> at setanarviðurskiftini hjá stuðlum í fólkaskúlanum eigur at verða broytt,</p>
<p type="listitem"> at samstarvsnevnd eigur at verða skipað til at røkja og menna uppgávuna.</p>
<p><em type="bold">Inngangur </em></p>
<p>Fíggjarliga  játtanin  til  sernámsfrøði  í  fólkaskúlanum  hevur  ikki  verið  nóg  stór  til,  at  skúlaverkið hevur kunnað veitt ávísum skúlanæmingum í fólkaskúlanum eitt nøktandi skúlatilboð. Avleiðingin hevur millum annað verið, at avgerðir hjá Almannastovuni um ikki at játta pening til persónligan stuðul  hava  verið  kærdar  til  Kærunevndina  í  almanna-  og  heilsumálum.  Kærunevndin  tók  7. september 2005 avgerð um, at Almannastovan í tveimum kærumálum skuldi játta slíkan stuðul til næmingar í skúlatíðini. Orsøkin var, at gevur skúlaverkið ikki barninum neyðugan stuðul, so eigur Almannastovan – so leingi sum ivi er um útreiðsluskylduna – ikki at nokta umsóknini við at vísa til,  at  talan  er  um  skúlaútreiðslu.  Kærunevndin  sóknaðist  í  avgerðini  eftir  eini  skipan  millum almannaverkið og skúlaverkið.</p>
<p>Uppgávan hjá arbeiðsbólkinum hevur verið at gera uppskot til tílíka skipan. Bólkurin hevur skulað víst  á,  hvør  skal  hava  ábyrgdina  at  veita  børnunum  lærulíkindi,  hvussu  arbeiðið  skal  skipast,  og hvør fíggjartørvurin er. Sí fylgiskjal 1.</p>
<p>Í stuttum kann sigast, at málið snýr seg um, at skúlin skipar fyri eykatiltøkum, ið neyðug eru til at skapa øllum børnum lærulíkindi. Mett verður, at slík tiltøk kunnu verða um 50 børnum at gagni.</p>
<p>Á fundi 19. juni 2006  mettu landsstýrismenninir í  almanna- og heilsumálum og mentamálum, at ábyrgdin at játta børnum stuðul í skúlatíðini eigur at verða savnað á einum stað – hjá landsstýrismanninum  í  mentamálum.  Tað  var  tí  landsstýrismaðurin  í  mentamálum,  sum  legði  fyri  tingið umbøn  um  eykajáttan.  Fíggjarnevndin  eftirlíkaði  ikki  hesi  umbøn,  millum  annað  grundað  á omanfyri nevndu avgerð hjá kærunevndini, og tí gjørdist støðan tann, at ábyrgdin at játta stuðul til skúlanæmingar í skúlatíðini varð býtt millum tveir myndugleikar.</p>
<p>Kærunevndin  hevur  tó  síðan  staðfest,  at  nevndin  í  avgerðini  ikki  tekur  støðu  til  spurningin  um, hvør myndugleiki hevur uppgávuna at veita stuðul til børn í skúlatíðini. Sí fylgiskjal 2.</p>
<p><em type="bold">Málslýsing </em></p>
<p>At játta børnum við serligum tørvi stuðul í skúlatíðini hevur higartil verið uppgáva hjá Sernámsdeplinum  og  harvið  Mentamálaráðnum.  Skipanin  hevur  tó  ikki  virkað  nóg  væl,  tí  játtanin  hjá Sernámsdeplinum hevur einans rokkið til eykatímar og/ella stuðulstímar – ikki til onnur tiltøk, sum eru fortreyt fyri mennandi innlæring hjá nógvum børnum. Tí fáa børn í skúlaaldri í nógvum førum ikki tann stuðul, teimum tørvar.</p>
<p>Sambært  Løgtingsins  fíggjarnevnd  eigur  játtan  til  stuðlar  ikki  at  fara  av  fleiri  høvuðskontum  á løgtingsfíggjarlógini. Bólkurin metir ikki, at talan er um ein trupulleika, so leingi ábyrgdarbýtið er greitt  –  tað  er,  at  skúlamyndugleikin  veitir  stuðul  í  skúlatíðini,  og  at  almannaverkið  veitir  stuðul uttan fyri skúlatíð. Bólkurin leggur dent á, at tað verða ikki tveir myndugleikar, ið skulu veita stuðul í  skúlatíðini,  tí  sama  hvørja  avgerð,  løgmaður  tekur,  so  fer  skúlamyndugleikin  framvegis  at  játta skúlanæmingum sernámsfrøðiligan og/ella pedagogiskan stuðul.</p>
<p>Trupulleikin í hesum sambandi tykist at vera, at skilt verður millum ymisk stuðulshugtøk í skúlaverkinum. Bólkurin mælir </p>
<p><em type="bold">Laga skipanina til barnið </em></p>
<p>Børnini, ið hetta álit snýr seg um, eru øll ymisk. Skulu tey fáa eitt nøktandi undirvísingartilboð, er tískil umráðandi at taka støði í hvørjum barni sær og at laga undirvísingina ella stuðulin til einstaka barnið.</p>
<p>Í summum førum fæst eitt nøktandi undirvísingartilboð við at laga undirvísingina til barnið, uttan at barnið beinleiðis fær ein persónligan stuðul knýttan at sær. Í øðrum førum er tørvur á at hava persónligan stuðul knýttan at barninum av og á, og upp aftur onnur børn mugu hava stuðul størri part  av  degnum,  tí  at  tey  eru  menningartarnað  á  einhvønn  hátt  ella  bera  eitthvørt  likamligt  ella sálarligt brek.</p>
<p>Verður  ábyrgdin  at  játta  stuðul  til  skúlanæmingar  í  skúlatíðini  býtt  millum  tveir  myndugleikar, soleiðis at  skilt verður millum ymisk sløg av stuðli, fara væntandi  fleiri trupulleikar at stinga seg upp.</p>
<p>Ein  trupulleiki  kann  vera  ósemja  um,  hvørt  talan  er  um  persónligan/praktiskan  stuðul  ella pedagogiskan stuðul, og tískil ósemja um, hvør myndugleiki skal játta stuðulin.</p>
<p>Annar  trupulleiki  kann  vera  ógreiða  um,  hvør  ið  hevur  starvsfólkaligu  ábyrgdina  av  stuðlunum, meðan  teir  eru  í  skúlunum  –  ein  trupulleiki,  ið  var  við  teirri  gomlu  dagstovnaskipanini.  Henda ógreiða var júst ein av orsøkunum til, at skipanin varð broytt, so at kommunurnar nú hava fulla ábyrgd av at geva børnum við serligum tørvi á kommunalu dagstovnunum eitt nøktandi tilboð.</p>
<p>Ein  triði  trupulleiki  er,  at  í  barnaverndarmálum  við  atferðartruplum  næmingum,  ið  hava  tørv  á persónligum stuðli í skúlatíðini, er tað ikki Almannastovan, men kommunurnar, ið eiga uppgávuna. Tí verður aftur ein triði myndugleiki, ið skal játta slíkan stuðul, um ikki uppgávan verður savnað hjá skúlamyndugleikanum.</p>
<p>Viðmerkjast  skal  eisini,  at  eitt  av  endamálunum  við  at  broyta  stuðulsfólkaskipanina  hjá Almannastovuni var at gera tað møguligt at samskipa virksemið og at skipa  stuðulsstovur,  so at óneyðugt skuldi verða at játta ein stuðul til hvørt barnið. Stuðulstilboðið hjá Almannastovuni er ætlað  børnum  undir  skúlaaldur,  ið  hava  ein  heilt  serligan  tørv,  men  eisini  skúlabørnum  eftir skúlatíð,  t.e.,  at  Almannastovan  veitir  skúlabørnum  frítíðartilboð.  Viðmerkjast  skal,  at Almannastovan eisini játtar stuðul til umlætting og røkt annars uttanfyri skúlatíð.</p>
<p>Bólkurin metir ikki, at Almannastovan fær samskipað stuðulstilboðið til børnini innan skúlans gátt, av tí at stuðulsfólkaskipanin  hevur ikki ávirkan á, hvussu skúlamyndugleikin skipar virksemi  sítt. Skal Almannastovan játta børnum persónligan stuðul í skúlatíðini, kann roknast við at ein stuðul verður  játtaður  til  hvørt  barnið.  Bólkurin  metir  slíka  skipan  vera  sera  óhepna  fyri  bæði  børn  og stuðlar, umframt at hon er dýr og trupul at umsita.</p>
<p>Av tí at tørvurin er so samansettur og ymiskur, mælir bólkurin til, at skúlamyndugleikin skal hava uppgávuna  at  veita  børnum  eitt  nøktandi  undirvísingartilboð,  sama  um  talan  er  um  tillagaða undirvísing  ella  at  veita  børnum  persónligan  stuðul.  Skúlamyndugleikin  hevur  neyðuga  innlitið  í virksemið  skúlans  og  hevur  ávirkan  á,  hvussu  tað  verður  lagt  til  rættis.  Hann  kann  tískil  lættari samskipa arbeiðið og fær samstundis gagnnýtt fíggjarliga tilfeingið munandi betur.</p>
<p>Tilmælið hjá bólkinum forðar tó ikki fyri, at sami stuðul fylgir barninum í skúlanum og í frítíðini, um hetta er neyðugt. Dømi er um stuðul, sum starvast hálva tíð hjá skúlaverkinum og hálva tíð hjá Stuðulsfólkaskipanini fyri børn hjá Almannastovuni. Setanirnar eru heilt atskildar, og eingir formligir trupulleikar eru av hesum.</p>
<p>Viðmerkjast  skal  tó,  at  siðvenjan  hjá  Almannastovuni  at  lata  ávíst  stuðulsfólk  fylgja  hvørjum einstakum barni er við at broytast við teirri nýstovnaðu stuðulsskipanini. Við henni verða tilboðini samskipað í toymum, so at fleiri børn fáa eitt tilboð saman.</p>
<p><em type="bold">Ábyrgdarviðurskifti </em></p>
<p>Viðkomandi  fyri  spurningin  um  ábyrgdarbýtið  viðvíkjandi  skúlabørnum  í  skúlatíðini  er  hugtakið <span type="quote">“sektorábyrgd”</span>. Sektorábyrgd merkir, at avvarðandi myndugleiki hevur ábyrgdina av, at tær tænastur, ið verða veittar, eisini fevna um fólk við skerdum førleika.</p>
<p>Í útgreining hjá SFI (Socialforskningsinstituttet) í 2005 er hugtakið lýst soleiðis: <span type="quote" xml:lang="dan">“Sektoransvar er et af hovedprincipperne for dansk handicappolitik. Begrebet betyder, at enhver sektor i  samfundet selv  skal  tage  ansvaret  for,  at  dens  ydelser  er  tilgængelige  også  for  mennesker  med  handicap. Sektoren  skal  også  være  indstillet  på  at  betale,  hvad  det  koster  at  opnå  denne  tilgængelighed. Alternativet  til  sektoransvar  er  særforsorg.  Særforsorg  indebærer,  at  man  for  hvert  handicap opbygger en hel verden med børneinstitutioner, uddannelser, arbejdssteder osv.”</span> (Sten Bengtsson (2005): <span type="quote" xml:lang="dan">“Princip og virkelighed”</span>, s.9)</p>
<p>Meginreglan  um  sektorábyrgd  er  staðfest  í  fyrimyndarreglunum  hjá  ST  um  at  útvega  javnlíkar møguleikar  fyri  fólk,  ið  bera  brek.  Fyrimyndarreglurnar  vóru  viðgjørdar  á  Føroya  Løgtingi  í desember  1999.  Undir  6.  reglu  um  útbúgving  stendur,  at  skúlamyndugleikar  hava  ábyrgd  av  at innlima  brekað  fólk  í  útbúgvingina  í  skúlaskipanini  eftir  tørvi.  Undir  6.  reglu  stendur  um stuðulstænastu í skúlanum: <span type="quote">“Útbúgving í vanligum skúlum hevur sum treyt, at tulkahjálp og annar hóskandi stuðul er til taks. Hølini skulu vera løtt at koma til, og neyðturvilig stuðulstænasta, sum er skapað til at nøkta tørvin hjá fólki við ymiskum brekum, skal vera í skúlanum”</span>.</p>
<p>Ein fyrimunur við sektorábyrgd er, at skúlaverkið kann leggja virksemi sítt betur til rættis og kann gagnnýta tilfeingið betur – til fyrimunar fyri bæði barn og stuðul. Hetta merkir millum annað, at barnið verður sett í miðdepilin, og at skipanirnar verða lagaðar til barnið – ikki øvugt.</p>
<p>Hinvegin kann ein siga, at sektorábyrgd ikki altíð fæst at virka. Trupulleikar kunnu koma, tá ið øki eru, sum eingin vil kennast við, og somuleiðis kunnu vansar vera, um neyðug fígging ikki er tøk.</p>
<p><em type="bold">Lógarheimild </em></p>
<p>Bólkurin ásannar, at lógarheimild er longu til tess at fremja tilmælini. Í fólkaskúlalógini § 4 stk. 3 stendur, at skúlum verður veitt sernámsfrøðilig ráðgeving og næmingum sernámsfrøðiligur stuðul. Eisini  er  ásett  í  lógini,  §  4,  stk.  5,  at  landsstýrismaðurin  ásetur  reglur  um  sernámsfrøðiliga ráðgeving, sernámsfrøðiligan stuðul og sernámsfrøðiliga hjálp. Tílík kunngerð er ikki orðað, og júst henda kunngerð er fortreyt fyri, at greiðari uppgávulýsing fæst á økinum. Í kunngerðini skal m.a. verða ásett, at sernámsfrøðiligur stuðul eisini fevnir um persónligan stuðul í skúlatíðini, soleiðis at byrgt  verður  fyri,  at  ivi  er  um  útreiðsluskylduna  viðvíkjandi  persónligum  stuðlum,  eins  og áðurnevnda  kæruavgerð  vísir  á.  Nevnast  kann,  at  danska  fólkaskúlalógin  hevur  tílíkar  ásetingar. Bólkurin mælir tí til at gera hesa kunngerð sum skjótast.</p>
<p>Bólkurin  metir  tað  hava  stóran  týdning,  at  sett  verður  á  stovn  kærunevnd  við  neyðugum yrkisførleika. Nevndin skal taka sær av teimum kærum, sum snúgva seg um sernámsfrøði í skúlum. Tað er avgerandi neyðugt at kærunevnd verður sett á stovn, tí annars verða fore</p>
<p><em type="bold">Sáttmálaviðurskifti og setanarviðurskifti </em></p>
<p>So hvørt sum fleiri næmingar við serligum tørvi koma í fólkaskúlan, er vorðið greitt, at uppgávan at  menna  hesar  næmingar  er  fjøltáttað.  Hetta  merkir,  at  umframt  lærarar  er  eisini  neyðugt  við øðrum starvsfólkabólkum, av tí at slíkum næmingum tørvar meiri enn bert undirvísing.</p>
<p>Seinastu  árini  eru  nøkur  fólk,  ið  ikki  eru  lærarar,  sett  í  starv  innan  sernámsfrøðiliga  virksemið  í skúlanum.  Talan  hevur  verið  um  tíðaravmarkað  pedagogstørv  og  hjálparastørv,  ið  eru  sett  eftir sáttmála  við  Føroya  Pedagogfelag,  hóast  nøkur  av  hesum  fólkum  hava  aðra  førleikagevandi útbúgving. Setanirnar hava ofta einans verið fyri eitt ár í sett.</p>
<p>Bólkurin  leggur  dent  á,  at  tað  er  sera  týdningarmikið,  at  einstøku  yrkisbólkarnir  verða  settir  og løntir  eftir  viðkomandi  sáttmála,  soleiðis  at  øll  fáa  góð  arbeiðskor  og  neyðuga  førleikamenning. Somuleiðis  verður  dentur  lagdur  á,  at  stuðlarnir  eru  samrunnin  partur  av  starvsfólkunum  í fólkaskúlanum annars, og mælt verður tí til, at tað er fólkaskúlin sum setur í starv tey fólk, sum skulu arbeiða innan sernámsfrøðina. Tó metir bólkurin, at fáast kann ein betri skipan um stuðlarnir verða settir í eitt størri øki enn til navngivnan skúla. Víst verður í hesum sambandi til ætlanina um at skipa økisfyrisiting og økisskúlastjóra, eins og lýst er í strategipappírinum undir Visjón2015 um útbúgving.</p>
<p>Í  fólkaskúlalógini  §  36  stendur  at:  <span type="quote">“Til  at  røkja  undirvísing  í  frítíðini  eftir  §  4,  stk.  6  ella  aðrar námsfrøðiligar  arbeiðsuppgávur,  kunnu  verða  sett  starvsfólk  við  serligari  útbúgving. Landsstýrismaðurin ásetur greiniligari reglur um hetta”</span>. Neyðugt er sostatt ikki at broyta sáttmálan hjá Føroya Lærarafelag. Tað, sum um ræður, er, at Mentamálaráðið/Sernámsdepilin tryggja sær, at samsvar  er  ímillum  starvsinnihald  og  starvsligan  førleika  hjá  tí,  sum  settur  verður,  og  at viðkomandi verður løntur eftir avvarðandi sáttmála. Mælt verður til, at tað er Sernámsdepilin ella NSR-tænastan ið lýsa starvsinnihaldið hjá stuðlum.</p>
<p>Í serligum førum kann vera sera umráðandi, at sama fólk fylgir barninum í skúlanum og í frítíðini. Í  tílíkum  førum  verða  setanirnar  heilt  atskildar.  Hetta  merkir,  at  tá  ið  børnini  eru  í  skúla,  er skúlamyndugleikin setanarmyndugleiki, og tá ið tey eru uttan fyri skúlan, hava Almannastovan ella kommunurnar henda myndugleika. Dømi eru um tílíka loysn, og eingir formligir trupulleikar eru av hesum.</p>
<p>Verður gjørt eftir hesum tilmælum, verða fyrimunirnir, at stuðlar í framtíðini fáa nøktandi setanarviðurskifti og somu atgongd til førleikamenning sum aðrir yrkisbólkar. Væntandi fara stuðlar tí at støðast betur í starvinum – til fyrimunar fyri bæði teir og børnini.</p>
<p><em type="bold">Fíggjarviðurskifti </em></p>
<p>Mett verður, at tørvur er á 929 arbeiðstímum afturat um vikuna, sum er til annað enn skúlafakliga undirvísing. Hetta eru 23 fulltíðarstørv (40 t/v), og tørvur er tí á til samans 6,35 mió. kr., harav 350.000 kr. eru til umsiting. Sí fylgiskjal 3.</p>
<p>Tær  6,35  mió.  kr.  verða  avsettar  til  persónlig  stuðulstiltøk,  eitt  nú  tilverustuðul  fyri  sálarliga neyðstøðu, tilverustuðul fyri persónligt menningarbrek og praktiska hjálp og røkt. T.e., at peningurin  skal  nýtast  til  at  seta  teir  persónligu  stuðlar,  sum  ivi  hevur  verið  um,  antin  Almanna-  og heilsumálaráðið ella Mentamálaráðið hevur havt ábyrgdina av.</p>
<p>Í  tí  trongstøðu,  sum  er,  hevur  higartil  verið  neyðugt  at  nýta  undirvísingartímar  til  persónligt stuðulsarbeiði. Hetta hevur í hvørjum einstøkum føri verið gjørt út frá ít�</p>
<p><em type="bold">Samstarvsnevnd </em></p>
<p>Til tess at tryggja barninum og familjuni bestu kor, mælir bólkurin til at gera eina heildarætlan fyri hvørt  barnið.  Skal  slík  einstaklingaætlan  eydnast,  mega  allir  viðkomandi  myndugleikar  samskipa veitingar sínar. Millum hesar myndugleikar eru Almannastovan, barnaverndin, dagstovnar, heilsuverkið, Sernámsdepilin, skúlaverkið og aðrir.</p>
<p>Foreldur og avvarðandi hava í mong ár eftirlýst eini heildarætlan fyri børn við serligum tørvi.</p>
<p>Sum er, fáa børnini skúlatilboð frá skúlamyndugleikanum, men eftir skúlatíð fáa tey tilboð antin frá kommununi, serstovni ella frá Stuðulsfólkaskipanini fyri børn. Hetta verður gjørt eftir tørvi og eftir teimum  tilboðum,  sum  eru  á  staðnum  annars.  Avvarðandi  skúlar  og  aðrir  myndugleikar  eiga  at samstarva um at gera skiftið frá skúla til frítíð hjá einstaka barninum og foreldrum tess so smidligt, sum gjørligt.</p>
<p>Neyðugt er ikki einans at samskipa skúla- og frítíðartilboð, men eisini aðrar veitingar, sum familjan fær, til dømis ymisk hjálpartól, viðgerðir og kanningar. Foreldur at børnum við serligum tørvi hava við nógvar myndugleikar og stovnar at gera í gerandisdegi sínum.</p>
<p>Hugtakið um eina heildarætlan fevnir um:</p>
<p>at samskipa tiltøk viðvíkjandi ansing, undirvísing, frítíð, stuðli og viðgerð  at gera eina skrivliga ætlan fyri eitt ávíst tíðarskeið  at gera ætlan í samráði við foreldrini  at gera regluligar eftirmetingar</p>
<p>Til  at  skipa  arbeiðið  eigur  at  verða  sett  samstarvsnevnd,  ið  virka  skal  eftir  reglugerð.  Bólkurin mælir til, at Almanna- og heilsumálaráðið og Mentamálaráðið orða uppskot til hesa reglugerð, og at tey avgreiða spurningin um, hvør skal hava ábyrgdina av reglugerðini.</p>
<p><em type="bold">Onnur tilmæli </em></p>
<p>Bólkurin  hevur  havt  hoyringsfund  við  hesar  áhugapartar:  Meginfelag  teirra  brekaðu,  Føroya Lærarafelag,  Føroya  Pedagogfelag,  Javna,  umboð  fyri  autistar  og  umboð  fyri  MPD/DAMP. Partarnir taka undir við tilmælinum og vísa á, at neyðugt er at skipa økisdeplar í øllum skúlaøkjum í landinum,  at  leiðreglur  eiga  at  verða  gjørdar  fyri  umsiting  av  økinum,  at  neyðugt  er  at  skipa tvørfaklig toymi, at skúlar samstarva sínámillum, so at ávísir skúlar hava førleika at taka sær av eitt nú autistum, deyvum næmingum o.s.fr. Hesum tilmælum tekur bólkurin undir við.</p>
<p><em type="bold">Niðurstøða </em></p>
<p>Bólkurin er samdur um, at landsstýrismaðurin í mentamálum eigur at umsita økið, at stýrt eigur at verða  eftir  regluni  um  sektorábyrgd,  at  tørvur  er  á  6,35  mió.  kr.  afturat,  at  kunngerð  skal  verða orðað  um  sernámsfrøði  í  fólkaskúlanum,  at  kærunevnd  eigur  at  verða  stovnssett,  at setanarviðurskifti  hjá  stuðlum  í  fólkaskúlanum  eiga  at  verða  broytt,  og  at  neyðugt  er  at  seta samstarvsnevnd at samskipa tilboð til børn við serligum tørvi.</p>
<p>Tórshavn, 15. desember 2006</p>
<p>Hallbera F. West,  Doris Hansen,   Almanna- og heilsumálaráðið   Mentamálaráðið</p>
<p>Oyvindur av Skarði,  Hans Eli Dahl, Almannastovan  Sernámsdepilin</p>
<p>Barbara á Tjaldrafløtti, Løgmansskrivstovan</p>
<p><em type="bold">Fylgiskjal 1: </em></p>
<p><em type="bold">Stuðlar til børn við serligum tørvi </em></p>
<p>Løgmaður hevur gjørt av at seta arbeiðsbólk at lýsa spurningin um ábyrgdarbýtið viðvíkjandi stuðlum til børn, sum hava serligan tørv í skúlatíðini.</p>
<p>Í bólkinum eru umboð frá Mentamálaráðnum og Almanna- og heilsumálaráðnum. Løgmansskrivstovan samskipar arbeiðið.</p>
<p>Umboð Mentamálaráðsins eru Doris Hansen og Hans Eli Dahl. Umboð Almanna- og heilsumálaráðsins eru Hallbera West og Oyvindur av Skarði Umboð Løgmansskrivstovunnar er Barbara á Tjaldrafløtti.</p>
<p><em type="bold">Arbeiðssetningurin hjá bólkinum er at: </em></p>
<p>1. Lýsa ítøkiliga tørvin á stuðlum í fólkaskúlanum og hvussu hesin higartil hevur verið loystur</p>
<p>2. Lýsa, hvussu ein tryggjar børnum, sum tørvar persónligan stuðul í fólkaskúlanum, so góða tænastu, sum umstøðurnar loyva. Til henda part hoyrir at lýsa:</p>
<p>a. fyrimunir og vansar við at hava stuðulsfólkaskipanina hjá Almannastovuni og stuðlar í fólkaskúlanum saman ella hvør sær. Henda lýsing skal gerast við sektorábyrgdini í huga, herundir hvar hetta eigur at verða staðsett sum myndugleikaøki (MMR ella AHR),   b. hvussu samstarvið millum SND og Almannastovuna eigur at verða skipað, (t.e.</p>
<p>sum samstarvsnevnd, visitatiónsnevnd ella tílíkt),</p>
<p>c. hvussu starvsfólk á stuðulsøkinum fær so góð arbeiðs- og førleikamenningarkor, sum umstøðurnar loyva.</p>
<p>3. Lýsa onnur mál, sum arbeiðsbólkurin heldur hava týdning fyri økið.</p>
<p>Arbeiðsbólkurin skal hoyra viðkomandi partar, áðrenn tilmælið verður latið úr hondum.</p>
<p><em type="bold">Tíðarætlan </em></p>
<p>Tilmælið eigur at vera liðugt og handað løgmanni 1. november 2006.</p>
<p><em type="bold">Fylgiskjal 2: </em></p>
<p><em type="bold">Fylgiskjal 3 </em></p>
<p><em type="bold">Tørvur á stuðulstímum, ið ikki eru undirvísingartímar: </em></p>
<p><em type="bold">Til praktiska hjálp og røkt</em>:    279 t/v </p>
<p><em type="bold">Tilverustuðul vegna sálarliga neystøðu</em>: </p>
<p>Í fólkaskúlanum eru 10 – 12 næmingar, ið sálarliga eru so illa fyri, at teim tørvar eitt fólk við lið tað nógva av tíðini í skúlanum. Her er talan um persónligan tilverustuðul – ikki atferðar- ella tilknýtingartrupulleikar. Verður hesum játtaður stuðul, kann talan vera um:      200 t/v</p>
<p><em type="bold">Tilverustuðul vegna persónligt menningarbrek: </em></p>
<p>Í fólkaskúlanum eru eini 30 næmingar, ið vegna diagnostiserað menningarbrek (ADHD, Asperger syndrom, autismu o.a.) hava so trupla atferð og vánalig lærulíkindi, at skal skúlin geva teimum rímiliga undirvísing, er tørvur á nógvari eyka arbeiðsorku. Hóast best møguligt verður roynt at leggja til rættis, so verður mett, at í meðal er tørvur á 15 t/v til hvønn av hesum næmingum, tilsamans:    450 t/v</p>
<p><em type="bold">Samlaður tímatørvur til annað enn fakliga skúlaundirvísing:  929 t/v </em></p>
<p><em type="bold">Kostnaður um árið </em></p>
<p>Verður arbeiðið røkt av ikki faklærdum, t. d. pedagoghjálparum er talan um 23 størv, ið kosta í minsta lagi kr. 21.000 um mánaðin. Útreiðslan um árið verður sostatt 23 * 21000 * 12 = kr. 5. 976.000.</p>
<p><em type="bold">Nøktandi skipan fyri skúlan og stuðulsstarvsfólk </em></p>
<p>Til tess at fáa eina nøktandi skipan fyri stuðulsarbeiðið er neyðugt at gera avtalur við fakfeløg um setanar-,  lønartreytir  o.  a.,  harí  starvsmenning.  Tí  kann  henda  kostnaðarmeting  í  fyrsta  umfari tykjast heldur leyslig.</p>
<p>Tó so, verður tikið undir við okkara tilmæli um, at øll neyðug tiltøk til at skapa øllum næmingum í <span type="quote">“skúlanum  fyri  øll”</span>  lærulíkindi,  eru  at  meta  sum  sernámsfrøðilig  tiltøk,  so  eigur skúlin/Sernámsdepilin við eini meirjáttan uppá kr. 6.350.000 um árið at megna at loysa uppgávuna við persónligum stuðulstiltøkum í skúlanum.</p>
</body></document>