<document xml:lang="fao" id="no_id"><header><title/><genre code="admin"/><author><unknown/></author><wordcount>10177</wordcount><conversion_status type="standard"/><availability><license type="standard"/></availability><multilingual/><origFileName>uppskot-at-broyra-revsilógina.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p xml:lang="rmy-rka"><em type="bold">Løgmansskrivstovan </em></p>
<p><em type="bold">Løgtingið </em></p>
<p>Dagfesting: Skrivið her</p>
<p xml:lang="isl">Mál nr.: 0617-008/18</p>
<p>Málsviðgjørt:  GMN</p>
<p><em type="bold">Løgtingsmál nr. xx/201x: Uppskot til broyting í lovbekendtgørelse om straffeloven (Revsilógin) </em>(Brotsverk ímóti almennum myndugleikum o.a., brotsverk ímóti almennum friði </p>
<p>og skilhaldi, brotsverk í tænastu ella starvi hjá tí almenna o.a., følsk frágreiðing og følsk ákæra, brotsverk viðvíkjandi gjaldsmiðlum og skjalafalsan)</p>
<p xml:lang="nno"><em type="bold">Uppskot til </em></p>
<p xml:lang="nno"><em type="bold">Løgtingslóg um broyting lovbekendtgørelse om straffeloven (Revsilógin) </em></p>
<p>(Brotsverk móti almennum myndugleikum o.a., brotsverk móti almennum friði og skilhaldi, brotsverk í tænastu ella starvi hjá tí almenna o.a., følsk frágreiðing og følsk ákæra, brotsverk viðvíkjandi gjaldsmiðlum og skjalafalsan)<em type="bold"> </em></p>
<p xml:lang="vep"><em type="bold">§ 1</em> </p>
<p>Í Revsilógini, sbrt. lovbekendtgørels nr. 215 af 24. juni 1939 om straffeloven, sum seinast broytt við løgtingslóg nr. 38 frá 30. apríl 2018 verða gjørdar hesar broytingar:</p>
<p><em type="bold">1. </em>Kapittul 14 verður orðað soleiðis: </p>
<p xml:lang="krl">“<em type="bold">Kapittul 14 </em></p>
<p><em type="bold">Brotsverk móti almennum myndugleikum</em> </p>
<p><em type="bold">§ 119.</em> Tann, sum antin við harðskapi </p>
<p>ella við hóttan um harðskap, ella sum alment ella við stórari útbreiðslu í hyggju setir fram hóttan um harðskap ímóti persóni, ímeðan ella í sambandi við at hesin persónur útinnir honum alment álagda tænastuskyldu ella starvsskyldu, verður revsaður við sekt ella fongsli í upp til 8 ár. Á sama hátt verður tann revsaður, sum soleiðis roynir at forða persóninum í at gera lógliga tænastugerð ella at tvinga hann at gera slíka gerð. Tá ið revsing verður ásett, skal tað roknast sum skerpandi umstøður, at gerðin er framd ímeðan ella í beinleiðis framhaldi av, at tað í økinum verða gjørdar grovar ónáðir á almennum staði, ella at gerðin er framd ímóti viðkomandi persóni í frítíðini hjá honum.</p>
<p><em type="italic">Stk.</em> 2. Á sama hátt verður tann </p>
<p>revsaður, sum, hóast tað ikki kemur undir stk. 1, hóttir persón við harðskapi, frælsistøku ella skuldseting um revsiverd ella ærumeiðandi viðurskifti, í sambandi við at hesin persónur útinnir honum alment givnan myndugleika at døma ella taka avgerð í rættarviðurskiftum ella at handhevja revsimyndugleika ríkisins, ella sum soleiðis roynir at forða persóninum í at gera lógliga tænastugerð ella tvinga hann at gera slíka gerð.</p>
<p><em type="italic">Stk. 3.</em> Tann, sum annars forðar nevndu </p>
<p>persónum í at útinna tænastuskyldu ella starvsskyldu sína, verður revsaður við sekt ella fongsli í upp til 6 mánaðir.</p>
<p><em type="bold">§ 120.</em> Verða brot á § 119 framd í </p>
<p>ófriðarflokki, galda ásettu revsingar fyri tey, sum íbirta ella leiða flokkin, og fyri teir luttakarar, sum ikki lýða lógliga fráboðan frá yvirvaldinum til flokkin um at fara hvør til sítt.</p>
<p><em type="bold">§ 121.</em> Tann, sum við háð, </p>
<p>ókvæmisorðum ella aðrari niðrandi talu loypur á persón, sum nevndur er í § 119, ímeðan ella í sambandi við at hesin persónur útinnir tænastuskyldu ella starvsskyldu sína, verður revsaður við sekt ella fongsli í upp t</p>
<p><em type="bold">§ 122.</em> Tann, sum av órøttum veitir, </p>
<p>lovar ella bjóðar gávu ella annan fyrimun til onkran, sum virkar í føroyskari, danskari, útlendskari ella millumtjóða tænastu ella starvi fyri tí almenna, fyri at fáa viðkomandi til at gera ella lata vera við at gera okkurt í tænastu síni, verður revsaður við sekt ella fongsli í upp til 6 ár.</p>
<p><em type="bold">§ 123.</em> Tann, sum við hóttan um </p>
<p>harðskap ger seg inn á, ella sum við harðskapi, ólógligum tvingsli sambært § 260, hóttanum sambært § 266 ella aðramáta fremur revsiverda gerð ímóti einum persóni, nærmastu hansara ella øðrum, ið hava tilknýti til hansara, í sambandi við at hann væntandi fer ella longu hevur givið frágreiðing til løgregluna ella í rættinum, verður revsaður við sekt ella fongsli í upp til 8 ár.</p>
<p><em type="bold">§ 124. </em>Tann, sum flýggjar sum </p>
<p>handtikin ella fongslaður, verður revsaður við sekt ella fongsli í upp til 2 ár. Hetta er tó ikki galdandi fyri tann, sum er varðhaldsfongslaður sambært § 35 í útlendingalógini ella frælsisskerdur sambært § 36 í útlendingalógini.</p>
<p><em type="italic">Stk. 2. </em>Á sama hátt verður tann </p>
<p>revsaður, sum fríar handtiknan, fongslaðan ella heimansettan persón, ella tann, sum eggjar ella hjálpir einum slíkum persóni at sleppa til rýmingar ella sum fjalir tann rýmda.</p>
<p><em type="italic">Stk. 3. </em>Tann, sum ólógliga setir seg í </p>
<p>samband við fongslaðan ella heimansettan persón, verður revsaður við sekt ella fongsli í upp til 3 mánaðir.</p>
<p><em type="italic">Stk. 4. </em>Tann, sum í varðhaldi ella </p>
<p>afturlatnum fongsli sum handtikin, fongslaður ella trygdarvarðhaldsfongslaður av órættum hevur fartelefon ella slíka samskiftisútgerð í hondum, verður revsaður við sekt ella fongsli í upp til 6 mánaðir. Á sama hátt verða revsað vitjandi og onnur, sum av órøttum hava fartelefon ella slíka samskiftisútgerð við sær inn í varðhald ella afturlatið fongsul. Samsvarandi verður tann varðhaldsfangi revsaður, ið sum frælsisskerdur á stovni ella tílíkt uttan fyri kriminalforsorgina av órøttum hevur fartelefon ella slíka samskiftisútgerð í hondum.</p>
<p><em type="italic">Stk.</em> 5. Ásetingarnar í stk. 1-3 galda </p>
<p>eisini fyri: 1) persónar í trygdarvarðhaldi 2) persónar, sum í staðin fyri at vera varðhaldsfongslaðir eru frælsisskerdir á stovni ella tílíkt , 3) persónar, sum eru frælsisskerdir á stovni ella tílíkt. sambært § 74 a, 4) persónar, sum í sambandi við revsifullgerð uttan fyri varðhald og fongsul, samanber við stk. 1, eru frælsisskerdir á stovni ella tílíkt.</p>
<p xml:lang="vep">2 / 26</p>
<p><em type="bold">§ 125.</em> Við sekt ella fongsli í upp til 2 </p>
<p>ár verður tann revsaður, sum  1) fyri at sleppa nøkrum undan at verða rættarsøktur fyri brotsverk ella revsing, fjalir ein persón, hjálpir honum at sleppa til rýmingar ella gevur hann út fyri at vera ein annan, 2) fyribeinir, bronglar ella burturbeinir lut, sum hevur týdning fyri almenna kanning ella týnir spor eftir brotsverki.</p>
<p xml:lang="isl"><em type="italic">Stk.</em> 2. Tann, sum fremur nevndu gerðir </p>
<p>fyri at sleppa sær sjálvum ella onkrum av sínum nærmastu undan rættarsókn ella revsing, verður ikki revsaður.</p>
<p><em type="bold">§ 125 a.</em> Tann, sum fyri vinning ella </p>
<p>undir aðramáta serliga skerpandi umstøðum ger seg sekan í menniskjasmugling sambært § 59, stk. 8, nr. 1-5 í útlendingalógini, verður revsaður við fongsli í upp til 8 ár. Sum serliga skerpandi umstøður eru serstakliga at rokna slíkar, har vandi er fyri lívinum hjá øðrum, ella tá ið talan er um reglulig ella skipað brotsverk.</p>
<p><em type="bold">§ 126.</em> Tann, sum tekur burtur ella </p>
<p>oyðileggur sigli ella merki, sum er fyriskipað av tí almenna, verður revsaður við sekt ella fongsli í upp til 6 mánaðir.</p>
<p><em type="italic">Stk. 2.</em> Við sekt ella fongsli í upp til 3 </p>
<p>mánaðir verður tann revsaður, sum tekur burtur ella ger skaða á uppslag, sum er fyriskipað av tí almenna.</p>
<p xml:lang="isl"><em type="bold">§ 127. </em>(Strikað). </p>
<p><em type="bold">§ 128.</em> Tann, sum í ríkinum útvegar </p>
<p>fólk til fremmand herlið, verður revsaður við sekt ella fongsli í upp til 2 ár.</p>
<p><em type="bold">§ 129.</em> Tann, sum av órøttum gevur </p>
<p>almenna fráboðan um valviðurskifti sambært § 116 ella um trúnaðarsamráðingar hjá almennum ráðum og myndugleikum, verður revsaður við sekt ella fongsli í upp til 3 mánaðir. Á sama hátt verður tann revsaður, sum av órøttum gevur almenna fráboðan um samráðingar hjá nevndum, sum stjórnin hevur sett, um so er, at antin stjórnin ella nevndin frammanundan hava ásett og kunngjørt alment, at samráðingarnar eru loyniligar.</p>
<p><em type="bold">§ 129 a. </em>Við sekt ella fongsli í upp til 2 </p>
<p>ár verður tann revsaður, sum almannakunnger tilvitað ósannar endurgevingar ella falskar endurtøkur úr fráboðanum um faktisk viðurskifti, sum eru borin fram á rættarfundi ella givin á fundi hjá Løgtingi, Fólkatingi, kommunu ella almennum ráði og myndugleika.</p>
<p><em type="italic">Stk. 2.</em> Á sama hátt verður tann </p>
<p>revsaður, sum skaðar landsins uttanlandsáhugamál við alment og tilvitað ósatt at leggja stjórnina ella annan almennan myndugleika undir at hava gjørt eitthvørt, sum stjórnin ella myndugleikin ikki hava gjørt.</p>
<p><em type="bold">§ 130. </em>Tann, sum útinnir almennan </p>
<p>myndugleika, sum ikki liggur honum á, verður revsaður við sekt ella fongsli í upp til 2 ár.</p>
<p><em type="bold">§ 131.</em> Við sekt ella fongsli í upp til 6 </p>
<p>mánaðir verður tann revsaður, sum alment ella við ólógligum endamáli letst at hava almennan myndugleika ella almenna heimild til at reka vinnu, ella sum uttan almenna heimild rekur vinnu, ið krevur almenna heimild, ella sum áhaldandi rekur vinnu, sum hann við dómi hevur mist rættin at reka.</p>
<p><em type="bold">§ 132. </em>Við sekt verður tann revsaður, </p>
<p>sum tilætlað ella av ósketni á ólógligan hátt nýtir: 1) eyðkenni ella búni, sum eru tilskilað føroyskum, donskum ella fremmandum myndugleika ella herfólki, 2) eyðkenni ella heiti, sum eru tilskilað persónum, útbúnað og útgerð, sum er ætlað at veita</p>
<p>3 / 26 særdum ella sjúkum í kríggi hjálp, ella 3) eyðkenni ella nøvn á millumtjóða felagsskapum.</p>
<p><em type="italic">Stk. 2.</em> Ásetingin í stk. 1 er somuleiðis </p>
<p>galdandi fyri eftirlíkningar av nevndu eyðkennum, klæðum og heitum.</p>
<p><em type="bold">§ 132 a. </em>Tann, sum luttekur í </p>
<p>framhaldandi virksemi hjá felagsskapi, sum stjórnin hevur forboðið fyribils, ella sum er avsagt við dómi, verður revsaður við sekt ella fongsli í upp til 2 ár.”</p>
<p><em type="bold">2. </em>Kapittul 15 verður orðað soleiðis: </p>
<p xml:lang="krl">“<em type="bold">Kapittul 15 </em></p>
<p><em type="bold">Brotsverk ímóti almennum friði og skilhaldi </em></p>
<p><em type="bold">§ 133. </em>Tann, sum birtir upp undir </p>
<p>ófriðarflokk fyri tilætlað at fremja ella hótta við at fremja harðskap ímóti fólki ella góðsi, verður revsaður við sekt ella fongsli í upp til 3 ár.</p>
<p><em type="italic">Stk. 2. </em>Á sama hátt verða tey revsað, ið </p>
<p>virka sum leiðarar fyri ófriðarflokki, sum á staðnum hevur latið nevnda endamál komið til sjóndar, umframt hvør luttakari, sum ikki aktar lógliga givin boð frá yvirvaldinum til flokkin um at fara hvør til sítt.</p>
<p xml:lang="isl"><em type="italic">Stk. 3.</em> Fremur ófriðarflokkurin </p>
<p>brotsverk, sum er í samsvari við endamál hansara, verða stigtakararnir ella leiðararnir revsaðir eftir teirri áseting, sum er galdandi fyri nevnda brotsverk.</p>
<p><em type="bold">§ 134.</em> Luttakarar í ófriðarflokki, sum </p>
<p>ikki akta boð um at fara hvør til sítt, hóast teir vita, at boðini eru lógliga givin, verða revsaðir við sekt ella fongsli í upp til 3 mánaðir.</p>
<p><em type="bold">§ 134 a. </em>Tey, sum í felagsskapi ella </p>
<p>eftir sínámillum avtalu luttaka í bardaga ella øðrum grovum ónáðum á almennum staði, verða revsað við fongsli í upp til 1 ár og seks mánaðir.</p>
<p><em type="bold">§ 135. </em>Við sekt ella fongsli í upp til 3 </p>
<p>mánaðir verður tann revsaður, sum við ógrundaðum neyðkalli, misnýtslu av ávaringartekni ella tílíkum elvir til neyðsend av løgreglu, sløkkiliði, sjúkrabili ella bjargingartilbúgving á sjógvi, landi og í luftini.</p>
<p><em type="bold">§ 136.</em> Tann, sum alment eggjar til </p>
<p>brotsverk, verður revsaður við sekt ella fongsli í upp til 4 ár, um hann ikki við tað ger seg skyldigan í harðari revsing.</p>
<p><em type="italic">Stk. 2.</em> Tann, sum alment og týðiliga </p>
<p>tekur undir við brotsverki, sum hoyrir til kapittul 12 ella 13 í hesi løgtingslóg, verður revsaður við sekt ella fongsli í upp til 2 ár.</p>
<p><em type="bold">§ 137.</em> Tann, sum roynir at forða fyri,  </p>
<p>lógligum almennum fundum, samkomum, kravgongum og tílíkum, verður revsaður við sekt ella fongsli í upp til 2 ár.</p>
<p><em type="italic">Stk. 2.</em> Á sama hátt verður tann </p>
<p>revsaður, sum við gangi ella ónáðum órógvar almennan fund hjá Løgtingi ella Fólkatingi, kommunalum ella øðrum almennum ráðum, gudstænastu ella aðrar almennar kirkjuligar tænastur, ella sum órógvar jarðarferð á ósømiligan hátt .</p>
<p><em type="bold">§ 138.</em> Tann, sum av egnum ávum </p>
<p>tilvitað ella av grovum ósketni gerst rúsaður og í hesi støðu kemur øðrum persónum ella munandi ognarvirðum teirra í vanda, verður revsaður við sekt ella fongsli í upp til 1 ár.</p>
<p><em type="bold">§ 139.</em> Tann, sum órógvar gravarfriðin </p>
<p>ella fer ósømiliga við líki, verður revsaður við sekt ella fongsli í upp til 6 mánaðir.</p>
<p><em type="italic">Stk. 2.</em> Á sama hátt verður tann </p>
<p>revsaður, sum fer ósømiliga við lutum, sum hoyra kirkjuni til, og sum verða nýttir til kirkjuligt brúk.</p>
<p xml:lang="vep">4 / 26</p>
<p><em type="bold">§ 140. </em>Tann, sum alment speirekur ella </p>
<p>háðar trúarlæru ella gudsdyrkan hjá lógligari trúarsamkomu her í landinum, verður revsaður við sekt ella fongsli í upp til 4 mánaðir.</p>
<p><em type="bold">§ 141. </em>Tann, sum er vitandi um ætlað </p>
<p>brotsverk ímóti ríkinum ella evstu ríkismyndugleikum sambært §§ 98, 99, 102, 106, 109, 110, 111, 112 og 113, ella um ætlað brotsverk, ið setir annans lív og vælferð ella stór samfelagsvirði í vanda, uttan at hann ger sítt ítasta fyri at byrgja fyri brotsverkinum ella avleiðingum tess, um neyðugt við at boða yvirvaldinum frá brotsverkinum, verður revsaður við sekt ella fongsli í upp til 3 ár, um brotsverkið verður framt, ella roynt verður at fremja tað.</p>
<p><em type="italic">Stk. 2.</em> Tann, sum ikki roynir at byrgja </p>
<p>fyri slíkum brotsverki, verður tó ikki revsaður, um tað hevði sett lív, heilsu ella vælferð hansara ella hjá nærmastu hansara í vanda at skula gera tað.</p>
<p><em type="bold">§ 142.</em> Við sekt ella fongsli í upp til 3 </p>
<p>mánaðir verður tann revsaður, sum ikki veitir einum persóni, ið hevur fingið almennan myndugleika tillutaðan, eina hjálp, soleiðis at sleppast kann undan vanlukku ella brotsverki, ið seta annans lív, heilsu ella vælferð í vanda, hóast heitt verður á hann um at veita hjálpina, og hóast hann kundi veitt hana uttan at ovofra seg ella koma sær í stórvegis vanda.</p>
<p xml:lang="isl"><em type="bold">§ 143.</em> (Strikað)” </p>
<p><em type="bold">3. </em>Kapittul 16 verður orðað soleiðis: </p>
<p xml:lang="krl">“<em type="bold">Kapittul 16 </em></p>
<p><em type="bold">Brotsverk í tænastu ella starvi hjá tí almenna o.a. </em></p>
<p><em type="bold">§ 144.</em> Tann, sum í útinningini av </p>
<p>føroyskari, danskari, útlendskari ella millumtjóða tænastu ella starvi hjá tí almenna av órøttum tekur ímóti, krevur ella letur sær lova gávu ella annan fyrimun, verður revsaður við fongsli í upp til 6 ár.</p>
<p><em type="bold">§ 145.</em> Krevur ella fær nakar, sum </p>
<p>virkar í tænastu ella starvi hjá tí almenna, fyri egnan vinning úrskurð um tænastugerð, skatt ella avgjald, sum ikki eru skuldkomin verður revsaður við sekt ella fongsli í upp til 6 ár. Er veitingin fingin til vegar í góðari trúgv, men  kortini verður varðveitt fyri egnan vinning, eftir at viðkomandi er blivin kunnugur um mistakið, er revsingin sekt ella fongsul í upp til 2 ár.</p>
<p><em type="bold">§ 146.</em> Fremur nakar, sum hevur </p>
<p>dómsmyndugleika ella sum hevur fingið almennan  myndugleika at taka avgerð í rættarviðurskiftum hjá privatum, órættvísi í málsavgerð ella málsviðgerð, verður hann revsaður við fongsli í upp til 6 ár.</p>
<p><em type="italic">Stk. 2.</em> Verður gerðin framd við tilætlan </p>
<p>um, at onkur skal vera fyri vælferðarmissi, er revsingin fongsul í upp til 16 ár.</p>
<p><em type="bold">§ 147.</em> Hevur onkur fingið álagt at </p>
<p>handhevja revsimyndugleika hjá statinum, og hann við hesum myndugleika á ólógligan hátt fær onkran at játta seg sekan ella geva frágreiðing, ella fremur ólógliga handtøku, fongsling, rannsókn ella inndrátt, verður hann revsaður við sekt ella fongsli í upp til 3 ár.</p>
<p><em type="bold">§ 148</em>. Tá ið onkur, sum hevur fingið </p>
<p>dómsmyndugleika ella annan almennan myndugleika at taka avgerðir í rættarviðurskiftum, ella sum tað liggur á at handhevja revsimyndugleika hjá ríkinum, tilætlað ella av grovum ósketni ikki ger eftir lógarásettari mannagongd fyri viðgerð av einum máli ella eini rættargerð, ella fyri</p>
<p>5 / 26 handtøku, fongsling, rannsókn, inndrátt ella tílíkar fyriskipanir, verður hann revsaður við sekt ella fongsli í upp til 4 mánaðir.</p>
<p><em type="bold">§ 149.</em> Hevur onkur fingið álagt at hava </p>
<p>eftirlit við fanga ella dómsfullgerð hansara í revsimáli, og hann letur skuldsettan sleppa til rýmingar, forðar fyri dómsfullgerð ella elvir til, at hon verður linari enn ásett, verður hann revsaður við sekt ella fongsli í upp til 3 ár.</p>
<p><em type="bold">§ 150.</em> Tá nakar, sum virkar í  tænastu </p>
<p>ella starvi hjá tí almenna misnýtir starv sítt at tvinga ein annan til at tola, gera ella lata vera við at gera okkurt, verður hann revsaður við fongsli í upp til 3 ár.</p>
<p><em type="bold">§ 151.</em> Tann, sum eggjar ella viðvirkar </p>
<p>til, at persónur, sum er undirskipaður honum í tænastu ella starvi hjá tí almenna, fremur brotsverk í hesi tænastu, verður revsaður eftir teirri áseting, sum er galdandi fyri brotsverkið, sama um tann undirskipaði kann revsast, ella um hann av misfatan ella øðrum ávum er revsifríur.</p>
<p><em type="bold">§ 152.</em> Tann, sum virkar ella hevur </p>
<p>virkað í tænastu ella í starvi hjá tí almenna, og sum av órøttum víðarigevur ella misnýtir trúnaðarupplýsingar, sum hann í hesum sambandi hevur fingið kunnleika um,  verður revsaður við sekt ella fongsli í upp til 6 mánaðir.</p>
<p><em type="italic">Stk. 2.</em> Verður ásetingin í stk. 1 brotin </p>
<p>tilætlað fyri at útvega sær sjálvum ella øðrum  vinning, tey ongan rætt hava til ella eru tað aðramáta serliga skerpandi umstøður, kann revsingin vaksa til fongsul upp í 2 ár. Sum serliga skerpandi umstøður eru serstakliga at rokna slíkar, har víðarigevingin ella misnýtslan eru framdar undir slíkum umstøðum, at tað elvir øðrum munandi skaða ella hevur við sær serligan vanda fyri tí.</p>
<p><em type="italic">Stk. 3.</em> Ein upplýsing er í trúnaði, tá ið </p>
<p>hon við lóg ella aðrari gildigari áseting er nevnd so, ella tá ið tað aðramáta er neyðugt at halda hana loyniliga fyri at varða um munandi umhugsni til almenn ella privat áhugamál.</p>
<p><em type="bold">§ 152 a.</em> Ásetingin í § 152 er á sama </p>
<p>hátt galdandi fyri tann, sum annars arbeiðir ella hevur arbeitt við uppgávum, sum verða gjørdar eftir avtalu við almennan myndugleika. Sama er galdandi fyri tann, sum arbeiðir ella hevur arbeitt í telefonfyritøku, sum tað almenna hevur góðkent.</p>
<p><em type="bold">§ 152 b. </em>Við somu revsing sum í § 152 </p>
<p>verður tann revsaður, sum útinnir ella hevur útint virksemi ella starv sambært almennari tilnevning ella góðkenning, og sum av órøttum víðarigevur ella misnýtir upplýsingar, sum eru í trúnaði í mun til privat áhugamál, og sum hann í nevnda sambandi hevur fingið kunnleika um.</p>
<p xml:lang="isl"><em type="bold">§ 152 c. </em>Ásetingarnar í §§ 152-152 b </p>
<p>galda eisini fyri hjálparfólk hjá nevndu persónum.</p>
<p xml:lang="isl"><em type="bold">§ 152 d.</em> Ásetingarnar í §§ 152-152 c </p>
<p>galda á sama hátt fyri tann, sum uttan at hava viðvirkað til gerðina av órøttum útvegar sær atgongd til ella  nýtir upplýsingar, sum fingnar eru til vegar við slíkum lógarbroti.</p>
<p><em type="italic">Stk. 2.</em> Somu revsing fær tann, sum </p>
<p>uttan at hava viðvirkað til gerðina av órøttum víðarigevur upplýsingar, um heilt privat viðurskifti hjá einstaklingum sambært § 27 í løgtingslóg um fyrisiting og § 28, stk. 1, í Lovbekendtgørelse for Færøerne af Forvaltningsloven, og sum fingnar eru til vegar við broti á §§ 152-152 c.</p>
<p><em type="italic">Stk. 3.</em> Á sama hátt verður tann </p>
<p>revsaður, sum uttan at hava viðvirkað</p>
<p>6 / 26 til gerðina av órøttum víðarigevur upplýsingar, sum eru í trúnaði í mun til statstrygdina ella ríkisverjuna.</p>
<p xml:lang="isl"><em type="bold">§ 152 e.</em> Ásetingarnar í §§ 152-152 d </p>
<p>fevna ikki um føri, har viðkomandi persónur: 1) hevur skyldu til at víðarigeva upplýsingina ella 2) av røttum verjir eyðsýnd almenn áhugamál ella egnan ella annans tørv.</p>
<p><em type="bold">§ 152 f.</em> Brot á §§ 152-152 d, tá tað </p>
<p>einans er framt brot á privat áhugamál, verða lógsøkt við privatari átalu.</p>
<p><em type="italic">Stk. 2.</em> Almenn átala kann tó verða nýtt, </p>
<p>tá tann órættaði biður um tað.</p>
<p xml:lang="isl"><em type="bold">§§ 153-154.</em> (Strikaðar) </p>
<p><em type="bold">§ 155.</em> Misnýtir onkur, sum virkar í  </p>
<p>tænastu ella starvi hjá tí almenna, starv sítt at gera seg inn á rættin hjá privatum ella tí almenna, verður hann revsaður við sekt ella fongsli í upp til 4 mánaðir. Verður tað gjørt fyri at vinna sær ella øðrum  fyrimun, eingin rættur er til, kann revsingin vera upp í 2 ára fongsul.</p>
<p><em type="bold">§ 156.</em> Tá ið onkur, sum virkar í  </p>
<p>tænastu ella starvi hjá tí almenna, noktar ella letur vera við at halda eina skyldu, sum hoyrir tænastuni til ella starvinum til, ella at gera eftir lógligum tænastuboðuml, verður hann revsaður við sekt ella fongsli í upp til 4 mánaðir. Uttan fyri hesa áseting eru fólkavald størv.</p>
<p><em type="bold">§ 157.</em> Við sekt ella fongsli í upp til 4 </p>
<p>mánaðir verður tann revsaður,  sum tá hann virkar í tænastu ella starvi hjá tí almenna, grovliga ella ofta vanrøkir ella er óvandaligur  1) í  tænastuni ella starvinum ella  2) við at halda tær skyldur, sum hoyra tænastuni ella starvinum til.</p>
<p><em type="italic">Stk. 2 </em>Uttan fyri hesa áseting eru størv, </p>
<p xml:lang="isl">hvørs útinning byggir á almenn val.</p>
<p><em type="bold">§ 157 a.</em> Tá ið revsingin fyri brot á </p>
<p>hesa løgtingslóg verður ásett, skal tað roknast sum skerpandi umstøður, at brotið er framt vi</p>
<p><em type="italic">Stk. 2.</em> Brotið er framt við píning, tá ið </p>
<p>tað er framt í føroyskari, danskari, útlendskari ella millumtjóða tænastu ella starvi hjá tí almenna við at gera skaða á annans likam ella heilsu ella við at elva sterka kropsliga ella sálarliga pínslu ella líðing 1) fyri at fáa onkran at geva upplýsingar ella at játta seg sekan, 2) fyri at revsa, ræða ella tvinga onkran til at gera, tola ella lata vera við at gera okkurt, ella 3) orsakað av politisku sannføring hjá viðkomandi, kyn, rasu, húðarliti, tjóðskaparligum ella etniskum uppruna, trúgv, kynsligum samleika ella breki.</p>
<p xml:lang="isl"><em type="bold">§ 157 b.</em> Ásetingarnar í §§ 145-157 </p>
<p>galda á sama hátt í útinningini av  útlendskari ella millumtjóða  tænastu og starvi hjá tí almenna, um gerðin er fevnd av § 157 a.”</p>
<p><em type="bold">4. </em>Kapittul 17 verður orðað soleiðis:<em type="bold"> </em></p>
<p xml:lang="krl">“<em type="bold">Kapittul 17 </em></p>
<p><em type="bold">Følsk frágreiðing og følsk ákæra </em></p>
<p><em type="bold">§ 158.</em> Tann, sum gevur falska </p>
<p>frágreiðing í rættinum, herímillum gjøgnum fjarsamskifti, verður revsaður við fongsli í upp til 4 ár. Ásetingin er eisini galdandi fyri falska frágreiðing í útlendskum rætti.</p>
<p><em type="italic">Stk. 2.</em> Er falska frágreiðingin einans </p>
<p>um slíkt, sum ikki hevur týdning fyri tað, ið roynt verður at lýsa, kann revsingin minka til sekt.</p>
<p><em type="bold">§ 159.</em> Gevur onkur falska frágreiðing </p>
<p>sum skuldsettur í almennum revsimáli ella undir avhoyring í førum, har</p>
<p>7 / 26 frágreiðing, sambært lógini, ikki kann verða kravd, verður hann ikki revsaður.</p>
<p><em type="italic">Stk. 2.</em> Verður følsk frágreiðing givin </p>
<p>undir avhoyring í rættinum í førum, har tann avhoyrdi hevði rætt at nokta fyri at geva frágreiðing, kann revsingin minka og undir aðramáta linnandi umstøðum detta burtur.</p>
<p><em type="bold">§ 160.</em> Ger onkur seg sekan í grovum </p>
<p>ósketni við at geva óbeina frágreiðing í føri, sum annars hevði verið revsivert eftir § 158 ella § 159, stk. 2, er revsingin sekt ella fongsul í upp til 4 mánaðir.</p>
<p><em type="bold">§ 161. </em>Við sekt ella fongsli í upp til 2 </p>
<p>ár verður tann revsaður, sum í føri, ið ikki hoyrir undir § 158, gevur almennum myndugleika falska váttan við trú og heiður ella á líknandi hátíðarligan hátt, har slíkur siður er kravdur ella loyvdur.</p>
<p><em type="bold">§ 162.</em> Tann, sum annars gevur </p>
<p>almennum myndugleika óbeina váttan um viðurskifti, sum hann hevur skyldu til at geva frágreiðing um, verður revsaður við sekt ella fongsli í upp til 4 mánaðir.</p>
<p><em type="bold">§ 163.</em> Tann, sum aðramáta til brúk í </p>
<p>rættarviðurskiftum hjá tí almenna, á skrift ella annan lesbaran hátt gevur óbeina váttan ella vissu um nakað, sum hann ikki hevur vitan um, verður revsaður við sekt ella fongsli í upp til 4 mánaðir.</p>
<p><em type="bold">§ 164.</em> Tann, sum gevur almennum </p>
<p>myndugleika ósannar upplýsingar við tilætlan, at ein ósekur harvið skal verða skuldsettur, dømdur ella má geva seg undir revsirættarliga rættarfylgju fyri revsiverd viðurskifti, verður revsaður við fongsli í upp til 6 ár.</p>
<p><em type="italic">Stk. 2.</em> Somu revsing fær tann, sum </p>
<p>fyribeinir, bronglar ella burturbeinir prógv ella útvegar falskt prógv við teirri ætlan, at onkur harvið skal verða skuldsettur ella dømdur fyri revsiverd viðurskifti.</p>
<p><em type="italic">Stk. 3.</em> Tann, sum ger eitt, sum nevnt í  </p>
<p>stk. 1 ella 2 við teirri ætlan, at hann sjálvur ella annar samtykkjandi persónur harvið verður skuldsettur, dømdur ella má geva seg undir revsirættarliga rættarfylgju fyri revsiverd viðurskifti, sum hann ikki hevur framt, verður revsaður við sekt ella fongsli í upp til 1 ár.</p>
<p><em type="italic">Stk. 4.</em> Tá ið revsing verður ásett fyri </p>
<p>brot á stk. 1, skal dentur leggjast á karakterin á teimum revsiverdu viðurskiftunum, sum óbeinu upplýsingarnar snúgva seg um, á umstøðurnar, tá ið upplýsingarnar vórðu givnar, og á ta eyðmýking, sum er knýtt at tí at lata upplýsingarnar.</p>
<p><em type="italic">Stk. 5.</em> Eftir áheitan frá tí órættaða kann </p>
<p>í dóminum verða ásett, at tað almenna skal skipa so fyri, at dómsniðurstøðan og so mikið av dómsgrundgevingunum, sum rættinum tykir vera neyðugt, skulu verða kunngjørdar í einum ella fleiri almennum miðlum.</p>
<p><em type="bold">§ 164 a. </em>Tann, sum ikki upplýsir um </p>
<p>viðurskifti, ið avgjørt tala fyri, at ein ósekur er skuldsettur ella dømdur fyri eitt brotsverk, er ósekur, hóast upplýsingarnar kundu verði latnar, uttan at tað hevði sett lív, heilsu ella vælferð hjá honum ella nærmastu hansara í vanda ella hevði elvt til, at hann ella nærmastu hansara sjálv vórðu rættarsøkt fyri brotsverkið, verður revsaður við sekt ella fongsli í upp til 1 ár.</p>
<p><em type="bold">§ 165.</em> Tann, sum boðar almennan </p>
<p>myndugleika frá revsiverdari gerð, sum ikki er framd,  eins og tann sum  til slíkan myndugleika letur inn falskt klagumál , verður revsaður við sekt ella fongsli í upp til 6 mánaðir.”</p>
<p><em type="bold">5. </em>Kapittul 18 verður orðað soleiðis:<em type="bold"> </em></p>
<p xml:lang="vep">8 / 26</p>
<p xml:lang="krl">“<em type="bold">18. kapittul </em></p>
<p xml:lang="isl"><em type="bold">Gjaldsmiðlabrotsverk </em></p>
<p><em type="bold">§ 166.</em> Tann, sum eftirger ella falsar </p>
<p>pening fyri at seta hann í umferð sum ektaðan, ella sum við somu ætlan útvegar sær ella øðrum eftirgjørdan ella falsaðan pening, verður revsaður við fongsli í upp til 12 ár.</p>
<p xml:lang="isl"><em type="bold">§ 167.</em> Eins og fyri eftirgerð og falsan </p>
<p>verður tann revsaður, sum gevur út eftirgjørdan ella falsaðan pening. Hevur hann tikið ímóti peninginum í góðari trúgv, kann revsingin minka til sekt.</p>
<p><em type="bold">§ 168.</em> Tann, sum gevur út pening, sum </p>
<p>hann metir vera eftirgjørdan ella falsaðan, verður revsaður við sekt ella fongsli í upp til 3 ár. Hevur hann tikið ímóti peninginum í góðari trúgv, kann revsingin detta burtur.</p>
<p><em type="bold">§ 169.</em> Við sekt verður tann revsaður, </p>
<p>sum ger, innflytur ella breiðir út lut, sum í skapi og útbúnaði líkist sera nógv peningi ella øðrum fíggjarligum amboði, sum er ætlað at vera í vanligari umferð.</p>
<p><em type="bold">§ 169 a.</em> Við sekt ella fongsli í upp til 1 </p>
<p>ár og 6 mánaðir verður tann revsaður, sum av órøttum framleiðir, útvegar ella útbreiðir falsaðan elektroniskan pening við teirri ætlan, at hann skal verða nýttur sum ektaður.</p>
<p xml:lang="isl"><em type="italic">Stk. 2.</em> Við falsaðan elektroniskan </p>
<p>pening er at skilja gjaldsmiðlar, sum uttan at vera ektaður elektroniskur peningur er egnaður til at verða nýttur sum slíkur.</p>
<p><em type="italic">Stk. 3.</em> Revsingin kann vaksa til fongsul </p>
<p>í upp til 6 ár, um talan er um gerð av serliga grovum slagi, serstakliga orsakað av útinningarháttinum ella støddini á upphæddini.</p>
<p><em type="bold">§ 170.</em> Við sekt ella fongsli í upp til 3 </p>
<p>mánaðir verður tann revsaður, sum uttan lógarheimild ger, innflytur ella útgevur handhavaskuldarskjal, sum at síggja til er ætlað at verða nýtt sum gjaldsmiðil manna millum í smærri ella størri bólkum, ella sum trúliga fer at verða nýtt á henda hátt. Uttan fyri hesa áseting eru fremmandir pengaseðlar.”</p>
<p><em type="bold">6. </em>Kapittul 19 verður orðað soleiðis:<em type="bold"> </em></p>
<p xml:lang="krl">“<em type="bold">Kapittul 19 </em></p>
<p xml:lang="isl"><em type="bold">Skjalafalsan </em></p>
<p><em type="bold">§ 171.</em> Tann, sum nýtir falsað skjal til </p>
<p>at svika í rættarviðurskiftum, verður revsaður fyri skjalafalsan.</p>
<p><em type="italic">Stk. 2.</em> Við skjal er at skilja skrivlig ella </p>
<p>elektronisk fráboðan, ið ber merki útgevarans, og sum sær út at vera ætlað sum prógv.</p>
<p><em type="italic">Stk. 3.</em> Eitt skjal er falsað, tá ið tað ikki </p>
<p>stavar frá ámerkta útgevaranum, ella tá ið tað hevur fingið eitt innihald, sum ikki stavar frá honum.</p>
<p><em type="bold">§ 172.</em> Revsingin fyri skjalafalsan er </p>
<p>sekt ella fongsul upp í 2 ár.</p>
<p><em type="italic">Stk. 2.</em> Er talan um grova skjalafalsan </p>
<p>ella er hon gjørd ofta, kann revsingin vaksa til fongsul upp í 6 ár.</p>
<p><em type="bold">§ 173.</em> Somu revsing sum ásett í § 172 </p>
<p>fær tann, sum nýtir eitt skjal við ektaðari undirskrift til at svika í rættarviðurskiftum, um undirskriftin við villleiðing er útvegað á øðrum skjali ella á skjali við øðrum innihaldi enn tí, sum undirskrivarin ætlaði at skriva undir uppá.</p>
<p><em type="bold">§ 174.</em> Tann, sum í rættarviðurskiftum </p>
<p>nýtir eitt ektað skjal sum váttan um annan persón enn tann, sum tað veruliga er váttan um, ella sum aðramáta nýtir skjalið á ein hátt, sum stríðir ímóti endamálinum við tí, verður revsaður við sekt ella fongsli í upp til 6 mánaðir.</p>
<p xml:lang="vep">9 / 26</p>
<p><em type="bold">§ 175.</em> Tann, sum fyri at svika í </p>
<p>rættarviðurskiftum gevur óbeina váttan í privatum ella almennum skjali ella í privatari ella almennari bók, sum hann hevur skyldu at skriva ella føra sambært lóg ella serligum skyldum, ella sum í læknaváttan, tannlæknaváttan, ljósmóðurváttan ella djóralæknaváttan gevur óbeina váttan um viðurskifti, sum váttanin skal prógva, verður revsaður við sekt ella fongsli í upp til 3 ár.</p>
<p><em type="italic">Stk. 2.</em> Á sama hátt verður tann </p>
<p xml:lang="isl">revsaður, sum í rættarviðurskiftum nýtir slíkt skjal ella slíka bók sum innihaldandi sannleika.</p>
<p xml:lang="isl"><em type="italic">Stk. 3.</em> Ásetingarnar í stk. 1 og 2 eru </p>
<p>somuleiðis galdandi, tá ið skjalið ella bókin eru skrivað ella førd á øðrum lesbarum miðli.</p>
<p><em type="bold">§ 176.</em> Við sekt ella fongsli í upp til 3 </p>
<p>ár verður tann revsaður, sum fyri at svika í samvinnu nýtir lut, sum av órøttum ber alment stempul ella merki, ið skal borga fyri ektleika, slagi, dygd ella nøgd á lutinum.</p>
<p><em type="italic">Stk. 2.</em> Við sekt ella fongsli í upp til 1 </p>
<p>ár verður tann revsaður, sum á sama hátt nýtir lut, ið av órøttum ber privat stempul, merki ella aðra tilskilan, ið skal upplýsa um viðurskifti við lutinum, sum hava týdning fyri samvinnuna.</p>
<p><em type="italic">Stk. 3. </em>Nevndu revsing fær eisini tann, </p>
<p>ið á sama hátt nýtir lut, har lógliga ásett stempul, merki ella onnur tilskilan er bronglað ella burturtikið.</p>
<p><em type="bold">§ 177.</em> Við fongsli í upp til 8 ár verður </p>
<p>tann revsaður, sum nýtir eftirgjørd ella falsað stempulpappír, stempulmerki, postfrímerki og onnur merki, ið vátta, at goldið er fyri almennan skatt ella avgjald. Lutvíst linari revsing fær tann, sum nýtir áður brúkt pappír ella merki, har ásetta teknið um fyrra brúkið er burturtikið.</p>
<p xml:lang="isl"><em type="italic">Stk. 2.</em> Reglan í § 169 verður á sama </p>
<p>hátt brúkt, tá ið talan er um stempulmerki, postfrímerki og líknandi fríanarmiðlar.</p>
<p><em type="bold">§ 178.</em> Við sekt ella fongsli í upp til 2 </p>
<p>ár verður tann revsaður, sum fyri at forða onkrum í at fáa sín rætt fyribeinir, burturbeinir ella heilt ella lutvíst ónýtiligger eitt prógv, ið er hóskandi at nýta sum slíkt í rættarviðurskiftum.</p>
<p><em type="bold">§ 179.</em> Tann, sum fyri at svika við </p>
<p>mørkum fyri jørð, jarðarrættindum ella rættindum til áir ella vøtn setir upp falskan marknastein ella annað slíkt merki, ella sum flytur, tekur burtur, bronglar ella oyðileggur slíkt merki, verður revsaður við sekt ella fongsli í upp til 3 ár.”</p>
<p><em type="bold">7. </em>Í § 290, stk. 1, 2. pkt. verður aftan á </p>
<p xml:lang="tur"><span type="quote">“revsiverdum lógarbroti“ sett: “, um ikki gerðin kemur undir § 290 a.”</span></p>
<p><em type="bold">8. </em>§ 290, stk. 2 verður orða soleiðis: </p>
<p>“<em type="italic">Stk.  2.</em>  Revsingin  kann  vaksa  til fongsul  í  upp  til  6  ár,  um  talan  er  um serliga  grova  fæloynd,  serstakliga  um hon er av vinnuligum ella professionellum slag, um uppnáddi ella tilætlaði  vinningingurin  er  stórur,  ella um  eitt  størri  tal  av  brotsverkum  er framt.” </p>
<p><em type="bold">9. </em>Aftan á § 290 verður sett: </p>
<p>“<em type="bold">§ 290 a.</em> Fyri hvítvasking verður tann revsaður við sekt ella fongsli í upp til 1 ár og 6 mánaðir, sum konverterar ella flytur pening, ið beinleiðis ella óbeinleiðis er vinningur av revsiverdum lógarbroti, til tess at krógva ella káva út yvir tann ólógliga upprunan. </p>
<p><em type="italic">Stk. 2.</em> Revsingin kann vaksa til fongsul </p>
<p>í upp til 8 ár, um talan er um serliga grova hvítvasking, serstakliga um hon er av vinnuligum ella professionellum slag, um uppnáddi ella tilætlaði</p>
<p>10 / 26 vinningingurin er stórur, ella um eitt størri tal av brotsverkum er framt.”<em type="italic"> </em></p>
<p xml:lang="vep"><em type="bold">§ 2</em> </p>
<p>Henda løgtingslóg kemur í gildi dagin eftir, at hon er kunngjørd.</p>
<p xml:lang="vep">11 / 26</p>
<p><em type="bold">Kapittul 1. Almennar viðmerkingar </em></p>
<p><em type="bold">1.1. Orsøkir til uppskotið </em></p>
<p>Á heysti 2015 samtykti Løgtingið at heita á landsstýrið um at dagføra og føroyska revsilógina. Hetta er eitt stórt og rættiliga tíðarkrevjandi arbeiði, og dagføringin av revsilógina verður tí býtt sundur í hóskandi partar. Hetta ger tað samstundis møguligt hjá landsstýrinum og løgtinginum at viðgera dagføringarnar betur og gjøllari bæði málsliga og innihaldsliga. Til nú eru kapitlarnir 24 til og við 29 dagførdir og føroyskaðir.</p>
<p>Eftir  ætlan  skal  arbeiðið  at  dagføra  og  føroyska  revsilógina  verða  liðugt  í  2021.  Í  hesum umfarinum  eru  tað  kap.  14:  Brotsverk  móti  almennum  myndugleikum,  kap.  15:    Brotsverk ímóti almennum friði og skilhaldi, kap. 16: Brotsverk í tænastu ella starvi hjá tí almenna, kap. 17: Følsk frágreiðing og følsk ákæra, kap. 18: Gjaldsmiðlabrotsverk og kap. 19: Skjalafalsan, sum verða dagførdir og føroyskaðir, harafturat verður onkur minni broyting gjørd aðrastaðni í lógini.</p>
<p>Arbeiðið  at  føroyska  revsilógina  verður  gjørt  í  samstarvi  við  Málráðið,  sum  vegleiðir  í málsligum  ivamálum,  og  Revsirættarliga  Ráðið,  sum  í  høvuðsheitum  viðger  løgfrøðiliga innhaldið og eisini í ávísan mun málið.</p>
<p>Harafturat  er  ætlanin  at  hava  ummælisfundir  fyri  Etiska  Ráðnum,  Føroya  Advokatfelag, Amnesty International, Føroya Politistafelag, Sosialráðgevarafelag Føroya, Starvsmannafelaginum, Føroyskum Sjúkrarøktarfrøðingum og MEGD.</p>
<p>Orðalisti við orðingum, sum eru nýttar í hesum uppskotinum, er lagdur við sum fylgiskjal 2.</p>
<p><em type="bold">1.2. Galdandi lóggáva </em></p>
<p xml:lang="krl"><em type="italic">Kapittul 14 </em></p>
<p>Kapittul  14  viðvíkur  brotsverkum  ímóti  almenna  myndugleikanum.  Teir  almennu myndugleikar, ið verða vardir eftir reglunum  í kapitli 14, eru myndugleikar, ið eru partur av føroysku  almennu  fyrisitingina,  her  uppií  kommunala  fyrisitingin,  ríkismyndugleikar  og alment virksemi annars. Útlendskir myndugleikar eru hinvegin ikki fevndir av verjuni í</p>
<p xml:lang="krl"><em type="italic">Kapittul 15</em> </p>
<p>Kapittul 15 viðvíkur almennum ónáðir og ófriði.</p>
<p xml:lang="krl"><em type="italic">Kapittul 16</em> </p>
<p>Kapittul 16 hevur ásetingar um revsiverdar gerðir, sum eru framdar í sambandi við útinnan av tænastu ella starvi fyri tí almenna.</p>
<p xml:lang="krl"><em type="italic">Kapittul 17  </em></p>
<p>Kapittul 17 viðger trý sløg av  brotgerðum:  Følsk  frágreiðing  fyri rættinum,  følsk  váttan fyri almennar myndugleikar og følsk ákæra og klagumál. Ásetingarnar hava sín uppruna í, at tað er neyðugt hjá einum samfelag at hava álit á  teimum upplýsingum,  sum  verða  givnar  í  rættinum  og  til  fyrisitingina,  tí  tær  eru  grundarlag  undir</p>
<p>12 / 26 avgerðum hjá rættinum og hjá fyrisitingini. Ósannar upplýsingar geva tískil vanda fyri skeivum avgerðum. Revsingarbæri er tískil knýtt at tí at geva ósannar upplýsingar, hóast avgerðin  ikki í ítøkiliga førinum er skeiv,  og í flestu førum eisini hóast tað ikki var tilætlað at villleiða.</p>
<p xml:lang="krl"><em type="italic">Kapittul 18</em> </p>
<p>Kapittul 18 viðger falsan og eftirgerð av peningi, sum er eitt serligt slag av fíggjarsviki. Tað serliga  við    hesum  slagi  av  sviki  er,  at tann  avgerandi  misfatanin  liggur  í,  at  móttakarin  av órøttum heldur, at falsaði peningurin er ektaður, men tað er einki krav um, at móttakarin hevur havt tap. Tað krevst tí ikki tilætlan um at ríka seg, men vanliga er tað tilætlan fyri hesum.  Partur av lóggávuni á hesum økinum hevur sín uppruna í millumtjóða sáttmálaum um at basa peningafalsan.</p>
<p xml:lang="krl"><em type="italic">Kapittul 19 </em></p>
<p>Kapittul 19 viðvíkur falsan av skjølum. Upprunaliga fevndi kapittulin einans um skjøl, men er broyttur  til  meira  alment  at  fevna  um  skjøl,  merkir  og  annað,  sum  kann  nýtast  at  svika  í rættarviðurskiftum.</p>
<p><em type="bold">1.3. Endamálið við uppskotinum </em></p>
<p>Ætlanin við hesum uppskotinum er at dagføra og føroyska kapittul 14–19 í revsilógini. Hesir kapitlar fevna um hesi brotsverk:</p>
<p>Kapittul 14: Brotsverk ímóti almennum myndugleikum o.a. Kapittul 15: Brotsverk ímóti almennum friði og skilhaldi Kapittul 16: Brotsverk í tænastu ella starvi hjá tí almenna o.a.  Kapittul 17: Følsk frágreiðing og følsk ákæra Kapittul 18: Brotsverk viðvíkjandi gjaldsmiðlum Kapittul 19: Skjalafalsan</p>
<p>Harafturat verður gjørd onkur dagføring aðrastaðni í lógini.</p>
<p>Í lógaruppskotinum eru tað í høvuðsheitum dagføringarnar, ið verða gjøllari lýstar. Harumframt verður greitt frá málsligum valum og ivamálum.</p>
<p>Tá ið støða verður tikin til, hvørjar dagføringar skulu gerast í revsilógini, verður hugt at, hvørjar dagføringar eru gjørdar í donsku revsilógina, frá tí at revsirættarliga økið kom undir føroyskt málsræði. Hugt verður at endamálinum við donsku broytingini, og um tað hevur týdning og verður hildið neyðugt at fáa hesa dagføring í Føroyum.</p>
<p>Grundleggjandi eigur bert at lóggevast, tá ið hetta er neyðugt. Hetta er í serligan mun galdandi á revsirættarliga økinum, tí í flestu førum er talan um tyngjandi inntriv mótvegis borgaranum.  Tað eigur eisini at vera gjølla umhugsað, áðrenn revsingin fyri ymisk brotsverk verður skerpað, tí tað er í flestu førum trupult at bakka aftur.  Revsirætturin endurspeglar samfelagið, sum hann virkar í. Broytingarnar í donsku revsilógina hanga tí  neyvt saman  við  samfelagsligu  broytingunum,  sum eru  farnar  fram  í Danmark, har m.a. banda- og rockarakriminalitetur er vorðin ein stórur trupulleiki eins og  trupulleikar  við autonomum bólkum. Samfelagsgongdin  hevur  ikki  verið  tann  sama  í  Føroyum,  og  tí  má  vísast  varsemi,  tá  ið umhugsað verður, hvørjar dagføringar skulu gerast í føroysku revsilógini.</p>
<p>13 / 26 Um  vit  í  Føroyum  skuldu  fingið  somu  trupulleikar  sum  í  Danmark,  kann  lóggávan  broytast rættiliga skjótt, av tí at økið nú er á føroyskum hondum.</p>
<p><em type="bold">1.4. Samandráttur av nýskipanini við uppskotinum </em></p>
<p>Ætlanin við uppskotinum er í fyrstu syftu at føroyska revsilógina. Yvirskipað hevur tað frá byrjan, tá ið gongd varð sett á arbeiðið at dagføra og føroyska revsilógina, verið ætlanin at royna at nýta eitt mál, sum er lætt at skilja hjá vanliga borgaranum. Tað hevur tó sera stóran týdning, at lógin er nóg neyv. Talan er um ásetingar, sum áleggur borgaranum tyngjandi inntriv og revsing, og atlitið til rættartrygdina vigar tí altíð mest. Tí er sera týdningarmikið, at eingin ivi er um, hvat ið er ásett í lógini.  Fyri Føroya Rætt og politiið hevur tað eisini stóran týdning í mesta mun at kunnu nýta danska rættarvenju, og teksturin má tí ikki liggja ov langt frá danska tekstinum.</p>
<p>Málið í kapitlunum 14–19 kann tykjast rættiliga knortlut og ringt at skilja. Talan er um eldri danskar ásetingar, sum hava eitt rættiliga tungt mál, sum smittar yvir á føroysku ásetingarnar.  Talan er eisini í stóran mun um ásetingar, sum skulu verja almenn starvsfólk ímóti ymiskum ágangi. Tá ið almenn starvsfólk verða vard, verða mørk samstundis sett fyri vanliga borgaran, og av tí at almennu myndugleikarnir sita við valdið, er neyðugt at vera sera ansin, so mørkini ikki gerast ov trong. Ásetingarnar, serliga í kapitli 14, eru tí ógvuliga neyvar, og hetta ávirkar eisini málið.</p>
<p>Í sambandi við týðingina hevur verið samstarvað við Málráðið um at finna góð føroysk orð fyri hugtøk, vit ikki hava havt føroysk heiti til frammanundan, ella heiti, sum virka tung og trupul at skilja. Tað hevur eisini verið samskift við Málráðið um onnur málslig ivamál.</p>
<p>Í sambandi við, at arbeiðið at føroyska revsilógina byrjaði, varð samstundis farið undir at gera orðalista við nýggjum orðum og hugtøkum úr lógini. Orðalistin er dagførdur við orðingum, sum eru komnar afturat í hesum uppskotinum, og er lagdur við sum fylgiskjal 2.</p>
<p>Umframt føroysku revsilógina eru eisini uppskot til neyðugar lógardagføringar gjørdar.</p>
<p xml:lang="krl"><em type="italic">Kapittul 14 </em></p>
<p>§ 119 gevur persónum, sum virka í almennari tænastu ella í almennum starvi, eina serliga revsirættarliga verju móti harðskapi og hóttanum. Broytingin hevur við sær, at virkisøkið fyri § 119, stk. 1 verður víðkað á tveimum økjum. Í fyrstu syftu verður ásetingin víðkað til eisini at fevna um hóttanir um harðskap, sum verða settar fram gjøgnum triðjamann, umframt hóttanir sum verða settar fram alment ella við tilætlan um stóra útbreiðslu.  Harafturat verður ásett, at tað skal roknast sum skerpandi umstøður, um gerðin er framd ímeðan ella í beinleiðis framhaldi av, at tað í økinum verða gjørdar grovar ónáðir á almennum staði, ella at gerðin er framd ímóti viðkomandi í frítíðini hjá honum.</p>
<p>Broytingin hevur við sær, at hóttanir, sum verða settar fram gjøgnum triðjamann, hóast gerningsmaðurin ikki hevur biðið triðjamannin um at seta hóttanina fram,  verða forbodnar.</p>
<p>14 / 26 Broytingin hevur eisini við sær, at hóttanir, sum verða settar fram í fjølmiðlunum, á alnetinuum og á almennum fundum, men ikki beinleiðis ímóti tí hótta persóninum, verða fevndar av § 119.</p>
<p>Broytingin í § 124 inniber, at ásetingarnar verða gjøllari útgreinaðar og greiðari.</p>
<p>Í § 127 er ein áseting, sum viðvíkur tí, sum sleppur sær undan hertænastu ella elvir ella viðvirkar til, at ein herskyldigur ikki heldur herskyldu sína ella eggjar herskyldigum ella øðrum persónum, sum hoyra til hervaldið, ikki at akta tænastuboð.</p>
<p>Av tí at Føroyar ikki hava hervald og greitt hava meldað út, at tað ikki er ynskiligt við hervaldi í Føroyum, verður skot</p>
<p xml:lang="krl"><em type="italic">Kapittul 16</em> </p>
<p>§ 157 a viðvíkur píning (tortur). Tá ið kapittul 27 varð broyttur, vórðu eftir áheitan frá MEGD persónar, sum bera brek, tiknir við í persónsbólkin, sum er vardur ímóti haturstalu í § 266 b.  Orsøkirnar, sum kunnu vera grund til píning og sum verða listaðar upp í § 157a, stk. 2, nr. 3, eru tær somu sum í § 266 b. Tað verður tí mett beinast at broyta § 157 a.</p>
<p xml:lang="krl"><em type="italic">Kapittul </em><em type="italic"> </em></p>
<p>§ 164, stk. 1 viðvíkur tí, sum gevur almennum myndugleika ósannar upplýsingar við tilætlan, at ein ósekur harvið skal verða skuldsettur, dømdur ella geva seg undir revsirættarliga rættarflylgju fyri revsiverd viðurskifti.  Broytingin inniber, at eitt nýtt stk. 4 verður innsett, har tað verður ásett, at tá ið revsing skal ásetast fyri brot á § 164, stk. 1, skal dentur leggjast á karakterin á teimum revsiverdu viðurskiftunum, sum óbeinu upplýsingarnar snúgva seg um, á umstøðurnar, tá ið upplýsingarnar vórðu givnar, og á ta eyðmýking, sum er knýtt at tí at lata upplýsingarnar.  Broytingin í § 164 hongur serliga saman við følskum ákærum um neyðtøku og kynsligt brotsverk móti børnum.  Hesi mál hava í nógvum førum fá konkret prógv og standa ofta orð móti orði. Kanningar í Danmark hava víst, at tað er trupult at síggja mun á sonnum og følskum ákærum um neyðtøku, og at tann falskt ákærdi tí er í vanda fyri at koma undir eina sera víðfevnda rannsakan.  Tann ákærdi er eisini í vanda fyri at fáa langa fongsulsrevsing. Harumframt er tann ákærdi í tílíkum máli ofta fyri umfatandi stigma í samfelagnum, eisini hóast tað seinni kemur fram, at ákæran var følsk. Hetta talar fyri at skerpa revsingina, tá ið talan er um ósannar ákærur um t.d. neyðtøku og kynsligt brotsverk móti børnum.</p>
<p xml:lang="isl"><em type="italic">Aðrar dagføringar </em></p>
<p xml:lang="vep">15 / 26</p>
<p>Í § 290, sum viðvíkur fæloynd (hæleri), verður innsett ein tilskilan til nýggju ásetingina § 290 a.  Harafturat verður orðingin í stk. 2 broytt, so hon samsvarar við § 290 a.</p>
<p>Í § 290 a verður sett ein nýggj, serlig áseting um fæloynd, sum viðvíkur hvítvaski.</p>
<p>Ásetingin hevur sín uppruna í ES-ásetingum og í tilmæli frá Financial Action Task Force (FATF) til Danmarkar í 2017. Væntandi eru Føroyar eisini noyddar at fylgja hesum tilmæli.</p>
<p xml:lang="isl"><em type="bold">1.5. Ummæli og ummælisskjal </em></p>
<p>Uppskotið verður sent til ummælis hjá: Føroya Rætti, Føroya Landfúta, Kriminalforsorgini, Uttanríkis- og vinnumálaráðnum, Fíggjarmálaráðnum, FISK, Almannamálaráðnum, Heilsu- og innlendismálaráðnum, Mentamálaráðnum, Samferðslumálaráðnum, Kommunufelagnum, Føroya Fróðskaparsetri, Etiska ráðnum, Føroya Advokatfelag, MEGD, Føroya Politistafelag, Sosialráðgevarafelag Føroya, Starvsmannafelagnum, Føroyskum Sjúkrarøktarfrøðingum, Føroya Lærarafelag, Føroya Pedagogfelag, Vørn, TAKS, Almannaverkinum, Vinnuhúsinum, Felagnum Peningastovnar og Amnesty International.</p>
<p>Lógaruppskotið verður eisini lagt alment fram á heimasíðuni hjá Løgmansskrivstovuni.</p>
<p><em type="bold">Kapittul 2. Avleiðingarnar av uppskotinum </em></p>
<p><em type="bold">2.1. Fíggjarligar avleiðingarnar fyri land og kommunur </em></p>
<p>Uppskotið hevur ongar fíggjarligar avleiðingar fyri land og kommunur.</p>
<p><em type="bold">2.2. Umsitingarligar avleiðingar fyri land og kommunur </em></p>
<p>Uppskotið hevur ongar umsitingarligar avleiðingar fyri land og kommunur</p>
<p><em type="bold">2.3. Avleiðingar fyri vinnuna </em></p>
<p>Uppskotið hevur ongar avleiðingar fyri vinnuna.</p>
<p><em type="bold">2.4. Avleiðingar fyri umhvørvið </em></p>
<p>Uppskotið hevur ongar avleiðingar fyri umhvørvið.</p>
<p><em type="bold">2.5. Avleiðingar fyri serstøk øki í landinum </em></p>
<p>Uppskotið hevur ongar avleiðingar fyri serstøk øki í landinum.</p>
<p><em type="bold">2.6. Avleiðingar fyri ávísar samfelagsbólkar ella felagsskapir </em></p>
<p>Við tað at revsilógin nú verður á føroyskum, verður lættari hjá øllum borgarum at lesa og nema sær kunnleika til revsilógina.</p>
<p><em type="bold">2.7. Millumtjóðasáttmálar á økinum </em></p>
<p xml:lang="vep">16 / 26</p>
<p>Tað eru ikki millumtjóðasáttmálar á økinum.</p>
<p><em type="bold">2.8. Tvørgangandi millumtjóðasáttmálar </em></p>
<p xml:lang="isl"><em type="bold">2.9. Markaforðingar </em></p>
<p>Tað eru ikki kendar markaforðingar á økinum.</p>
<p><em type="bold">2.10. Revsing, útpanting, sektir ella onnur størri inntriv </em></p>
<p>Hevur lógaruppskotið ásetingar um revsing, útpanting ella sektir, ella ger lógaruppskotið onnur størri inntriv í rættindi hjá fólki, eigur at verða grundgivið fyri, hví hildið verður, at inntrivið er neyðugt. Meting skal verða gjørd, um inntrivið stendur mát við lógarbrotið og við endamálið í lógini.</p>
<p>Verður  revsiheimild  ásett  í  løgtingslóg,  ið  heimilar  revsiásetingum  í  kunngerð,  skal  sjálv revsiramman standa í løgtingslógini. Somuleiðis skal standa í løgtingslógini, at brot á ásetingar givnar  við  heimild  í  hesi  løgtingslóg  kunnu  revsast.  Sí  nr.  3.6.  í  rundskrivinum  um  revsiásetingar. (Heimild: nr. 1.2.2.10. í rundskrivinum).</p>
<p><em type="bold">2.11. Skattir og avgjøld </em></p>
<p>Ongar ásetingar eru um skattir og avgjøld.</p>
<p xml:lang="nno"><em type="bold">2.12. Gjøld </em></p>
<p>Ongar ásetingar eru um gjøld.</p>
<p><em type="bold">2.13. Áleggur lógaruppskotið fólki skyldur? </em></p>
<p>Lógaruppskotið leggur ikki skyldur á fólk.</p>
<p><em type="bold">2.14. Leggur lógaruppskotið heimildir til landsstýrismannin, ein annan enn landsstýrismannin ella til kommunur? </em></p>
<p>Lógaruppskotið leggur ongar heimildir til aðrar landsstýrismenn ella til kommunur.</p>
<p><em type="bold">2.15. Gevur lógaruppskotið almennum myndugleikum atgongd til privata ogn? </em></p>
<p>Lógaruppskotið gevur ikki almennum myndugleikum atgongd til privata ogn.</p>
<p><em type="bold">2.16. Hevur lógaruppskotið aðrar avleiðingar? </em></p>
<p><em type="bold">2.17. Yvirlit yvir avleiðingarnar av uppskotinum </em></p>
<p><em type="bold"> </em>Fyri landið ella </p>
<p>landsmyndugleikar Fyri kommunalar myndugleikar Fyri pláss ella øki í landinum Fyri ávísar samfelagsbólkar ella felagsskapir Fyri vinnuna</p>
<p xml:lang="vep">17 / 26</p>
<p>Fíggjarligar ella búskaparligar avleiðingar Nei Nei Nei Nei Nei</p>
<p>Umsitingarligar avleiðingar Nei Nei Nei Nei Nei</p>
<p>Umhvørvisligar avleiðingar Nei Nei Nei Nei Nei</p>
<p>Avleiðingar í mun til altjóða avtalur og reglur Nei Nei Nei Ja Nei</p>
<p>Sosialar avleiðingar <em type="bold"> </em>Nei Ja <em type="bold"> </em></p>
<p xml:lang="vep">18 / 26</p>
<p><em type="bold">Kapittul 3. Serligar viðmerkingar </em></p>
<p><em type="bold">3.1. Viðmerkingar til ta einstøku greinina </em></p>
<p>Í serligu viðmerkingunum eigur at verða greitt frá innihaldinum í hvørjari einstakari grein. Tað eigur eisini at verða greitt frá ætlanini við greinini, og hvussu hon skal skiljast. Gott er at lýsa innihaldið við dømum.</p>
<p>Teksturin  í  greinini  eigur  ikki  at  verða  endurgivin.  Heldur  kann  íblástur  fáast  úr  almennu viðmerkingunum. Tað er einki til hindurs fyri at endurgeva úr teimum.</p>
<p>Tað  kann  ikki  lóggevast  í  viðmerkingunum.  Tað  vil  siga,  at  ansast  skal  serliga  væl  eftir,  at viðmerkingarnar ikki fara víðari enn teksturin í sjálvari greinini. Er ikki samsvar millum lógina og viðmerkingarnar, vinnur lógin vanliga á viðmerkingunum.</p>
<p>Viðmerkingarnar til hvørja einstaka grein eiga at innihalda hesar upplýsingar: 1) Hvørjar broytingar greinin hevur við sær í mun til galdandi rætt, 2) grundgevingina fyri broytingunum, og 3) hvørjar avleið</p>
<p>Verður hildið, at eingin viðmerking er neyðug til eina einstaka grein, eigur tað at verða tilskilað. (Heimild: 1.2.3. í rundskrivinum).</p>
<p xml:lang="nno"><em type="bold">Til § 1 </em></p>
<p>Ætlanin  við  hesum  lógaruppskotinum er  í  høvuðsheitum at føroyska revsilógina umframt at gera  onkrar  smávegis  dagføringar  av  lógini.  Tað  eru  tí  einans  broytingarnar,  sum  verða viðgjørdar, umframt at greitt verður frá teimum førum, har málslig ivamál hava verið.</p>
<p>Í sambandi við, at revsilógin verður føroyskað, skal verða gjørt vart við, at tað ikki er ætlanin, at føroyski teksturin innihaldsliga skal víkja frá danska tekstinum uttan í teimum førum, har føroysk  viðurskifti  hava  gjørt,  at  onkrar  ásetingar  í  danska  tekstinum  ikki  eru  tiknar  við.  Í hesum førum verður tað greitt tilskilað í serligu viðmerkingunum.</p>
<p xml:lang="nno"><em type="bold">Til nr. 1 </em></p>
<p xml:lang="nob"><em type="italic">§ 119, stk. 1</em> </p>
<p>Í § 119 er ein serlig revsirættarlig verja av persónum, sum virka í tænastu ella starvi fyri hitt almenna. Orsøkin til, at hildið hevur verið neyðugt við eini slíkari serligari verju, er at persónar, sum umboða almennar  myndugleikar, eru í serligum vanda  fyri álopi  og tí  hava tørv á eyka verju móti tí vanda fyri harðskapi og hóttanum, sum embætið hevur við sær, haruppií ótarnað at útinna uppgávur sínar.  Verjan  í  stk.  1  fevnir  m.a.  um  politistar,  ákærarar,  dómarar,  fangavørðir,  lærarar  og námsfrøðingar  á  almennum  og  kommunalum  stovnum,  sjúkrarøktarfrøðingar,  læknar, heilsufrøðilig  starvsfólk,  sosialráðgevar,  málsviðgerar,    kommunalar  bussførarar  og parkeringarvørðir.  Verjan  fevnir  eisini  um  persónar,  sum  starvast  í  privatum  fyritøkum,  sum  eftir  avtalu  gera uppgávur fyri tað almenna, og har starvið kann javnmetast við útinnan av almennari tænastu. Hetta  kann  t.d.  vera  bussførarar,  sum  starvast  hjá  eini  privatari  fyritøku,  ella  starvsfólk  á sjálvsognarstovnum, sum verða riknir við almennari fígging.  §  119  fevnir  um  føri,  har  nevndu  persónar  eru  fyri  harðskapi  ella  hóttanum  um  harðskap  í arbeiðstíðini,  ímeðan  teir  útinna  tænastuskyldu  ella  starvsskyldu  sína,  eftir  arbeiðstíð,  tá  ið</p>
<p xml:lang="vep">19 / 26</p>
<p>viðkomandi  má  metast  at  at  útinna  tænastuskyldu  ella  starvsskyldu  sína,  umframt  eftir arbeiðstíð í sambandi við tænastuna.  Ásetingin fevnir vanliga ikki um hóttanir, sum eru settar fram gjøgnum triðjamann.</p>
<p>Skotið verður upp at víðka virkisøki fyri § 119, stk. 1 soleiðis, at tann, sum antin við harðskapi ella  við  hóttan  um  harðskap  ella  sum  alment  ella  við  tilætlan  um  stóra  útbreiðslu  setir  fram hóttan um harðskap. Við ætlaðu broytingini  fer tað ikki longur at vera ein treyt, at hóttanin er sett fram beinleiðis ímóti  varda  persóninum.  Broytingin  hevur  við  sær,  at  virkisøkið  verður  víðkað,  soleiðis  at hóttanir,  sum  meira  alment  eru  egnaðar  at  kunna  koma  til  kunnleika  hjá  varda  persóninum, verða fevndar av ásetingini.  Tað vil siga, tá ið hóttanin er sett fram:  1) beinleiðis ímóti tí varda persóninum,  2) gjøgnum triðjamann við tilætlan um, at hóttanin skal berast víðari til varda persónin,  3) alment ella  4) við stórari útbreiðslu í hyggju.</p>
<p>Ásetingin fer framvegis at fevna um beinleiðis hóttanir ímóti varda persóninum t.d. persónliga, í telefonsamrøðu, í brævi, telduposti, sms’i ella tílíkum.</p>
<p>Ásetingin fer harafturat at fevna um hóttanir, sum  verða settar fram gjøgnum triðjamann, um tað er tilætlan til, at hóttanin verður borin víðari til varda persónin, hóast gerningsmaðurin ikki hevur  biðið  triðjamann    um  at  seta  hóttanina  fram.  Ætlandi  hevur  tað  verið  tilætlan,  um  at hóttanin skal  berast víðari, um  hon </p>
<p>Ásetingin fer eisini at fevna um hóttanir, sum verða settar fram alment ella við stórari útbreiðslu í hyggju. Hetta kann t.d. vera hóttanir, sum verða settar fram í fjølmiðlunum, á alnetinum og á almennum fundum. Eisini hóttanir, sum verða settar fram á almennum kjaksíðum og á bloggum á alnetinum mugu sum høvuðsregla metast at vera fevndar.</p>
<p>Markið fyri, nær ein hóttan er sett fram alment ella við stórari útbreiðslu í hyggju, skal skiljast á sama hátt sum markið fyri hesum í § 266 b í revsilógina.</p>
<p>Hóttanir, sum verða settar fram  í einum  lokaðan skara, eru hinvegin  vanliga  ikki  fevndar av ásetingini. Tað má tó altíð gerast ein ítøkilig metan av, um talan er um ein lokaðan skara.</p>
<p>Tað verður harafturat sett inn eitt nýtt punktum, har tað verður ásett, at við broti á § 199, stk. 1 skal  tað  roknast  sum  skerpandi  umstøður,  um  gerðin  er  framd,  ímeðan  ella  í  beinleiðis framhaldi av, at tað í økinum verða gjørdar grovar ónáðir á almennum staði, ella at gerðin er framd ímóti viðkomandi í frítíðini hjá honum.</p>
<p>Við grovar ónáðir á almennum staði  verður  meint við slíkar ónáðir  móti almennum  friði og skilhaldi sum nevnt í § 134 a. Tað kann t.d. vera ónáðir í sambandi við fótbóltsdystir, gøtuófrið í sambandi við mótmælisgongur og ófrið í størri bólkum av persónum.</p>
<p>20 / 26 Fyri at skerpandi umstøður skulu kunna nýtast, skal gerningsmaðurin hava havt tilætlan til, at tílíkar grovar ónáðir móti almennum friði og skilhaldi vórðu gjørdar.</p>
<p>Ásetingin kann nýtast, hóast  viðkomandi  ikki  hevur beinleiðis  luttikið  í ófriðinum  og tí  ikki kann  revsast  fyri  brot  á  §  134  a.  Um  viðkomandi  kann  revsast  fyri  brot  á  §  134  a,  skal  tað revsast í samanstoyti fyri báðar ásetingarnar sambært § 88 í revsilógini.</p>
<p>Skerpandi umstøðurnar kunnu bert nýtast, um brotið og grovu ónáðirnar móti almennum friði og skilhaldi hanga saman bæði í tíð og landfrøðiliga.</p>
<p>Føri, har ein persónur setir fram hóttanir móti einum persóni í almennari tænastu, áðrenn grovu ónáðirnar ímóti friði og skilhaldi eru gjørdar, eru eisini fevndar av ásetingini. Føri, har gerðin verður  gjørd  í  beinleiðis  framhaldi  av,  at tað  í  økinum  verða  gjørdar  grovar ónáðir,  t.d.  um persónurin er á veg burtur frá staðnum, eru eisini fevnd.</p>
<p>Framferð, sum er fevnd av skerpandi umstøðunum, er t.d. ein bólkur av ungum, sum sperra ein veg  við  nógvari  ferðslu  við  bingjum,  sum  eldur  verður  settur  í.  Tá  ið  sløkkiliðið  kemur  at sløkkja eldin, blakar ein av teimum ungu eina glasfløsku eftir einum av sløkkiliðsmonnunum. Eitt  annað  dømi  er,  at  í  sambandi  við  eina  mótmælisgongu  loypur  ein  størri  bólkur  av maskeraðum persónum á politiið við at steina og skjóta kanónsløg.</p>
<p>Við  í  frítíðini  meinast, at harðskapurin  fer  fram  ella  hóttanirnar verða  framsettar móti  varda persóninum uttan fyri arbeiðstíð ella á privata økinum.</p>
<p>Ásetingin fevnir vanliga um hóttanir, sum verða settar fram móti varda persóninum við privata bústaðin, á veg til og úr arbeiði, í sambandi við privat innkeyp, gongutúrar o.a.</p>
<p>Ásetingin  fevnir  vanliga  eisini  um  hóttanir,  sum  verða  settar  fram  á  privatari  telefon, postadressu, teldupostadressu ella á ein vanga á sosialu miðlunum ella tílíkt, tí hetta má metast at verða settar fram á privata økinum, sama um vardi persónurin er til arbeiðis ella ikki.</p>
<p>Hóttanir,  sum  verða  settar  framar  móti  næstringum  hjá  varda  persóninum,  her  íroknað hjúnafelagi ella barn, t.d. tí hesin persónur opnar hurðina ella tekur telefonina, er eisini fevnd av skerpandi umstøðunum.</p>
<p>Hóttanir,  sum  verða  settar  fram  alment,  men  ikki  móti  varda  persóninum,  t.d.  á  alnótini,  í miðlunum ella lí</p>
<p>Í sambandi við týðingin av Kapitli 14 hevur spurningurin um, hvussu “<em type="italic">offentlig tjeneste eller </em></p>
<p><em type="italic">hverv</em>” best kann týðast, verið reistur. Málráðið metir ikki, at tey kunnu finna nakra betri orðing </p>
<p>enn “<em type="italic">almenn tænasta ella starv</em>”. Hetta er tískil orðingin, ið verður nýtt.  </p>
<p xml:lang="nob"><em type="italic">§ 124, stk. 1 </em></p>
<p>Sambært ásetingini er revsingin fyri at flýggja sum handtikin ella fongslaður sekt ella fongsul í  upp  til  2  ár.  Broytingin  inniber,  at  tann,  sum  er  varðhaldsfongslaður  sambært  §  35  í útlendingalógini ella frælsisskerdur sambært § 36 í útlendingalógini, er undantikin  hesum.</p>
<p>Broytingin  er  bert  ein  staðfesting  av  verandi  rættarstøðu,  har  tað  framgongur  av viðmerkingunum til § 124, stk. 1, at hesi eru undantikin.</p>
<p>21 / 26 Ivi var um, hvussu “<em type="italic">flygte</em>” best verður týtt, og um vit skuldu brúka “<em type="italic">rýma</em>” ella “<em type="italic">flýggja”</em>. Til hetta hevur Málráðið svara: “<em type="italic"> </em>Ein vissur merkingarmunur er millum <em type="italic">flygte</em> og <em type="italic">undvige</em>, sjálvt um merkingarnar umskarast (<em type="italic">fangen flygtede fra fængslet</em> : <em type="italic">fangen undveg fra fænglet</em>). Um tann merkingarmunurin hevur týdning fyri hasa lógina, eitt nú revsingar, veit eg ikki. Hevur tað ikki løgfrøðiligan týdning, er eingin grund at gera mun millum <em type="italic">flýggja</em> og <em type="italic">rýma</em>, men eftir míni fatan merkja tey ikki altíð tað sama. Tá ið sagt verður, at handverkarar rýma úr Føroyum, tí teir tjena meira aðrastaðni, ber neyvan til at siga, at teir rýma undan nøkrum, men kanska heldur til nakað. Ein munur millum hasi orðini er, at vit vanliga flýggja undan onkrum, meðan tað ikki altíð er galdandi fyri rýma.” <em type="italic"> </em></p>
<p>Vit hava tí valt at nýta “<em type="italic">flýggjar</em>” í hesum førinum, av tí at her er talan um at flýggja undan onkrum.  </p>
<p xml:lang="dan"><em type="italic">Til § 124, stk. 2 </em></p>
<p xml:lang="dan">Her var spurningurin, hvussu best verður týtt “<em type="italic">hjælper en sådan person at undvige</em>” og “<em type="italic">den </em></p>
<p><em type="italic">undvegne</em>”.  Her  er  talan  um  at  rýma  til  nakað.  Málráðið  metti,  at  ein  neyvari  týðing  av </p>
<p>“<em type="italic">undvige</em>” hevði kanska verið “<em type="italic">sleppa til rýmingar</em>”. Vit hava tí nýtt “<em type="italic">sleppa til rýmingar” </em> og “<em type="italic">tann rýmda” </em>í hesum førinum. <em type="bold"> </em></p>
<p xml:lang="nob"><em type="italic">§ 124, stk. 4</em> </p>
<p>Ásetingin viðvíkur forboðnum ímóti av órøttum at hava fartelefon ella slíka samskiftisútgerð í hondunum, tá ið ein sum handtikin ella fongslaður situr í varðhaldi ella afturlatnum fongsli.</p>
<p>Broytingin  inniber,  at  tann  sum  er  trygdarvarðhaldsfongslaður,  verður tikin  uppí.  Harafturat verða varðhaldsfangar, sum eru frælsisskerdir, á stovni ella tílíkt uttan fyri kriminalforsorgina, tiknir upp í ásetingina.</p>
<p xml:lang="nob"><em type="italic">§ 124, stk. 5 </em> </p>
<p>Broytingin inniber, at tað verður útgreinað gjøllari, hvørjar persónar § 124, stk. 1–3 er galdandi fyri.</p>
<p xml:lang="vep"><em type="italic">§ 127</em> </p>
<p>Av  tí  at  Føroyar  ikki  hava  eitt  hervald  og  greitt  hava  meldað  út,  at  tað  ikki  er  ynskiligt  við einum hervaldi í Føroyum, er ásetingin strikað. Hetta  hevur  við  sær,  at  fólk,  sum  sleppa  sær  undan  herskyldu  í  Danmark,  ikki  kunnu rættarsøkjast ella revsast í Føroyum.  Hinvegin kunnu tey verða útflýggjað til rættargongd í Danmark.</p>
<p xml:lang="nno"><em type="italic">Til § 128</em> </p>
<p>Ivi var um, hvussu “<em type="italic">Den, som foretager hvervning til fremmed væbnet styrke</em>” best kundi týðast. Her kom Málráðið við uppskotinum: “<em type="italic">útvega fólk til fremmand (vápnað) herlið</em>”. </p>
<p xml:lang="nno"><em type="italic">Til § 129 a</em> </p>
<p>22 / 26 Ivi  var um,  hvussu  “<em type="italic">bevidst  usande  gengivelser</em> <em type="italic">eller</em> <em type="italic">falske  citater</em>” skuldi týðast. Málráðið kom  við  uppskotinum:  “<em type="italic">tilvitað  ósannar  endurgevingar/endurgávur  ella  følsk  sitat/falskar </em></p>
<p><em type="italic">endurtøkur”</em>.<em type="italic"> </em></p>
<p>Valt varð at nýta: “<em type="italic">Tilvitað ósannar endurgevingar ella falskar endurtøkur”. </em></p>
<p xml:lang="dan"><em type="italic">Til § 132, stk. 1 </em></p>
<p>Ásetingin er um ólógliga nýtslu av eyðkenni, sum viðvíkur hjálp til særd ella sjúk í kríggi.  Í danska  tekstinum  stendur:  <span type="quote" xml:lang="dan">“kendetegn  eller  betegnelse,  som  er  forbeholdt  personer, indretninger og materiel, der er bestemt til at yde hjælp til sårede eller syge i krig”</span>.  Orðingin kemur frá gomlum konventiónum.  Spurningurin var, hvussu ”<em type="italic">indretning og materiel</em>” skuldi týðast.   Við ”<em type="italic">materiel</em>” meinast í hesum høpi við tekniska ella mekaniska útgerð, tað kann ofta vera </p>
<p>talan  um  akfør, tok o.tíl.,  við  ”<em type="italic">indretning</em>”  meinast  ein  lut,  sum  hevur  eina  serliga  tekniska funktión.  Vit hava umhugsað <span type="quote">”útbúnað og útgerð”</span>, men eru i iva um rætta týdningin av hesum orðum, og um hetta samsvarar við donsku orðini? Til hetta svaraði Málráðið: ”Eg fari at halda, at <em type="italic">útbúnaður</em> <em type="italic">og</em> <em type="italic">útgerð</em> er í lagi sum týðing av <em type="italic">indretning og materiel</em>, sjálvt um <em type="italic">útbúnaður</em> og <em type="italic">útgerð</em> næstan eru samheiti. <em type="italic">Útbúnaður</em> er sbrt. FO 'tað sum ein er útgjørdur við, tað sum hoyrir til e-t, útgerð, reiðskapur, amboð, tól o.tíl.’, og <em type="italic">útgerð</em> er 'útbúnaður á t.d. skipi, báti o.tíl., hentleikar, reiðskapur, amboð, tól', so eingin ivi skuldi verið um, at <em type="italic">útbúnaður</em> og <em type="italic">útgerð</em>  fata  um  tað  sama  sum <em type="italic">indretning</em>  og <em type="italic">materiel</em>  (lutir,  sum  hava  serliga  tekniska funktión og tekniskt og mekaniskt útstýr). </p>
<p xml:lang="nno"><em type="bold">Til nr. 2. </em></p>
<p xml:lang="vep"><em type="italic">§ 138</em> </p>
<p xml:lang="dan">Spurningurin var, hvussu <em type="italic">“den,</em> <em type="italic">som bringer sig i beruset tilstand</em>” skuldi týðast. Málráðið skeyt </p>
<p>upp  “<em type="italic">tann,</em> <em type="italic">sum  av  egnum  ávum  gerst  drukkin/rúsaður</em>  ella <em type="italic">av  egnum  ávum  verður </em></p>
<p><em type="italic">drukkin/rúsaður</em>?  </p>
<p>Hetta varð týtt til: “<em type="italic">tann,</em> <em type="italic">sum av egnum ávum gerst rúsaður”.</em> </p>
<p xml:lang="nno"><em type="bold">Til nr. 3</em> </p>
<p xml:lang="nob"><em type="italic">§ 157 a, stk. 2, nr. 3 </em></p>
<p>§ 157 viðvíkur píning (tortur). Í § 157, stk. 2, nr. 3 eru <span type="quote" xml:lang="tur">“brek”</span> og <span type="quote">“kynsligur samleiki”</span> løgd aftur at rasu, húðarliti, tjóðskaparligum ella etniskum uppruna ella trúgv.</p>
<p>Broytingin hongur saman við broytingini, sum varð gjørd í kapitli 27, og vóru persónar, sum bera brek, tá tikin við eftir áheitan frá MEGD.</p>
<p>Tað eru somu atlit sum í 266b, sum gera seg galdandi í § 157a, stk. 2, nr. 3, og tað verður tí mett rættast at broyta § 157 a, so lóggávan sa</p>
<p xml:lang="nno"><em type="bold">Til nr. 4 </em></p>
<p xml:lang="nob"><em type="italic">§ 164, stk. 4</em> </p>
<p>§ 164, stk. 1 viðvíkur tí, sum gevur almennum myndugleika ósannar upplýsingar við tilætlan, at  ein  ósekur  harvið  skal  verða  skuldsettur,  dømdur  ella  geva  seg  undir  revsirættarliga rættarfylgju fyri revsiverd viðurskifti.</p>
<p>23 / 26 Broytingin inniber, at eitt nýtt stk. 4 verður innsett, har tað verður ásett, at tá ið revsing skal ásetast,  skal  dentur  leggjast  á  karakterin  á  teimum  revsiverdu  viðurskiftunum,  sum  óbeinu upplýsingarnar  snúgva  seg  um,  á  umstøðurnar,  tá  ið  upplýsingarnar  vórðu  givnar,  og  á  ta eyðmýking, sum er knýtt at tí at lata upplýsingarnar.</p>
<p>Tá ið revsing skal ásetast, skal millum annað dentur leggjast á hesar umstøður: Hvussu grovt brotsverkið  er,  sum  falska  ákæran  viðvíkur,  um  fráboðanin  um  brotsverkið  hevur  havt skuldseting, varðhaldsfongsling, rannsakan ella likamsinntriv við sær, hvørjar avleiðingar hava verið hjá tí órættaða, er viðkomandi dømdur, ella kundi hann verið dømdur fyri brotsverkið, herundir um  vandi  var  fyri at  missa  verandi  starv ella  missa  foreldramyndugleikan  yvir  ella samveru við barn, og um tann, sum hevur meldað, hevur hildið fast í fráboðanina í eitt longri tíðarskeið.</p>
<p>Broytingin  í  §  164  hongur  serliga  saman  við  følskum  ákærum  um  neyðtøku  og  kynsligt brotsverk móti børnum.  Hesi  mál  hava  í  nógvum  førum  fá  ítøkilig  prógv  og  standa  ofta  orð  móti  orði.  Kanningar  í Danmark hava víst, at tað er trupult at síggja mun á sonnum og følskum ákærum um neyðtøku, og at tann falskt ákærdi tí er í vanda fyri at koma undir eina sera víðfevnda rannsakan. Tann ákærdi er eisini  í  vanda  fyri  at fáa eina  langa  fongsulsrevsing. Harumframt er tann ákærdi  í tílíkum máli ofta fyri umfatandi stigma í samfelagnum, eisini hóast tað seinni kemur fram, at ákæran var følsk.</p>
<p xml:lang="nno"><em type="bold">Til nr. 7 </em></p>
<p xml:lang="nob"><em type="italic">§ 290, stk. 1</em> </p>
<p>Broytingin er ein tilvísing til nýggju ásetingina um hvítvask í § 290 a.</p>
<p xml:lang="nno"><em type="bold">Til nr. 8 </em></p>
<p xml:lang="nob"><em type="italic">§ 290, stk. 2 </em></p>
<p>Talan er bert um eina tøkniliga broyting, soleiðis at orðaljóðið í ásetingini samvarar við § 290 a, stk. 2.</p>
<p xml:lang="nno"><em type="bold">Til nr. 9</em> </p>
<p xml:lang="ron"><em type="italic">§ 290 a </em></p>
<p>Ásetingin  er  ein  nýggj  áseting  um  hvítvask  og  ger  ymiskar  gerðir  brotsligar,  sum  í  dag  eru fevndar av ásetingini í § 290 viðvíkjandi fæloynd (hæleri). Harafturat verður økið víðkað til eisini at fevna um hvítvask av vinningi av egnari revsiverdari gerð, sokallað sjálvhvítvask.</p>
<p>Ásetingin ger sostatt ávísar gerðir viðvíkjandi vinninginum av einum revsiverdum lógarbroti brotsligar (undanbrotsverk). Tað eru bert gerðir, sum eru gjørdar eftir undanbrotsverkið, su m eru fevndar av ásetingini. Gerðir gjørdar áðrenn hetta kunnu í staðin revsast sum viðvirkan, um neyðug tilætlan er til tess. Tað kann eisini revsast fyri viðvirkan, um tað undan fullgerðini av undanbrotsverkinum er gjørd avtala um, at viðkomandi aftaná skal hvítvaska vinningin.</p>
<p>Ásetingin  viðvíkur  hvítvaski,  ið  beinleiðis  ella  óbeinleiðis  er  vinningur  av  revsiverdum lógarbroti.</p>
<p>Tað  krevst  ikki,  at  nakar  er  dømdur  ella  kann  dømast  fyri  undanbrotsverkið.  Tað  er  heldur einki krav um, at tað skal kunna prógvast, hvørjum undanbrotsverki vinningurin stavar frá. Tað  er nóg mikið til at kunna døma fyri hvítvasking, um tað kann prógvast, at vinningurin stavar frá einum ella fleiri revsiverdum lógarbrotum. Um tað ikki verður mett prógvað, at vinningurin</p>
<p>24 / 26 stavar frá einum ella fleiri revsiverdum lógarbrotum, kann tað dømast fyri roynd at hvítvaska, um ákærdi hevði tilætlan til, at vinningurin stavaði frá einum revsiverdum lógarbroti.</p>
<p>Ásetingin  fevnir  eisini  um  revsiverd  lógarbrot  gjørd  í  øðrum  londum,  eisini  um undanbrotsverkið  ikki  er  undirgivið  revsimyndugleika  ríkisins.    Tað  er  nóg  mikið,  at undanbrotsverkið  hevði  verið  revsivert  eftir  føroyskum  rætti,  um  líknandi  gerð  varð  gjørd  í Føroyum.</p>
<p>Ásetingin viðvíkur øllum vinningi av revsiverdum lógarbroti, heruppií surrogat og fruktir av hesum, t.d. rentur.</p>
<p>Ásetingin miðar tó eftir hvítvaski av peningi. Hetta er galdandi bæði tá ið beinleiðis vinningurin av undanbrotsverki er peningur, og tá ið vinningurin av øðrum enn peningi er gjørdur um til pening, sum síðan verður hvítvaskaður. Peningur skal skiljast sum tað, sum vanliga er góðtikið sum gjaldsmiðlar í ein ella fleiri londum. Peningur er bæði reiðupeningur og innistandandi á kontu.  Tykisgjaldsmiðlar, sum t.d. bitcoin, eru ikki at rokna sum peningur í mun til hesa áseting.</p>
<p>Ásetingin miðar ikki eftir fyrsta umsetningi til pening ella aðra handfaring av vinningi, sum er annað  enn  peningur.  Hetta  er  t.d.  galdandi  fyri  keyp,  sølu  ella  útleiging  av  lutum,  sum  eru stolnir ella aðramáta fingnir til vega við revsiverdum lógarbroti. Hesar gerðir kunnu í staðin revsast  fyri  fæloynd,  tá  ið  gerðin  er  gjørd  av  einum  persóni,  sum  ikki  hevur  viðvirkað  í undanbrotsverkinum.</p>
<p>Tað sama er galdandi  í teimum  førum,  har  lutir vera broyttir  fyri at krógva, at teir stava  frá lógarbroti.</p>
<p>Hinvegin kann henda áseting nýtast í mun til eftirfylgjandi hvítvasksgerðir.</p>
<p>Innseting  av  peningi  á  eina  kontu  ella  flyting  ímillum  vanligar  kontur,  t.d.  lønarkontu  og budgetkontu,  sum  hoyra  til  sama  persón,  er  ikki  fevnt  av  ásetingini.  Hinvegin  er  flyting  til kontu hjá einum øðrum persóni ella kontu í einum øðrum landi fevnd, um hetta hendir fyri at krógva ella hylja ólógliga upprunan. Tað sama er galdandi fyri investeringar av peningi.</p>
<p xml:lang="nno"><em type="bold">Til § 2 </em></p>
<p xml:lang="nob">Vanlig gildiskoma</p>
<p xml:lang="isl">Navn á stjórnarráði, dagfesting.</p>
<p xml:lang="isl"><em type="bold">Navn á landsstýrismanni </em></p>
<p>landsstýrismaður</p>
<p>/ Navn á embætisfólki</p>
<p xml:lang="vep">25 / 26</p>
<p><em type="bold">Yvirlit yvir fylgiskjøl: </em></p>
<p xml:lang="est">Fylgiskjal 1: Javntekstur Fylgiskjal 2:  Fylgiskjal 3:</p>
<p xml:lang="vep">26 / 26</p>
</body></document>