<document xml:lang="fao" id="no_id"><header><title/><genre code="admin"/><author><unknown/></author><wordcount>995</wordcount><conversion_status type="standard"/><availability><license type="standard"/></availability><multilingual/><origFileName>løgbiti-10-fíggjarlógargongdin-frá-byrjan-til-enda.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Fíggjarlógargongdin – frá byrjan til enda</p>
<p xml:lang="nob">SK R</p>
<p xml:lang="est">IV</p>
<p xml:lang="fin">SM ÍÐ</p>
<p xml:lang="est">L Ø G M A N S S K R I V S T O VA N</p>
<p xml:lang="nno"><em type="bold">Lógartænastan januar 2019 </em></p>
<p xml:lang="nob">Løgbiti nr. 10</p>
<p xml:lang="spa">Løgbitar</p>
<p>Ætlanin við løgbitunum er stutt at lýsa nøkur yvirskipað løgfrøðilig ella faklig evni, sum tað er gott at hava sum undirstøði, tá ein lóg ella aðrar rættarreglur skulu gerast.</p>
<p xml:lang="isl">Løgbitarnir eru eitt leiðbeinandi ískoyti til rundskrivið um lógarsmíð.</p>
<p>Løgbitarnir eru gjørdir í samráð við tey stjórnarráð ella myndugleikar, sum hava serligan kunnleika innan økið, sum løgbitin viðvíkur.</p>
<p xml:lang="fin">Nella Festirstein</p>
<p xml:lang="isl">Deildarstjóri á lógartænastuni2</p>
<p xml:lang="spa"><em type="italic">Løgbitar </em></p>
<p xml:lang="nob"><em type="bold">Løgbiti nr. 10 </em></p>
<p><em type="bold">Fíggjarlógargongdin – frá byrjan til enda </em></p>
<p><em type="bold">Hvat er Fíggjarlógin? </em>Fíggjarlógin er grundarlag undir virkseminum hjá landinum í einum fíggjarári. </p>
<p>Fíggjarlóg, fíggjarlógaruppseting, játtanarsløg og viðmerkingar eru týðandi amboð hjá løgtinginum at stýra, ávirka og raðfesta útreiðslur og inntøkur landsins og eru við til at áseta, hvørjar heimildir, skyldur og hvørja ábyrgd ein landsstýrismaður hevur viðvíkjandi umsiting av játtanum.</p>
<p>Fíggjarlógin er eisini týðandi miðil til at kunna almenningin um politiskar avgerðir.</p>
<p>Fíggjarlógin, sum verður samtykt av Løgtinginum, er samanteljing av fleiri hundrað játtanum.</p>
<p><em type="bold">Tíðargongdin frá játtanarkørmum til </em><em type="bold">grannskoðan av landsroknskapinum </em>Tað ganga nærum 3 ár frá, at arbeiðið við játtanarkørmum byrjar tíðliga 1. árið, til lands roknskapurin er grannskoðaður seint 3. árið. Hetta endurtekur seg, soleiðis at á hvørjum ári verður arbeitt við roknskapar- og grannskoðanarmálum viðvíkjandi farna ári, játtanar eftirlit við nýtslu og eykajáttanaruppskotum í fíggjarárinum og játtanarkørmum og fíggjarlógaruppskoti fyri komandi ár. </p>
<p xml:lang="isl"><em type="bold">Ár 1 </em></p>
<p xml:lang="isl"><em type="bold">Ár 2 </em></p>
<p xml:lang="isl"><em type="bold">Ár 3 </em></p>
<p>Játtanarkarmar Fíggjarlóg Nýtsla Eykajáttanir Roknskapur Grannskoðan <em type="bold">1. Játtanarkarmar </em></p>
<p>Byrjað verður í februar við arbeiðnum hjá umsitingini og politisku skipanini av játtanarkørmunum fyri komandi ár. Sambært játtanarskipanini skal uppskot til samtyktar um játtanarkarmar verða lagt fyri Løgtingið innan 1. apríl. Í viðmerkingunum til uppskot til samtyktar eru framskrivingar fyri 5 ár.</p>
<p>Saman við játtanarkørmunum verður løgd Búskaparfrágreiðing I um búskaparstøðuna og útlit, um fíggjarstøðuna í samlaða almenna geiranum, framskrivingarfortreytir, framskrivaðar játtanir og ætlað inntøku- og útreiðslutiltøk.</p>
<p>Vanliga verða játtanarkarmarnir samtyktir í mai.3</p>
<p><em type="italic">Løgbitar </em><em type="bold">2. Fíggjarlógaruppskot </em>Byrjað verður við arbeiðnum hjá umsitingini og politisku skipanini av fíggjarlógaruppskotinum beint eftir, at játtanarkarmarnir eru samtyktir, men gongd kemur ikki veruliga á arbeiðið fyrrenn í seinnu helvt av august. Fíggjarlógaruppskotið skal í stóran mun endurspegla samtyktu játtanarkarmarnar. Sambært stýrisskipanini skal uppskot til løgtingsfíggjarlóg verða lagt fyri Løgtingið innan 1. oktober. </p>
<p>Saman við fíggjarlógaruppskotinum verður løgd Búskaparfrágreiðing II um búskaparstøðuna, innihaldið í uppskotinum og játtanareftirlit.</p>
<p>Lógaruppskot um neyðuga fylgilóggávu skulu leggjast fyri Løgtingið í seinasta lagi samstundis sum fíggjarlógaruppskotið. <em type="bold">3. Dagførd fíggjarlóg </em>Sum onnur løgtingslógaruppskot fær fíggjarlógaruppskotið 3 viðgerðir í Løgtinginum. </p>
<p>Eftir fyrstu viðgerð verður tað beint í Fíggjarnevndina. Fíggjarnevndin hevur fíggjar lógar-uppskotið til viðgerðar í góðar 2 mánaðir, áðrenn álit verður skrivað í løgtingsmálinum, og málið fer víðari til 2. og 3. viðgerð í Løgtinginum.</p>
<p>Eftir at fíggjarlógin er samtykt við 3. viðgerð, skal hon staðfestast av Løgmanni og kunn gerast innan árslok, so hon kann fáa gildi 1. januar. Um tað ikki eru útlit til, at fíggjar lógin verður samtykt innan árslok, skal bráðfeingis játtanarlóg leggjast fyri</p>
<p>Løgtingið. Hon heimilar landsstýrinum at hava inntøkur og halda útreiðslur á verandi bundnum virksemisstigi, inntil fíggjarlógin er samtykt. Í tíðarskeiðnum fram til samtyktu fíggjarlógina er ikki loyvt at fara undir nakað nýtt virksemi.</p>
<p>Eftir at fíggjarlógin er samtykt, samanskrivar Fíggjarmálaráðið broytingarnar í Løg ting-inum, bæði játtanir og viðmerkingar, og uppruna fíggjarlógaruppskotið í eina dagførda fíggjarlóg. <em type="bold">4. Nýtsla og játtanareftirlit </em>Játtanirnar, sum eru veittar við fíggjarlógini, eru galdandi fyri alt fíggjarárið. Fíggjarárið fylgir kalendaraárinum frá 1. januar til 31. desember. Fyri inntøkujáttanir er galdandi, at játtanarupphæddin er meting av inntøkunum í fíggjarárinum. Fyri útreiðslujáttanir er gald andi, at játtanarupphæddin er loftið fyri, hvat útreiðslurnar kunnu vera í fíggjarárinum. </p>
<p>Hvønn mánað skulu stovnsleiðarar, sum varða av játtan, góðkenna, at nýtslan er í samsvari við játtan. Um ikki skal tað viðmerkjast. Stjórnarráðini góðkenna hvønn mánað fyri teirra lands stýris mannagrein, at heildarnýtslan er í samsvari við samlaðu játtanirnar. Stjórnarráðini viðgera møguligar viðmerkingar um frávik í játtanarnýtslu frá stovnsleiðarum og gera av saman við landsstýrismanninum, um neyðugt er við tiltøkum fyri at fáa hetta í rættlag. 4</p>
<p><em type="italic">Løgbitar </em><em type="bold">5. Eykajáttanir </em>Hóast meginregluna um, at veitt játtan er galdandi fyri alt fíggjarárið, so koma fyri óvæntaðar hendingar, sum hava við sær, at neyðugt verður við játtanarbroyting í fíggjarárinum. Sambært Stýrisskipanini kunnu umbønir um eykajáttan leggjast fyri </p>
<p>Løgtingið við eykajáttanarløgtingslóg.</p>
<p>Við árligum rundskrivi um eykajáttanir leggur Fíggjarmálaráðið upp til, at 2 umfør eru við eykajáttanum, á vári og á heysti. <em type="bold">6. Fíggjarnevndarskjøl og eykafíggjarlóg </em>Hevur tað skund at fremja játtanarbroyting, kann slík umbøn um eykajáttan við fíggjarnevndarskjali verða løgd fyri løgtingsins Fíggjarnevnd til støðutakan. </p>
<p>Innan 1. desember skal uppskot til eykafíggjarlóg, sum inniheldur samtyktu fíggjar-nevndar skjølini í fíggjarárinum, leggjast fyri Løgtingið. Samtykta eykafíggjar lógin er Løg tingsins góðkenning av samtyktu fíggjarnevndarskjølunum í fíggjar árinum.</p>
<p>Eykafíggjarlógin skal samtykkjast innan árslok. <em type="bold">7. Ráðførsluskjøl </em>Eisini er møguligt at venda sær til Fíggjarnevndina við ráðførsluskjali sambært §24 í Ting skipanini. Ráðførsluskjøl verða nýtt til at ráðføra seg við og fáa undirtøku frá fíggjar nevnd Løgtingsins til játtanarbroytingar, har játtanarupphæddin er óbroytt. Hetta er galdandi í slíkum førum, tá játtan ynskist at verða nýtt øðrvísi enn upplýst í kontuheiti og við merkingum til játtanina. <em type="bold">8. Landsroknskapur </em>Hóast fíggjarárið endar 31. desember, kunnu rokningar sambært stýriskipanini skrásetast upp á gamla árið fram til 1. apríl, men Gjaldstovan hevur við siðvenju framskundað hetta til 15. februar. Bert um størri og týðandi viðurskifti gera seg galdandi, verður skráseting á gamla árið framd eftir 15. februar. </p>
<p>Gjaldstovan ger og setur upp landsroknskapin. Sambært lóg um landsins almenna roknskaparhald skal landsroknskapurin leggjast fyri Løgtingið innan 1. juni. <em type="bold">9. Grannskoðan av landsroknskapinum </em>Eftir at landsroknskapurin er latin Løgtinginum, er hann til viðgerðar hjá Lands grann-skoðanini, sum ger frágreiðing um landsroknskapin. Innan 1. juni skulu landsstýrisfólkini lata Landsgrannskoðanini frágreiðing um frávik ímillum játtanar- og roknskapartøl. </p>
<p>Sambært lógini um grannskoðan av landsroknskapinum skal frágreiðingin um árs-roknskapin latast løgtingsgrannskoðarunum innan 1. september. Innan 1. desember skulu løgtingsgrannskoðararnir leggja fyri Løgtingið uppskot til samtyktar um góðkenning av landsroknskapinum saman við niðurstøðum og viðmerkingum sínum.5</p>
</body></document>
