<document xml:lang="fao" id="no_id"><header><title/><genre code="admin"/><author><unknown/></author><wordcount>6367</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2005.06 Alit I við tilmaeli um samsyning og eftirlon landsstyrismanna.pdf.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">Nevndin, sum skal gera tilmæli um samsýningar og eftirløn landsstýrismanna v.m. </em></p>
<p>FRÁGREIÐING OG TILMÆLI</p>
<p xml:lang="dan"><em type="bold">1. INNGANGUR</em>: </p>
<p>Við skrivi dagfest 26.10.2004 hevur Løgmansskrivstovan tilnevnt Páll Nielsen, Jákup Danielsen og Eyðbjørg Thorleifsson sum limir í nevndina, sum skal gera tilmæli til løgmann um samsýningar og eftirløn landsstýrismanna v.m.</p>
<p>Tilnevningin er farin fram sambært løgtingslóg nr. 77 frá 06.05.2003 um nevnd at geva løgmanni tilmæli um samsýningar og eftirløn landsstýrismanna v.m.</p>
<p>Nevndin hevur í sambandi við arbeiði sítt havt fund við løgmann og embætisfólk, har nevndin fekk handað reglugerð um fyriskipan nevndarinnar dagfest 22.10.04 umframt annað viðkomandi tilfar. Eisini hevur nevndin tosað við umboð fyri Fíggjarmálaráðið, um tørvin á samskipan av reglunum um eftirløn til ávikavist landsstýrismenn og løgtingslimir, umframt at nevndin hevur fingið upplýsingar frá Fíggjarmálaráðnum um dagførdu upphæddirnar, sum goldnar verða sum borðfæ og kostnaðarendurgjald.</p>
<p>Arbeiðssetningurin og tey atlit, sum nevndin skal hava, eru ásett í lógini og reglugerðini.</p>
<p>Tey atlit, sum nevndin skal hava í sambandi við tilmæli um samsýning v.m., eru lønarlagið í landinum yvirhøvur og teirri tign og ábyrgd, sum liggja í størvunum. Nevndin skal eisini, við muninum á lønarlagi í huga, javnmeta við, hvussu samsvarandi størv verða lønt í grannalondum okkara, umframt at nevndin eisini kann hava atlit at øðrum viðkomandi viðurskiftum.</p>
<p><em type="bold">2. SØGULIGA GONGDIN</em>. </p>
<p>Í 1948 varð sett í gildi løgtingslóg nr. 5 frá 14.05.1948, sum ásetti samsýning til løgmann og landsstýrismenninar.</p>
<p>Síðani eru javnan gjørdar broytingar í nevndu lóggávu.</p>
<p>Nevndin kann sum heild vísa til tilmæli (skjal B) í tingmáli nr. 90/1999, har trýmannanevndin, sum sett varð, hevur greitt rættuliga gjølla frá søguligu gongdini.</p>
<p><em type="bold">3.  VERANDI SKIPAN: </em></p>
<p>Reglurnar um samsýning, eftirløn v.m. til løgmann og landsstýrismenn eru í dag ásettar  í løgtingslóg nr. 10 frá 08.01.1993, sum seinast er broytt við løgtingslóg nr. 170 frá 21.12.2001.</p>
<p>Nevnda lóg hevur hesar høvuðsásetingar:</p>
<p>- samsýning til løgmann og landsstýrismenn - borðfæ til løgmann og landsstýrismenn - frían bústað og kostnaðarendurgjald - eftirløn - útgjald og javning - starvsreglur</p>
<p>Eftir galdandi lóg verður løgmaður samsýntur sambært 40. lønarflokki í tænastumannalógini og landsstýrismenninir sambært 38. lønarflokki í somu lóg.</p>
<p>Løgmaður fær borðfæ kr. 75.416,61 (upprunaliga kr. 60.000,00) árliga, og landsstýrismenn fáa kr.  25.138,87 (upprunaliga kr. 20.000,00), og hetta borðfæ er skattafrítt.</p>
<p>Ásetingarnar um kostnaðarendurgjald eru settar upp soleiðis, at ávís upphædd verður útgoldin árliga, alt eftir hvørjum parti av landinum landsstýrismaður býr.</p>
<p>Eftirlønaraldurin er 67 ár.</p>
<p>Egineftirlønin verður roknað sum partur av hægstu eftirløn í tí lønarflokki, landsstýrismenn eru løntir eftir, og eftir 7 ára starvstíð sum landsstýrismaður fær viðkomandi fulla eftirløn.</p>
<p><em type="bold">4. VIÐMERKINGAR TIL VERANDI SKIPAN </em></p>
<p>4.1. Samsýning til løgmann og landsstýrismenn</p>
<p>Viðvíkjandi samsýning løgmans og landsstýrismanna, so hevur áður verið víst á, at tað kann vera óheppið, at samsýningin er tengd at sáttmála, sum landsstýrið sjálvt skal samráðast um sum sáttmálapartur.</p>
<p>Hinvegin, so er ilt at ímynda sær eina skipan, har samsýningin ikki á ein ella annan hátt verður tengd at lønargongdini í samfelag okkara.</p>
<p>Sjálvt um samsýningin ikki beinleiðis varð tengd at lønartalvuni í einum ávísum sáttmála, so er tað lítið sannlíkt, at samsýningin ikki beinleiðis ella óbeinleiðis hevði verið ávirkað av gongdini í lønarlagnum hjá øðrum samfelagsbólkum, og tað metir nevndin eisini vera náttúrligt.</p>
<p>Nevndin heldur tí ikki, at serligar grundir tala fyri at broyta sjálva skipanina, soleiðis at samsýningarnar heilt verða loystar frá lønartalvuni í tænastumannasáttmálanum.</p>
<p>4.2. Borðfæ</p>
<p>Sum nevnt er niðanfyri, so er einki eftirlit við nýtsluni av borðfæi løgmans og landsstýrismanna og heldur ikki eru nøkur hagtøl yvir, hvat peningurin verður brúktur til.</p>
<p>Hóast nevndin heldur, at gjøgnumskygni eigur at vera galdandi fyri peninganýtsluna hjá okkara landsstýrisumboðum, so heldur nevndin kortini, at løgmaður og landsstýrismenninir eiga at varðveita eitt ávíst borðfæ.</p>
<p>Nevndin heldur tó, at borðfæið eigur at verða lækkað, m.a. við atliti til at eingi hagtøl eru fyri nýtsluna av hesum peningi og at mælt verður til, at bæði samsýningin og kostnaðarendurgjaldið verður hækkað.</p>
<p>4.3. Fríur bústaður og kostnaðarendurgjald</p>
<p>Greitt er, at neyðugt er at broyta ásetingarnar um kostnaðarendurgjald fyri tey landsstýrisumboð, sum ikki hava frí hús í Tórshavn, m.a. orsakað av broyttu ferðamøguleikinum eitt nú til Vágarnar.</p>
<p>Skilnaðurin millum Suðurstreymoy og Norðurstreymoy kann tykjast nakað tilvildarligur, tá vit m.a. hava í huga, at Kollafjørður nú er partur av Tórshavnar kommunu, og bussleiðin hjá kommununi nú eisini røkkur til Kollafjarðar.</p>
<p>Hinvegin vildi tað verið trupult at grundgivið fyri at gjørt skilnað millum kostnaðarendurgjaldið hjá landsstýrismanni, sum býr í Kollafirði og t.d. í Leynum, um lógin framvegis skuldi havt ásetingar um fast krónutal alt eftir hvar í landinum, landsstýrismaður hevur bústað sín.</p>
<p>Nevndin heldur at her eigur at verði umhugsað heilt at broyta ásetingina, soleiðis at kostnaðarendurgjaldið í størri mun hevur atlit til veruligu ferðaútreiðslurnar, soleiðis sum nevndin hevur mælt til niðanfyri (sí 6.3.1)</p>
<p>4.4. Eftirløn</p>
<p>Sum nevnt omanfyri, so er eftirlønaraldurin 67 ár.</p>
<p>Eftirlønarskipanin fylgir partvíst tænastumannaeftirlønarskipanini, men meðan tænastumenn vinna sær rætt til fulla eftirløn aftan á 37 ára starvstíð, so vinna landsstýrismenn sær hendan rætt eftir 7 árum í landsstýrissessinum.</p>
<p>Fyrrverandi landsstýrismenn, sum fáa samsýning sum løgtingslimir, fáa ikki samstundis landsstýrismannaeftirløn.</p>
<p>Um persónur bæði hevur verið løgmaður og landsstýrismaður, so fær viðkomandi bert eftirløn sum løgmaður.</p>
<p>Lógin hevur eisini ásetingar um hjúnafelagaeftirløn (§ 4) og um barnaeftirløn (§ 5).</p>
<p>Um vit samanbera við eftirlønina hjá tingmonnum, so fáa hesir rætt til eftirløn, tá teir hava sitið á tingið samanlagt 1 ár, meðan tingmenn hava rætt til hægstu egineftirlønina, tá teir  hava havt sæti á tingi í 16 ár ella meira (<em type="italic">grein 4 í Ll nr. 12 frá 18. feruar 1999 um </em></p>
<p><em type="italic">samsýning og eftirløn løgtingsmanna</em>). </p>
<p>Hægsta egineftirlønin hjá tingmonnum er 60 % av eftirlønargevandi lønini í 34. lønarflokki, meðan landsstýrismenn, sum hava vunnið sær rætt til fulla eftirløn, fáa 75 % av hægstu eftirlønini í tí lønarflokki, teir eru løntir eftir.</p>
<p>Undir serligum umstøðum kann tingmaður fáa eftirløn frá 60 ára aldri, eins og hesir kunnu</p>
<p>Tingmaður, sum í borgarliga starvi sínum er tænastumaður, vinnur sær rætt til eftirløn, bæði sum tingmaður og sum tænastumaður, tó soleiðis at meginreglan er hon, at samlaða egineftirlønin ikki kann fara upp um hægstu egineftirlønina, sum kann fáast sambært løgtingslóg um tænastumannaeftirlønir (<em type="italic">grein 7, stk. 1 og 3 í Ll nr. 12 frá 18. feruar 1999 um samsýning </em></p>
<p><em type="italic">og eftirløn løgtingsmanna</em>). </p>
<p>Fyrrverandi landsstýrismaður, sum eisini hevur vunnið sær rætt til tænastumannaeftirløn ella løgtingslimaeftirløn, hevur bert rætt til ta hægstu eftirlønina <em type="italic">( grein 3, stk. 4 í Ll.nr. 10 </em></p>
<p><em type="italic">frá 8. januar 1993 um samsýning og eftirløn landsstýrismanna v.m. við seinni broytingum</em>). </p>
<p><em type="bold">5.  SKIPANIN Í GRANNALONDUM OKKARA </em></p>
<p>5.1. Skipanin í Danmark</p>
<p>Eins og í Føroyum er ásetingin av samsýning til forsætismálaráðharran og hinar ráðharrarnar í Danmark tengd at lønartalvuni hjá tænastumonnunum, og sama er galdandi viðvíkj- andi eftirlønini.</p>
<p>Grundupphæddin, sum ráðharrar fáa árliga er  kr. 924.850,00 (tøl frá 2004), og samsýningin hjá forsætismálaráðharranum er 125 % av nevndu grundupphædd, t.v.s. kr. 1.156.062,50 árliga. Uttanríkismálaráðharrin og fíggjarmálaráðharrin fáa eina upphædd, sum svarar til 110 % av grundupphæddina ella kr. 1.017.335,00 árliga.</p>
<p>Í Danmark fáa ráðharrarnir frían bústað og kostnaðarendurgjald eftir somu reglum, sum galdandi eru fyri Fólkatingslimir.</p>
<p>Eftirlønin verður vunnin í mun til, hvussu leingi viðkomandi hevur verið ráðharri, og full eftirløn verður vunnin eftir 8 ára sæti í ráðharrasessinum.</p>
<p>5.2. Skipanin í Íslandi</p>
<p>Í Íslandi er skipanin hon, at 5-mannanevnd ásetir lønina hjá m.a. forseta Íslands, forsætismálaráðharranum  og hinum ráðharrunum.</p>
<p>Í viðmerkingunum til lønarásetingarnar, sum nevndin gjørdi í 1999 sæst, at nevndin beinleiðis vísir til tær lønarhækkingar, sum tænastumenn landsins høvdu fingið við sáttmálasamráðingunum í 1997, og  nevndin hækkar lønina hjá m.a. forsætismálaráðharranum og hinum ráðharrunum við sama prosenti.</p>
<p>Í 1999 var lønin hjá forsætismálaráðharra Íslands ásett til Ísl. Kr. 601.520,00 um mánaðin og hjá hinum ráðharrunum Ísl kr. 546.930,00 um mánaðin.</p>
<p>5.3. Skipanin í Noregi</p>
<p>Í Noreg verður samsýningin hjá  m.a. ráðharrum ásett av Stortingets lønkommisjon.</p>
<p>Í Noreg eru árligu samsýningarnar hjá Forsætismálaráðharranum NKR 1.220.000,00 og hjá hinum ráðharrunum NKR 836.000,00 (tøl frá 2004):</p>
<p><em type="bold">6.  UPPSKOT TIL BROYTINGAR Í ÁSETINGUNUM UM SAMSÝNINGAR V.M. </em></p>
<p>6.1. Samsýning løgmans og landsstýrismanna</p>
<p>Nevndin er samd um, at løgmaður eigur at fáa eina samsýning, sum er hægri enn lønin við ískoyti, sum hægstlønta embætisfólk hansara á løgmansskrivstovuni fær.</p>
<p>Somuleiðis heldur nevndin, at landsstýrismenninir eiga at fáa eina samsýning, sum er hægri enn tann løn við ískoytum, sum aðalstjórarnir fáa.</p>
<p>Grundgevingin fyri hesari meting er m.a. tann, at løgmaður og landsstýrismenninir røkja eitt starv, sum í tign og ábyrgd liggur omanfyri embætisfólkini.</p>
<p>Tað er tí náttúrligt, at ávikavist løgmaður og landsstýrismenninir fáa eina samsýning, sum liggur omanfyri lønina hjá teimum starvsfólkum, sum teir varða av.</p>
<p>Eisini vísir nevndin á, at í t.d. Danmark er samsýningin hjá forsætismálaráðharranum og hinum ráðharrunum nakað væl hægri enn lønin hjá hægstu embætismonnum á viðkomandi ráðharrastovu.</p>
<p>Nevndin er greið yvir, at um hetta uppskot verður framt í verki, so fer tað at geva løgmanni og landsstýrismonnunum eina rættuliga stóra eyka hækking í samsýning teirra, sum kemur afturat vanligu hækkingunum sambært tænastumannalønunum, n</p>
<p>Av nevndu orsøk heldur nevndin ikki, at ein so stór hækking í samsýningini eigur at verða framd í einum, og tí verður mælt til, at hækkingin verður framd stigvíst yvir t.d. 4 ár,  sjálvt um hækkingin í samsýningini skal samanhaldast við uppskotið um lækking í upphæddini, sum skal gjaldast sum borðfæ.</p>
<p>Hóast okkara fólkavaldu politikarar eiga at hava somu atlit sum partarnir á arbeiðsmarknaðinum, tá talan er um gongdina í lønarlagnum, so má helst staðfestast, at samanbera vit lønina hjá hægstu embætisfólkum í miðfyrisitingini við samsýningina hjá løgmanni og landsstýrismonnunum, so er ikki samsvar millum ta ábyrgd, sum løgmaður og landsstýrismenninir hava og samsýningina, sum teir fáa.</p>
<p>Mælt verður tí til, at grein 1, stk. 1 í Ll nr. 10. frá 8. januar 1993 <span type="quote">“um samsýning og eftirløn landsstýrismanna v.m.”</span> við seinni broytingum, verður orðað soleiðis:</p>
<p>            <em type="italic">§ 1. Samsýningin til løgmann og landsstýrismenn verður stigvíst hækkað soleiðis: </em>- <em type="italic">frá xx 2005 at rokna: Løgmaður fær eina samsýning, sum svarar til 103,75 % av </em></p>
<p><em type="italic">40. lønarflokki í tænastumannalógini. Frá sama degi fáa landsstýrismenninir eina samsýning, sum svarar til 89 % av  40. lønarflokki í somu lóg. </em></p>
<p>- <em type="italic">frá xx 2006 at rokna: Løgmaður fær eina samsýning, sum svarar til 107,5 % av 40. </em></p>
<p><em type="italic">lønarflokki í tænastumannalógini. Frá sama degi fáa landsstýrismenninir eina samsýning, sum svarar til 92,66 % av  40. lønarflokki í somu lóg. </em></p>
<p>- <em type="italic">frá xx 2007 at rokna: Løgmaður fær eina samsýning, sum svarar til 111,25 % av </em></p>
<p><em type="italic">40. lønarflokki í tænastumannalógini. Frá sama degi fáa landsstýrismenninir eina samsýning, sum svarar til 96,32 % av  40. lønarflokki í somu lóg. </em></p>
<p>- <em type="italic">frá xx 2008 at rokna: Løgmaður fær eina samsýning, sum svarar til 115 % av 40. </em></p>
<p><em type="italic">lønarflokki í tænastumannalógini. Frá sama degi fáa landsstýrismenninir eina samsýning, sum svarar til  40. lønarflokk í somu lóg.  </em></p>
<p>Hækkingarnar í mun til verandi samsýningar landsstýrismanna, og í mun til hægstløntu embætisfólk teirra, verða lýstar niðanfyri:</p>
<p>Verandi samsýningar og lønir (01.10.2004):</p>
<p>Mánaðarløn                  Ársløn</p>
<p><em type="bold">Løgmaður</em>                                             kr. 51.049,80                 kr. 612.597,60  ( 40. lønarflokkur)               </p>
<p><em type="bold">Landsstýrismenn </em>                                kr. 43.435,23                kr. 521.222,76  ( 38. lønarflokkur) </p>
<p><em type="bold">Løgmansstjórin</em>                                   kr. 51.049,80 </p>
<p>Viðbót   kr.   4.375,28                                                                kr. 55.425,08                 kr. 665.100,96 ( 40. lønarflokkur + viðbót)</p>
<p><em type="bold">Aðalstjórarnir</em>                                     kr. 46.498,71 </p>
<p>Viðbót   kr.   4.375,28                                                               kr. 50.873,99                 kr. 610.487,88 ( 38. lønarflokkur + viðbót)</p>
<p>Uppskot nevndarinnar (samsýning aftaná 4 ár við støði í lønartalvuni pr. 01.10.2004)</p>
<p>Mánaðarløn            Ársløn                                                 Hækking pr. md.                                                                                                                              (eftir 4 ár)</p>
<p><em type="bold">Løgmaður</em>             kr. 58.707,27          kr. 704.487,24  ( 115 % av 40. lønarflokki)              kr. 7.657,47  </p>
<p>aftaná 4 ár</p>
<p><em type="bold">Landsstýrismenn</em>  kr. 51.049,80         kr. 612.597,60  ( 40. lønarflokkur)                           kr. 7.614,57  </p>
<p>aftaná 4 ár</p>
<p>6.2. Borðfæ</p>
<p>Hugtakið borðfæ merkir sambært móðurmálsorðabókini “<em type="italic">peningur, ið fólk embætis síns </em></p>
<p><em type="italic">vegna hevur at sýna blíðskap fyri”</em>. </p>
<p>Nevndin heldur, at upphæddirnar, sum sambært verandi lóg verða latnar í borðfæi, eru rættuliga stórar, tá hugsað verður um, at Landsstýrið sum skilst rindar fyri meginpartin av teimum tiltøkum, sum verða fyriskipaði, tá t.d. løgmaður ella landsstýrismaður fáa fremmandar gestir.</p>
<p>Havast skal eisini í huga, at talan er um skattafría peningaveiting.</p>
<p>Meginreglan eigur eftir nevndarinnar meting at vera, at umboð fyri almennu myndugleikarnar, í so stóran mun sum tilber, eiga at verða undir somu skattareglum sum restin av borgarum landsins, og við atliti til at einki eftirlit er við nýtsluni av peninginum, sum verður latin í borðfæi, og at nevndin mælir til eina munandi hækking í samsýningini til løgmann og landsstýrismenninar, so heldur nevndin, at grundarlag er fyri at lækka upphæddirnar, sum verða latnar í borðfæi.</p>
<p>Nevndin mælir tí til,  at upphæddirnar, sum latnar verða í borðfæi verða lækkaðar, og at grein 1, stk. 2 í lógini verður orðað soleiðis:</p>
<p><em type="italic">               Stk.  2.  Løgmaður  fær  í borðfæi kr. 40.000,00 árliga og landsstýrismenn kr. 14.000,00 árliga. Borðfæið er skattafrítt. </em></p>
<p>Lækkingarnar í mun til verandi upphæddir verða vístar niðanfyri:</p>
<p>Upprunalig upphædd       Verandi borðfæ       Uppskot nevndarinnar     Lækking pr. ár</p>
<p><em type="bold">Løgmaður</em>               kr. 60.000,00 árliga         kr. 75.416,61               kr.  40.000,00 árliga                kr. 35.416,61   </p>
<p><em type="bold">Landsstýrismenn</em>   kr. 20.000,00  árliga         kr. 25.138,87               kr. 14.000,00 árliga                kr.  11.138,87 </p>
<p>6.3. Kostnaðarendurgjald</p>
<p>6.3.1. Teir landsstýrismenn, sum ikki velja at fáa frí hús í Tórshavn</p>
<p>Nevndin heldur, at broyttu ferðslumøguleikarnir hava gjørt tað neyðugt at gera broytingar í reglunum um kostnaðarendurgjald.</p>
<p>M.a. kann viðmerkjast, at Vágatunnilin er liðugur, og um uml. 1 ár verður Norðoyartunnilin  klárur at taka í nýtslu.</p>
<p>Bæði sambært orðingini av 1993-lógini og viðmerkingunum til hesa lóg sæst, at ásetingarnar av kostnaðarendurgjaldinum skal hava atlit til frástøðuna millum bústaðin hjá landsstýrismanninum og Tórshavn.</p>
<p>Landsstýrismaður, sum býr í Suðuroy, fer helst í flestu førum at velja at fáa frí hús í Tórshavn, tí verandi ferðamøguleikar gera tað trupult at búgva í Suðuroy og starvast í Tórshavn.</p>
<p>Hinvegin, so eru verandi ferðamøguleikar millum Tórshavn og t.d. Klaksvík og Sandoy so góðir, at tilber hjá landstýrismonnum, sum búgva á hesum støðum, at varðveita bústað sín og velja at fáa kostnaðarendurgjald í staðin fyri frí hús í Tórshavn.</p>
<p>Upphæddirnar, sum goldnar verða sum árligt kostnaðarendurgjald eru, eftir javningum sambært grein, 8 hesar:</p>
<p>Suðurstreymoy, undantikið Tórshavn, Argir, Hoyvík og Hvítanes        kr.   50.277,74 Norstreymoy                                                                                           kr.   69.131,89 Eysturoy                                                                                                   kr.   87.986,04 Sandoy/Vágar                                                                                    kr. 125.694,35 Aðrastaðni                                                                                      kr. 144.548,50</p>
<p>Nevndin heldur at reglurnar um kostnaðarendurgjald eiga at vera so greiðar og einfaldar, sum tilber, og tí mælir nevndin til, at grundreglan verður, at kostnaðarendurgjaldið skal roknast út eftir frástøðuni frá Tórshavn, við ávísum ískoyti, har gjaldast skal fyri koyring í tunnli við gjaldsskipan, og ha</p>
<p>Eftir uppskotinum verður kostnaðarendurgjaldið sostatt roknað út eftir: - fjarstøðu frá Tórshavn, roknað eftir samlaða vegastrekkinum, - lægsta haldi fyri ferðing í tunnli við gjaldsskipan (har tunnil við gjaldsskipan er á farleiðini), - ferðaseðlaprísi við Strandfaraskipum Landsins (har ikki er koyrandi til Tórshavn)</p>
<p>Við verandi uppskoti verður kostnaðarendurgjaldið lækkað hjá landsstýrismonnum, sum hava bústað nær Tórshavn, meðan talan verður um ávísa hækking hjá teimum landsstýrismonnum, har frástøðan millum Tórshavn og bústaðin er long. Tað, sum nevndin hevur lagt dent á, er at endurgjaldið verður roknað út eftir frástøðunum millum Tórshavn og bústaðin, og at skipanin harvið eisini verða meira rættvís.</p>
<p>Mælt verður til, at árliga grundupphæddin verður kr. 1.500 pr. km. fjarstøðu frá Tórshavn</p>
<p>Sambært gjaldsskipanini hjá P/F Vágatunlinum, so verður bert goldið fyri koyring annan vegin, og tí verður mælt til at ískoytisgjaldið her verður roknað út frá 240 ferðingum í tunnli árliga.</p>
<p>Ískoytisgjaldið fyri sigling við Strandfaraskipum Landsins skal eftir uppskotinum svara til 480 (sigling aftur og fram 240 dagar árliga) ferðir lægsta ferðaseðlaprís árliga við bili, frá ferjulegu, sum er næst bústaðnum, til Tórshavn ella til stað, har koyrandi er til Tórshavn.</p>
<p xml:lang="dan">DØMI.</p>
<p>Hetta merkir, at landsstýrismaður, sum t.d. býr í Hvannasundi, skal hava kostnaðarendurgjald eftir kilometurfrástøðu frá Hvannasundi til Klaksvíkar 9 km og frá Leirvík til Tórshavn, 66 km ella í alt 75 km, umframt  480 einkulttúrar við ferjuni á farleiðini Klaksvík/Leirvík.</p>
<p>Samlaða kostnaðarendurgjaldið verður í nevnda dømi: - 75 km x kr. 1.500,00 = kr. 112.500,00 -     480 túrar x 76,50       = -    36.720,00 (við verandi prísum er kostnaðurin fyri 10</p>
<p>túra kort kr. 765,00 fyri   vanligan  persónbil við førara)</p>
<p>Íalt árliga                                 kr. 149.220,00 avrundað til kr. 150.000,00 árliga</p>
<p>Har bilferja ikki siglir á farleiðini, har verður roknað við vanligum ferðafólkaprísi.</p>
<p>Støðan kann vera soleiðis, at neyðugt er at sigla við 2 skipum (tveimum farleiðum) hjá Strandfaraskipum Landsins fyri at koma til heimbygdina, og so skulu báðar hesar farleiðir takast við í útrokningina.</p>
<p>Mælt verður til, at frástøðurnar millum bygdirnar/býirnar verða brúktar, og tí er tað uttan týdning, hvar í bygdini/býnum landsstýrismaður býr, og tí verður heldur ikki neyðugt at rokna út frástøðurnar millum t.d. heimbygdina og sjálva ferjuleguna.</p>
<p>Frástøðurnar millum bygdir er máldar upp av Landsverki og eru tøkar hjá nevnda stovni, eins og frástøðurnar eru at síggja í telefonbókini.</p>
<p>Gjøldini fyri hald hjá Vágatunnlinum og ferðaseðlaprísirnir hjá Strandfaraskipum Landsins eru lýstir alment, og tí heldur nevndin, at skipanin, sum mælt verður til at seta í gildi, fer at vera løtt at umsita.</p>
<p>Nevndin mælir til at grein 1, stk. 4 í lógini verður orðað soleiðis:</p>
<p>            <em type="italic">Stk. 4. Í staðin fyri frí  hús kann landsstýrismaður fáa árligt kostnaðarendurgjald </em></p>
<p><em type="italic">             eftir bústaðnum soleiðis: </em></p>
<p>- <em type="italic">kr. 1.500,00 fyri hvønn kilometur frástøðu frá Tórshavn, roknað út eftir samlaða </em></p>
<p><em type="italic">vegastrekkinum, </em></p>
<p>- <em type="italic">Í teimum førum, har tunnil við gjaldsskipan er á farleiðini, har verður harumfamt </em></p>
<p><em type="italic">goldin upphædd svarandi til lægsta hald fyri 240 gjaldsskyldugar ferðingar í tunnlinum  árliga, </em></p>
<p>- <em type="italic">Har ikki er koyrandi til Tórshavn, verður harumframt goldin upphædd svarandi til  </em></p>
<p><em type="italic">lægsta gjald fyri 480 ferðingar  við bili, við Strandfaraskipum Landsins, millum ferjuhavn næst bústaðnum og fe</em></p>
<p><em type="italic">Kostnaðarendurgjaldið verður avrundað uppeftir til næstu kr. 1.000,00. </em></p>
<p><em type="italic">Einki kostnaðarendurgjald verður goldið landsstýrismanni, sum hevur bústað í Tórshavn, Argjum, Norðastahorni, Hoyvík ella Hvítanesi. </em></p>
<p>Við uppskotinum heldur nevndin, at kostnaðarendurgjaldið verður meira rættvíst enn eftir núverandi skipan, eins og hædd er tikið fyri, at ikki skal verða neyðugt at broyta sjálva lógarorðingina, tá broytingar verða gjørdar í ferðasambandinum, soleiðis at koyrandi verður til Tórshavn. Dømi um hetta er komandi tunnilsfarleiðin  millum Leirvík og Klaksvík.</p>
<p>Nevnda skipan er ikki ólík reglunum, sum galdandi er fyri løgtingslimir, har grein 1, stk. 2 í Ll nr. 12 frá 18. februar 1999 um samsýning og eftirløn løgtingsmanna, hevur ásetingar um kostnaðarendurgjaldið til løgtingslimir, sum verður ásett eftir flutningskostnaði, koyripeningi og tímapeningi.</p>
<p>6.3.2. Teir landsstýrismenn, sum velja at fáa frí hús í Tórshavn</p>
<p>Kostnaðarendurgjaldið í grein 1, stk. 2, fyri landsstýrismenn sum velja at fáa frí hús í Tórshavn, er sambært upplýsingum frá Fíggjarmálaráðnum í dag kr. 15.083,32.</p>
<p>Sambært viðmerkingunum til lógaruppskotið frá 1993, so er grundin til nevnda endurgjald, at landsstýrismaður, sum flytir til Tórshavn, fær eykaútreiðslur serliga av at ferðast til valdømi sítt.</p>
<p>Við atliti til tilmæli um dagføringarnar undir pkt. 6.3.1, mælir nevndin til, at nevnda kostnaðarendurgjald verður hækkað uppí kr. 16.000,00 árliga.</p>
<p>Mælt verður tí til, at grein 1, stk. 5 verður orðað soleiðis:</p>
<p>           <em type="italic">Stk. 5. Landsstýrismaður, sum velur at fáa frí hús í Tórshavn, fær umframt eitt </em></p>
<p><em type="italic">          kostnaðarendurgjald, sum er kr. 16.000,00 árliga. </em></p>
<p>6.4. Samskiftisútreiðslur</p>
<p>Í lógini eru ongar reglur um samskiftisútreiðslurnar hjá løgmanni og landsstýrismonnunum.</p>
<p>Nevndin hevur fingið upplýst, at løgmaður og landsstýrismenn kortini hava fría fartelefon.</p>
<p>Løgmaður hevur sent út rundskriv nr. 1 frá 07.02.2002, sum ásetur reglur um nýtslu av nevndu fartelefonum.</p>
<p>Í dag hevur stórur partur av starvsfólkinum á bæði almennum og privatum arbeiðsplássum fría telefon ella arbeiðstelefon umframt teldu og alnótsamband, og hetta kemst m.a. av, at samskiftismenningin gongur sera skjótt, og í dag er fartelefonin og farteldan nærum hvønnmans ogn, og er eisini arbeiðsamboð hjá nógvum av okkum.</p>
<p>Eingin ivi er um, at fyri løgmann og landsstýrismenninar er telefonin og onnur samskiftisamboð eisini  sera týðandi arbeiðsamboð, og tí mælir nevndin til, at teimum verður veitt lógarheimild at fáa fartelefon , teldu og alnótsamband til arbeiðsbrúk.</p>
<p>Nevndin mælir tí til, at nýtt soljóðandi 7. petti verður sett í lógina:</p>
<p>                 <em type="italic">Stk. 7. Løgmaður og landsstýrismenn fáa fartelefon, teldu og alnótsamband til </em></p>
<p><em type="italic">arbeiðsbrúk                   Løgmaður kann áseta nærri reglur um nýtslu av nevndu samskiftistólum. </em></p>
<p>Talan er um fartelefon og teldu, sum hoyrir til embætið, og nevndin mælir til, at løgmaður eigur at fáa heimild at áseta nærri reglur um brúk av nevndu samskiftistólum.</p>
<p><em type="bold">7.  ÁSETINGARNAR  UM EFTIRLØN </em></p>
<p>7.1. Samskipan av egineftirløn við tilmæli um broytingar av samsýningini.</p>
<p>Eftir tilmæli nevndarinnar verður samsýningin roknað út frá 40. lønarflokki, og hetta er eisini galdandi fyri landsstýrismenn.</p>
<p>Neyðugt verður tí at broyta orðingina um egineftirløn, soleiðis at reglurnar verða samskipaðar við reglurnar um sjálva samsýningina.</p>
<p>Nevndin mælir til at orðingin av grein 3, stk. 2 verður:</p>
<p><em type="italic">Stk.2. Egineftirlønin verður roknað sum partur av hægstu eftirløn í tí lønarflokki, landsstýrismenn eru løntir eftir soleiðis: </em></p>
<p><em type="italic">Landsstýrismaður í 0 til 1 ár  - 0 % 1 til 3 ár – landsstýrismenn 15 %, løgmaður 23 % 3 til 5 ár – landsstýrismenn 35 %, løgmaður 40,25 % 5 til 7 ár – landsstýrismenn 45 %, løgmaður 51,75 % yvir 7 ár – landsstýrismenn 70 %, løgmaður 86,25 % </em></p>
<p>7.2. Samskipan við reglurnar um egineftirløn hjá løgtingslimum.</p>
<p>Nevnin hevur skilt, at tørvur er á at samskipa reglurnar um egineftirlønina hjá løgmanni og landsstýrismonnum við ásetingarnar um egineftirlønina hjá løgtingslimum.</p>
<p>Nevndin hevur verið í samband við Fíggjarmálaráðið, og eisini hevur nevndin kannað løtingsmál nr. 90/1999. Nevndin mælir í hesum sambandi til, at niðanfyri nevndu ískoyti frá nevnda løgtingsmáli verður sett inn í lógina um samsýning og eftirløn landsstýrismanna v.m.</p>
<p>Av tí at talan er um reglur um egineftirløn hjá landsstýrismonnum og hjúnafeløgum teirra, so mælir nevdin til at yvirskiftin omanfyri grein 3 verður broytt til</p>
<p><em type="italic">Egineftirløn og Hjúnafelagaeftirløn </em></p>
<p>og at yvirskriftin omanfyri grein 4 verður strikað.</p>
<p>Viðvíkjandi ískoytunum til sjálvan lógartekstin, so er talan um hesi uppskot:</p>
<p><em type="italic">§ 4, stk. 1</em>. Mælt verður til støddin av hjúnalagaeftirlønini verður broytt frá 2/3 til <em type="italic">74 %</em> eins </p>
<p>og galdandi er fyri eftirsitandi hjúnafelagar hjá løgtingslimum.</p>
<p><em type="italic">§ 4, Stk. 2. Eftirløntum hjúnafeløgum, sum ikki eru fyltir 67 ár, verður veitt viðbót, sum fyri hvørt eftirlønarárið, eftir § 3, stk. 2, er 1/8 av viðbótini í § 6, stk. 4, í løgtingslóg um tænastumannaeftirløn. </em></p>
<p><em type="italic">§ 4, Stk. 3. Rætturin til hjúnafelagaeftirløn verður ikki ávirkaður av sundurlesing. Hvat viðvíkir rættinum til hjúnafelagaeftirløn, eru hjúnini skild, eru reglurnar, sum eru ásettar í løgtingslóg um tænastumannaeftirlønir,galdandi. </em></p>
<p><em type="italic">§ 4a. Egineftirløn og hjúnafelagaeftirløn eftir hesi lóg verða útgoldnar við teimum avmarkingum, sum eru ásettar í stk. 2 og 3, sama  um løgmaður ella landsstýrismaður annars fær løn ella eftirløn úr landskassanum, og hevur onga ávirkan á rættin til slíka løn ella eftirløn. Tað sama er galdandi, um hann fær løn ella eftirløn sum landsins tænastumaður, statstænastumaður, fólkatingsmaður, løgtingsmaður, løgtingsformaður ella frá starvi í eini kommunu, konsessioneraðum felag, øðrum statsstuðlaðum eftirlønarkassa ella aðrari tænastumannalíknandi eftirlønarskipan. Stk. 2. Hevur løgmaður ella landsstýrismaður rætt til egineftirløn sum løgtingsmaður, løgtingsformaður, fólkatingsmaður, borgarstjóri, tænastumaður landsins, statstænastumaður, úr statsstuðlaðum eftirlønarkassa ella aðra tænastumannalíknandi eftirløn, kann samlaða egineftirlønin ikki fara upp um hægstu egineftirlønina, sum kann fáast sambært løgtingslóg um tænastumannaeftirlønir, og egineftirlønin úr landsstýrinum verður í slíkum førum sett niður við tí upphædd, sum er hægri enn henda. Hevur eftirløntur løgmaður ella landsstýrismaður lønarinntøku í starvi, sum gevur rætt til eftirløn, sum ásett í pkt. 1, kann samlaða lønin og eftirlønin ikki fara upp um hægstu eftirlønargevandi tænastumannaløn, og eftirlønin úr landsstýrinum verður í tí føri sett niður, sum ásett í pkt. 1.  Stk. 3. Hevur eftirlivandi hjúnafelagin eftir løgmann ella landsstýrismann rætt til hjúnafelagaeftirløn, sum stavar frá, at hjúnafelagin fær eftirløn, tí løgmaðurin ella landsstýrismaðurin hevur verið løgtingsmaður, løgtingsformaður, fólkatingsmaður, tænastumaður landsins, statstænastumaður ella úr statsstuðlaðum eftirlønarkassa ella aðra tænastumannalíknandi eftirløn, kann saml</em></p>
<p><em type="italic">§ 6 verður strikað. </em></p>
<p>Í § 8 verður sett sum stk. 2: <em type="italic"> </em></p>
<p><em type="italic">„Stk. 2. Ásetingarnar um javning av eftirlønum og eftirsitilønum í § 26 í lóg um tænastumannaeftirlønir er eisini galdandi fyri javning av eftirlønum eftir hesi lóg." </em></p>
<p>Í viðmerkingunum til lógaruppskotið í løgtingsmáli nr. 90/1999 verður m.a. greitt soleiðis frá uppskotinum:</p>
<p><em type="bold">Almennar viðmerkingar:</em> ”Samsýning og eftirløn løgtingsmanna varð broytt við Ll. nr. 12 </p>
<p>frá 18. februar 1999. Hetta hevur borið m.a. í sær, at nú ber til hjá løgtingsmanni at vinna sær eftirløn frá fleiri tænastumanna- ella tænastumannalíknandi setanum. Hann kann tó ikki samanlagt fara upp um hægstu egineftirløn, sum kann fáast sambært løgtingslóg um tænastumannaeftirlønir.</p>
<p>Skal samsvar vera millum lógirnar um samsýning løgtingsmanna og samsýning landsstýrismanna, ber broytingin í lógini um samsýning løgtingsmanna í sær, at neyðugt er eisini at broyta lógina um samsýning og eftirløn landsstýrismanna.”</p>
<p><em type="bold">Grein 4, stk. 3 (í uppskoti okkara grein 4, stk. 2)</em> (og § 3, stk. 3, sum ikki er við í hesum </p>
<p>tilmæli nevndarinnar): ”Hetta kemst av broytingini, sum í 1997 er gjørd í tænastumannaeftirlønarlógini, har samskipanarfrádráttur við sosialar pensjónir var tikin av fyri tænastumannapensjónir. Tænastumannapensjónir vórðu m.a. lækkaðar, tí samskipanarfrádrátturin var burtur, men førdi hetta við sær, at tænastumenn undir 67 ár fingu munandi minni í eftirløn enn áðrenn broytingina, tí hetta ískoyti.”</p>
<p><em type="bold">”Grein 4, Stk. 4 (í uppskoti okkara grein 4, stk. 3)</em>: <em type="bold"> </em>tryggjar, at giftir løgmaður ella </p>
<p>landsstýrismaður seg ungari konu ella ungum manni, so verður eftirlønin hjá hesum hjúnafelag skerd nakað, um aldursmunurin er sera stórur. Sama regla er galdandi fyri tænastumenn.”</p>
<p><em type="bold">Grein 4 a</em>:  ”Her verður ásett, hvørji lønar- og eftirlønarviðurskifti ávirka, og hvørji ikki </p>
<p>ávirka rættin til egineftirløn og hjúnafelageftirløn. Løgmaður og landsstýrismenn kunnu forvinna sær rætt til eftirløn í fleiri størvum, sum geva rætt til tænastumannaeftirløn, tænastumannalíknandi eftirløn og eftirløn eftir hesi lóg. Reglurnar um hetta eru ásettar í stk. 1. Í stk. 2 og 3 eru settar avmarkingar fyri støddini á hesum lønum og eftirlønum. Løgmaður ella landsstýrismaður, sum hevur vunnið sær rætt til eftirløn sum løgmaður ella landsstýrismaður og eisini hevur vunnið sær rætt til eftirløn í einum ella fleiri av teimum í stk. 2 nevndu størvum, hevur rætt til eftirløn úr øllum størvunum. Ein avmarking av samlaðu eftirlønarupphæddini er tó ásett, so samlaða eftirlønin í mesta lagi kann vera hægsta eftirlønin, sum fáast kann eftir tænastumannalógini. Hægsti flokkur í tænastumannalógini er 40. lønarflokkur, og hægsta eftirlønin sambært hesum flokki er í løtuni knappar 26.000 kr. (1999-tøl) um mánaðin. Fer samlaða eftirlønin upp um hesa upphædd, verður eftirlønin úr landsstýrinum lækkað. Um eftirløntur løgmaður ella landsstýrismaður fær løn úr einum av teimum í stk. 2 nevndu størvum, verður eftirlønin eisini lækkað, um løn + eftirløn fara upp um hægstu eftirlønargevandi løn í 40. lønarflokki í tænastumannalógini, sum í løtuni er góðar 43.000 kr. um mánaðin. Hægsta eftirlønin, hjúnafelagi eftir løgmann ella landsstýrismann kann fáa, er góðar 19.000 kr. um mánaðin.”</p>
<p><em type="bold">Grein 6: </em>”Samskipanarfrádrátturin, ið var ásettur í § 6, verður strikaður. Hetta kemst av </p>
<p>broytingini, sum í 1997 er gjørd í tænastumannaeftirlønarlógini, har samskipanarfrádráttur við sosialar pensjónir var tikin av fyri tænastumannapensjónir.”</p>
<p><em type="bold">Grein 8, stk. 2 :</em>”Í hesum stykki verður ásett, hvussu eftirlønir, eftirlønarískoyti, viðbótin til </p>
<p>eftirløntar løgmenn og landsstýrismenn og hjúnafelagaeftirlønir verða javnaðar. ”</p>
<p>Viðmerkjast skal, at omanfyri nevndu uppkot til grein  4, stk. 2 og 3 umframt grein 4 a so at siga eru meinlík grein 5, stk. 3 og 5 og grein 7, stk. 2-4 í Ll nr. 12 frá 18. februar 1999 um samsýning og eftirløn løgtingsmanna.</p>
<p>Sum ein avleiðing av omanfyri nevndu broytingaruppskotum mælir nevndin til, at verandi grein 3, stk. 3, 4 og 5 verður strikað. Orsøkin til hetta tilmæli er, at fyritreytin fyri uppskotinum til grein 4a, stk. 2 er, at fyrrverandi landsstýrismaður kann vinna sær rætt til eftirløn, bæði sum landsstýrismaður, løgtingslimur, tænastumaður v.m., men eftir uppskotinum kann samlaða eftirlønin ikki fara upp um hægstu eftirlønini sambært lógini um tænastumannaeftirlønir.</p>
<p>Einastu avmarkingarnar verða sostatt ásettar í grein 4a.</p>
<p>Nevndin heldur at frammanfyri nevndu ískoyti eiga at verða sett inn í lógina, soleiðis at neyðugu samskipaninar av reglunum um eftirløn til ávikavist løgmann/landsstýrismenn og løgtingslimir verða framdar.</p>
<p><em type="bold">8. Útgjaldingin.  </em></p>
<p>Nevndin hevur fingið upplýst, at orðingin av § 7, stk. 1 hevur gjørt, at landsstýrismaður, sum bert situr í starvinum í nakrar dagar ella vikur, kann koma í ta støðu, at hann hvørki fær útgoldið samsýning ella kostnaðarendurgjald.</p>
<p>Eisini er upplýst fyri nevndini, at dømi er um, at tinglimir, sum verða tilnevndir landsstýrismenn, og tí fáa farloyvi frá Løgtinginum, kunnu koma í ta støðu, at teir fyri ávíst tíðarskeið hvørki fáa samsýning sum tinglimir ella landsstýrismenn. Víst hevur verið á, at her er tørvur á einari samskipan av reglunum um samsýning til løgtingslimir og landsstýrismenn.</p>
<p>Nevndin mælir tí til at broyta § 7, stk. 1 (sum nú fær heiti grein 6, stk. 1), soleiðis at greinin fær hesa orðing:</p>
<p><em type="italic">              §  6,  stk.  1  (áður  §  7,  stk. 1). Samsýningarnar og kostnaðarendurgjaldið í § 1 verða útgoldin við 1/12 um  mánaðin frammanundan frá tí degi landsstýrismaður tekur við starvinum, til tann mánaðurin er úti, hann fer frá. Um fyrsta lønarskeið fevnir um tíðarskeið, sum er styttri enn ein mánaður, so verður samsýningin og kostnaðarendurgjaldið fyri hetta skeið roknað sum 1/30 av samsýningin/kostnaðarendurgjaldinum fyri hvønn kalendaradag, og upphæddin verður goldið saman við samsýningini og kostnaðarendurgjaldinum fyri fyrsta fulla mánaðar tíðarskeið. </em></p>
<p>Nevnda uppskot til ískoyti til grein 7, stk. 1 (sum nú verður grein 6, stk.1) svarar í høvuðsheitum til orðingina av grein 2, stk. 6 , 2. pkt.  í Ll nr. 12 frá 18. februar 1999 um samsýning og eftirløn løgtingsmanna.</p>
<p>Við ískoytinum skuldi verið landsstýrismanni tryggjað samsýning og kostnaðarendurgjald, sjálvt um hann bert situr nakrar dagar ella vikur í lansstýrissessinum, og eisini tryggjar nevnda uppskot, at tinglimir, sum verða tilnevndir landsstýrismenn og tí fáa farloyvi frá tinginum, ikki koma í ta støðu, at teir fyri ávíst tíðarskeið hvørki fáa samsýning sum tinglimir ella landsstýrismenn.</p>
<p xml:lang="dan"><em type="bold">9. ENDALIGAR VIÐMERKINGAR</em> </p>
<p>Nevndin heldur, at við frammanfyri nevnda tilmæli, so verða náttúrligu dagføringarnar framdar í galdandi reglum, um m.a. samsýning løgmans og landsstýrismanna, eins og neyðugu broytingarnar verða framdar í ásetingunum av kostnaðarendurgjaldinum.</p>
<p>Lógarheimild verður skapt fyri at lata landsstýrismonnum arbeiðsfartelefon, teldu og alnótsamband, og ávísar samskipanir verða framdar í reglunum um eftirløn í mun til eftirlønina hjá løgtingslimum.</p>
<p>Nevndin hevur í høvuðsheitum hildið seg til meginreglurnar í verandi lóg, tó soleiðis at mælt er til hækki</p>
<p>Í tilmæli nevndarinnar er lagt er upp til munandi broytingar í reglunum um kostnaðarendurgjald til teir landsstýrismenn, sum velja ikki at fáa frí hús í Tórshavn.</p>
<p>Tórshavn,  14. juni 2005</p>
<p>Páll Nielsen                          Eyðbjørg Thorleifsson               Jákup Danielsen</p>
<p>Fylgiskjal:  Ll nr. 10 frá 8. januar 1993 um samsýning og eftirløn landsstýrismanna v.m., sum seinast broytt við Ll nr. 170 frá 21. desember 2001, við teimum broytingum, sum nevndin mælir til.</p>
<p><em type="bold">FYLGISKJAL </em></p>
<p>Ll nr. 10 frá 8. januar 1993 um samsýning og eftirløn landsstýrismanna v.m., sum seinast broytt við Ll nr. 170 frá 21. desember 2001, við teimum broytingum, sum nevndin mælir til.</p>
<p><em type="bold">Samsýning v.m.</em>  </p>
<p><em type="bold">   § 1.   § 1. Samsýningin til løgmann og landsstýrismenn verður stigvíst hækkað soleiðis: </em></p>
<p>- <em type="bold">frá xx 2005 at rokna: Løgmaður fær eina samsýning, sum svarar til 103,75 % av 40. </em></p>
<p><em type="bold">lønarflokki í tænastumannalógini. Frá sama degi fáa landsstýrismenninir eina samsýning, sum svarar til 89 % av  40. lønarflokki í somu lóg. </em></p>
<p>- <em type="bold">frá xx 2006 at rokna: Løgmaður fær eina samsýning, sum svarar til 107,5 % av 40. </em></p>
<p><em type="bold">lønarflokki í tænastumannalógini. Frá sama degi fáa landsstýrismenninir eina samsýning, sum svarar til 92,66 % av  40. lønarflokki í somu lóg. </em></p>
<p>- <em type="bold">frá xx 2007 at rokna: Løgmaður fær eina samsýning, sum svarar til 111,25 % av 40. </em></p>
<p><em type="bold">lønarflokki í tænastumannalógini. Frá sama degi fáa landsstýrismenninir eina samsýning, sum svarar til 96,32 % av  40. lønarflokki í somu lóg. </em></p>
<p>- <em type="bold">frá xx 2008 at rokna: Løgmaður fær eina samsýning, sum svarar til 115 % av 40. </em></p>
<p><em type="bold">lønarflokki í tænastumannalógini. Frá sama degi fáa landsstýrismenninir eina samsýning, sum svarar til  40. lønarflokk í somu lóg.  </em></p>
<p>   <em type="italic">Stk. 2. </em>Løgmaður fær í borðfæi <em type="bold">40.000 kr</em>. árliga og landsstýrismenn <em type="bold">14.000 kr</em>. árliga. Borðfæið er skattafrítt.  </p>
<p>   <em type="italic">Stk. 3. </em>Landsstýrismenn, sum búgva uttan fyri Suðurstreymoy, hava rætt til frí hús í Tórshavn.  </p>
<p><em type="bold">  Stk. 4. Í staðin fyri frí  hús kann landsstýrismaður fáa árligt kostnaðarendurgjald              eftir bústaðnum soleiðis: </em></p>
<p>- <em type="bold">kr. 1.500,00 fyri hvønn kilometur frástøðu frá Tórshavn, roknað út eftir samlaða </em></p>
<p><em type="bold">vegastrekkinum, </em></p>
<p>- <em type="bold">Í teimum førum, har tunnil við gjaldsskipan er á farleiðini, har verður harumfamt </em></p>
<p><em type="bold">goldin upphædd svarandi til lægsta hald fyri 240 gjaldsskyldugar ferðingar í tunnlinum  árliga, </em></p>
<p>- <em type="bold">Har ikki er koyrandi til Tórshavn, verður harumframt goldin upphædd svarandi til  </em></p>
<p><em type="bold">lægsta gjald fyri 480 ferðingar  við bili, við Strandfaraskipum Landsins, millum ferjuhavn næst bústaðnum og ferjuhavn í Tórshavn ella ferjuhavn har koyrandi er til Tórshavn. Á farleiðum, har  bilferja ikki siglir, verður roknað við lægsta ferðfólkaprísi. </em></p>
<p><em type="bold">Kostnaðarendurgjaldið verður avrundað uppeftir til næstu kr. 1.000,00. </em></p>
<p><em type="bold">Einki kostnaðarendurgjald verður goldið landsstýrismanni, sum hevur bústað í Tórshavn, Argjum, Norðastahorni, Hoyvík ella Hvítanesi </em></p>
<p>   <em type="italic">Stk. 5. </em>Landsstýrismaður, sum velur at fáa frí hús í Tórshavn, fær umframt eitt kostnaðarendurgjald, sum er <em type="bold">16.000 kr</em>. árliga.     <em type="italic">Stk. 6. </em>Kostnaðarendurgjøldini eru ikki skattskyldug.  </p>
<p>                 <em type="italic">Stk. 7. Løgmaður og landsstýrismenn fáa fartelefon, teldu og alnótsamband til </em></p>
<p><em type="italic">arbeiðsbrúk                   Løgmaður kann áseta nærri reglur um nýtslu av nevndu samskiftistólum. </em></p>
<p>   <em type="bold">§ 2.</em> Tá landsstýrismaður fer frá fær hann landsstýrismannasamsýning eftir hesi reglu:  </p>
<p>0-1 ár 3 mánaðir yvir 1 ár 6 mánaðir</p>
<p>   <em type="italic">Stk. 2.</em> Doyr landsstýrismaður meðan hann er í starvi, fær eftirsitandi hjúnafelagi ella børn undir 18 ár samsýning í 6 mánaðir.  </p>
<p><em type="bold">Egineftirløn</em> <em type="bold">og hjúnafelagaeftirløn</em>  </p>
<p>   <em type="bold">§ 3. </em>Fyrrverandi landsstýrismenn hava rætt til egineftirløn, tá teir verða 67 ár.  </p>
<p><em type="italic">Stk.2</em><em type="bold">. Egineftirlønin verður roknað sum partur av hægstu eftirløn í tí lønarflokki, landsstýrismenn eru løntir eftir soleiðis: </em></p>
<p><em type="bold">Landsstýrismaður í </em></p>
<p><em type="bold">0 til 1 ár  - 0 % 1 til 3 ár – landsstýrismenn 15 %, løgmaður 23 % 3 til 5 ár – landsstýrismenn 35 %, løgmaður 40,25 % 5 til 7 ár – landsstýrismenn 45 %, løgmaður 51,75 % yvir 7 ár – landsstýrismenn 70 %, løgmaður 86,25 % </em></p>
<p>   <em type="italic">Stk. 3.</em> Landsstýrismaður, sum bæði hevur verið landsstýrismaður og løgmaður, fær eftirløn sum løgmaður.     <em type="italic">Stk. 4.</em> Fyrrverandi landsstýrismaður, sum fær samsýning sum løgtingsmaður, hevur ikki rætt til egineftirløn.     <em type="italic">Stk. 5.</em> Fyrrverandi landsstýrismaður, sum eisini hevur vunnið sær rætt til tænastumannaeftirløn ella løgtingsmannaeftirløn, hevur bert rætt til ta hægstu eftirlønina.  </p>
<p>   <em type="bold">§ 4.</em> Eftirsitandi hjúnafelagi eftir landsstýrismann hevur rætt til 74% av teirri eftirløn, sum landsstýrismaðurin hevði rætt til uttan so, at tey giftust á deyðastrá, eftir at landsstýrismaðurin hevði fylt 60 ár, ella var farin frá sum landsstýrismaður.  </p>
<p><em type="italic">Stk. 2.</em><em type="bold"> Eftirløntum hjúnafeløgum, sum ikki eru fyltir 67 ár, verður veitt viðbót, sum fyri hvørt eftirlønarárið, eftir § 3, stk. 2, er 1/8 av viðbótini í § 6, stk. 4, í løgtingslóg um tænastumannaeftirløn. </em></p>
<p><em type="italic">Stk. 3. </em><em type="bold">Rætturin til hjúnafelagaeftirløn verður ikki ávirkaður av sundurlesing. Hvat viðvíkir rættinum til hjúnafelagaeftirløn, eru hjúnini skild, eru reglurnar, sum eru ásettar í løgtingslóg um tænastumannaeftirlønir, galdandi. </em></p>
<p><em type="bold">§ 4a. Egineftirløn og hjúnafelagaeftirløn eftir hesi lóg verða útgoldnar við teimum avmarkingum, sum eru ásettar í stk. 2 og 3, sama  um løgmaður ella landsstýrismaður annars fær løn ella eftirløn úr landskassanum, og hevur onga ávirkan á rættin til slíka løn ella eftirløn. Tað sama er galdandi, um hann fær løn ella eftirløn sum landsins tænastumaður, statstænastumaður, fólkatingsmaður, løgtingsmaður, løgtingsformaður ella frá starvi í eini kommunu, konsessioneraðum felag, øðrum statsstuðlaðum eftirlønarkassa ella aðrari tænastumannalíknandieftirlønarskipan. </em><em type="italic">Stk. 2. </em><em type="bold">Hevur løgmaður ella landsstýrismaður rætt til egineftirløn sum løgtingsmaður, løgtingsformaður, fólkatingsmaður, borgarstjóri, tænastumaður landsins, statstænastumaður, úr statsstuðlaðum eftirlønarkassa ella aðra tænastumannalíknandi eftirløn, kann samlaða egineftirlønin ikki fara upp um hægstu egineftirlønina, sum kann fáast sambært løgtingslóg um tænastumannaeftirlønir, og egineftirlønin úr landsstýrinum verður í slíkum førum sett niður við tí upphædd, sum er hægri enn henda. Hevur eftirløntur løgmaður ella landsstýrismaður lønarinntøku í starvi, sum gevur rætt til eftirløn, sum ásett í pkt. 1, kann</em><em type="italic">Stk. 3. </em><em type="bold">Hevur eftirlivandi hjúnafelagin eftir løgmann ella landsstýrismann rætt til hjúnafelagaeftirløn, sum stavar frá, at hjúnafelagin fær eftirløn, tí løgmaðurin ella landsstýrismaðurin hevur verið løgtingsmaður, løgtingsformaður, fólkatingsmaður, tænastumaður landsins, statstænastumaður ella úr statsstuðlaðum eftirlønarkassa ella aðra tænastumannalíknandi eftirløn, kann samlaða hjúnafelagaeftirlønin ikki fara upp um hægstu hjúnafelagaeftirløn sambært lógini um tænastumenn landsins, og verður eftirlønin úr landsstýrinum sett niður við tí upphædd, sum er hægri enn henda.</em> </p>
<p><em type="bold">Barnaeftirløn</em>  </p>
<p>   <em type="bold">§ 5.</em> Eftirsitandi børn undir 18 ár hava rætt til barnaeftirløn sambært § 14, stk. 2 og § 15 í tænastumannaeftirlønarlógini.  </p>
<p><em type="bold">Samskipannarfrádráttur</em>  </p>
<p>   <em type="bold">§ 6. </em>Reglurnar um samskipannarfrádrátt í kapittul 9 í tænastumannaeftirlønarlógini eru galdandi fyri eftirlønir sambært §§ 3 og 4.  </p>
<p><em type="bold">Útgjalding og javning</em>  </p>
<p>   <em type="bold">§ 6. (áður § 7). </em><em type="italic"> </em><em type="bold">Samsýningarnar og kostnaðarendurgjaldið í § 1 verða útgoldin við 1/12 um  </em></p>
<p><em type="bold">mánaðin frammanundan frá tí degi landsstýrismaður tekur við starvinum, til tann mánaðurin er úti, hann fer frá. Um fyrsta lønarskeið fevnir um tíðarskeið, sum er styttri enn ein mánaður, so verður samsýningin og kostnaðarendurgjaldið fyri hetta skeið roknað sum 1/30 av samsýningin/kostnaðarendurgjaldinum fyri hvønn kalendaradag, og upphæddin verður goldið saman við samsýningini og kostnaðarendurgjaldinum fyri fyrsta fulla mánaðar tíðarskeið.</em> </p>
<p>   <em type="italic">Stk. 2.</em> Eftirløn sambært §§ 3, 4 og 5 verður goldin mánaðarliga frammanundan við 1/12 frá 1. í mánaðinum eftir at fyrrverandi landsstýrismaður hevur fylt 67 ár.  </p>
<p>   <em type="bold">§ 7. (áður § 8)</em> Kostnaðarendurgjaldið og borðfæið verða javnað við somu vanligu viðbótum, sum tænastumenn fáa.  </p>
<p><em type="bold">„Stk. 2. Ásetingarnar um javning av eftirlønum og eftirsitilønum í § 26 í lóg um tænastumannaeftirlønir er eisini galdandi fyri javning av eftirlønum eftir hesi lóg." </em></p>
<p><em type="bold">Starvsreglur</em>  </p>
<p>   <em type="bold">§ 8.</em> <em type="bold">(áður § 9) </em>Hevur løgmaður ella landsstýrismaður, tá hann tekur við, størv í almennari tænastu ella privatum virkjum, samtøkum ella stovnum, skal hann vanliga siga tey frá sær. Tó kann hann í hendinga førum við samtykki løgmans halda tílíkum størvum, um løgmaður heldur, at tey ikki kunnu hava við sær trupulleikar í røkjan av embætisskyld hansara sum landsstýrismaður. Løgmaður boðar løgtinginum frá, hvørji størv avvarðandi landsstýrismaður framvegis hevur loyvi at røkja, og hvørji størv hann sjálvur framhaldandi ætlar at røkja.  </p>
<p>   <em type="bold">§ 9. (áður § 10) </em> Um tænastumaður verður valdur til landsstýrismann, hevur hann rætt til farloyvi úr starvi sínum uttan miss í lønar- og eftirlønaraldri, um hildið verður, at embætið tolir tað.  </p>
<p><em type="bold">Gildisásetingar</em>  </p>
<p>   <em type="bold">§ 10. (áður § 11) </em> Reglurnar í § 3 eru galdandi frá 1. mars 1951, tó verða tey ár, fyrrverandi landsstýrismenn hava fingið bíðipening sum landsstýrismenn, drigin frá í eftirlønaraldrinum.  </p>
<p>   <em type="bold">§ 11. (áður § 12)  </em>Fyrrverandi landsstýrismenn, sum fáa bíðipening, tá henda lóg kemur í gildi, kunnu velja, um teir vilja hava bíðipening ta ásettu tíðina, ella um teir heldur vilja hava rætt til eftirløn sambært reglunum í hesi lóg.  </p>
<p>   <em type="bold">§ 12. (áður § 13) </em>Lógin fær gildi 1. januar 1993 og fer samstundis úr gildi løgtingslóg nr. 39 frá 5. august 1971 um samsýning landsstýrismanna við seinni broytingum.  </p>
</body></document>