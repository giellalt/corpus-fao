<document xml:lang="fao" id="no_id"><header><title/><genre code="admin"/><author><unknown/></author><wordcount>4131</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2008.10 Álit um skipan av listaráði.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">MENTAMÁLARÁÐIÐ </em></p>
<p>Mentamálaráðið umsitur undirvísingar-, granskingar-, menta- og kirkjumál </p>
<p type="listitem">Mentamálaráðið</p>
<p type="listitem">Hoyvíksvegur 72</p>
<p type="listitem">Postrúm 3279</p>
<p type="listitem">FO-110  Tórshavn  (+298) 35 50 50</p>
<p type="listitem"> (+298) 35 50 55</p>
<p type="listitem" xml:lang="dan"> mmr@mmr.fo</p>
<p type="listitem" xml:lang="dan">www.mmr.fo</p>
<p><em type="bold">Umskipan av virksemi Mentanargrunni Landsins </em></p>
<p>Uppskot til skipan av Listaráði</p>
<p type="listitem">Landsstýriskvinnan setti tann 3. juni 2008 ein arbeiðsbólk at gera uppskot til umskipan  av Mentanargrunni Landsins. Limir í bólkinum vóru formenninir í Mentanargrunni  Landsins  og LISA, Rói Patursson og Oddfríður Marni Rasmussen, Kinna Poulsen,  listaummælari,  Urd Johannesen, verkætlanarleiðari og Martin Næs, deildarstjóri í  Mentamálaráðnum. Skrivari var Alda Joensen, fulltrúi í Mentamálaráðnum.     Arbeiðssetningur:</p>
<p type="listitem">Við støði í skipan av <span type="quote">“Kulturråd”</span> í ávísum norðurlondum, gera upppskot til umskipan av Mentanargrunni Landsins til føroyskt Mentanarráð (bygnað,  viðtøkur v.m.)</p>
<p type="listitem">Lýsa, hvussu ymsir <span type="quote">”undirbólkar”</span> t.d. týðing og tónleikur skulu skipast í nýggja</p>
<p type="listitem">Mentanarráðnum</p>
<p type="listitem">Lýsa, hvørjar  verandi stuðulsskipanir hjá Mentamálaráðnum skulu flytast til</p>
<p type="listitem">Mentanarráðið</p>
<p type="listitem">Lýsa fíggjarligu avleiðingarnar av umskipan av Mentanargrunni Landsins til</p>
<p type="listitem">Mentanarráð</p>
<p type="listitem">Gera uppskot til heiti hjá nýggja Mentanargrunni Landsins / Mentanarráði</p>
<p><em type="bold">Frá Mentanargrunni til Listaráð </em></p>
<p>Í báðum teimum seinastu samgonguskjølunum (frá februar og frá september 2008) er tilskilað, at Mentanargrunnur Landsins skal styrkjast. Víst verður í hesum sambandi eisini til álitið ‘Mál og vegir. Visjón 2015’ (2007), har sagt verður soleiðis m.a.: “ <em type="italic">Stovnað verður Mentanarráð Føroya at ráðgeva Løgtinginum og Landsstýrinum í yvirskipaða mentanarpolitikkinum. Mentanarráðið skal virka fyri góðum samstarvi og samskifti millum stovnar og einstaklingar, ið starvast við list og varðveiting av mentanararvinum. Mentanarráðið stimbrar bygging av netverkum og tryggjar neyðugu karmarnar í hesum sambandi. Mentanarráðnum verður tryggjað neyðug fyrisitingarlig orka, og ráðið verður mannað við umboðum fyri mentanarlív, landsmyndugleikar, kommunalar myndugleikar og vinnulív </em>.” </p>
<p>Arbeiðsbólkurin hevur m.a. hugt at, hvussu hesi viðurskifti verða fyriskipað í grannalondunum, har tað vísir seg at øll, umframt at hava eitt Mentamálaráð, eisini hava einhvørja skipan uttan fyri sjálvt Mentamálaráðið, sum tekur sær av at umsita mentanarpolitikkin í samstarvi við mentamálaráðið á staðnum. Hesar skipanir hevur arbeiðsbólkurin havt í huga, (sí skjal 1).</p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 2 av 14</p>
<p>Soleiðis sum bygnaðurin í dag er skipaður í Mentamálaráðnum fer ein órímiliga stórur partur av arbeiðstíðini til stuðulsviðgerð, og lutfalsliga lítil orka er tøk til annað yvirskipað arbeiði, so sum lógarsmíð, mentanarpolitikk o.a. Landsstýriskvinnan hevur ynskt at fáa broytt hesi viðurskifti. Ein umskipan av Mentanargrunninum til eitt Listaráð verður mett at vera ein loysn, ið bæði gagnar føroyska mentanarlívinum og skapar eina betri almenna fyrisiting av mentanarøkinum. Heitið <span type="quote">“Listaráðið”</span> sipar til, at tað er listin, sum er aðalmál ráðsins. <em type="bold">Skipan av Listaráðnum </em>(sí skjal 2) Mælt verður til at Listaráðið verður skipað soleiðis: 1) Ovastu ábyrgd hevur landsstýriskvinnan í mentamálum. Listaráðið kunnar og ráðgevur landsstýriskvinnuni í mentamálum. 2) Listaráðið verður skipað við einari nevnd við 5 limum, 5 varalimum og einum skrivara. Starvsskipanin kann verða hin sama, sum hon er fyri Mentanargrunn Landsins í dag, har Mentamálaráðið velur tríggjar limir, harav formann og næstformann, og LISA velur tveir limir. Skrivarastarvið skal vera fulltíðarstarv. Samsýningin til formannin skal vera ein ásett mánaðarlig upphædd og má svara til arbeiðsbyrðuna, og til hvussu aðrir slíkir formanssessir eru løntir. 2a) Listaráðið umsitur Mentanarvirðisløn Landsins, Heiðursgávu Landsins og Ársins Listaspíra. Listaráðið umsitur eisini Sømdarpening og Lønartrygd. Nevndir nevndar <span type="quote">“listafundir”</span> (nærri tilskilað undir pkt. 3) gera uppskot til Listaráðið, ið síðan ger tilmæli til landsstýriskvinnuna um, hvør fær Mentanarvirðisløn Landsins, Heiðursgávu Landsins, og hvør er Ársins Listaspíri. Fyri Mentamálaráðið er deildarstjórin ella fulltrúin umboð í tilmælisfundinum. Fastur dagur skal ásetast fyri, nær landsstýriskvinnan handar virðislønirnar. Sømdarpeningur verður veittur navngivnum listafólkum eftir nærri ásettum treytum. Mælt verður til, at Listaráðið sum ein av sínum fyrstu uppgávum fer at arbeiða við at seta nýggja lønartrygdarskipan í verk, <span type="quote">“Lønartrygd”</span>, ið skal tryggja listafólkum fíggjarliga eitt ávíst tíðarskeið (sí skjal 3). 2b) Umsóknir til starvslønir, íverksetanarstuðul, stuðul til børn og ung, orðabókagerð, týðingar, ferðastuðul (myndlist) og vanligar verkætlanir og tiltøk <em type="bold"></em>verða allar sendar meginskrivstovuni fyri Listaráðið. Umsóknirnar verða síðan latnar ymsu listafundunum, og hesir gera tilmæli. Tilmælini verða viðgjørd í Listaráðnum, og endalig avgerð verður tikin har. Fyri at lætta um arbeiðsbyrðuna er ein møguleiki at fastseta ymiskar freistir fyri ymsu umsóknirnar, soleiðis at virksemið verður spjatt alt árið. 2c) Umsóknir til mentanarlig tiltøk og verkætlanir, sum ikki verða lagdar fyri listafundirnar, verða viðgjørdar av nevndini fyri Listaráðið. </p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 3 av 14 2d) Heimasíðan hjá Listaráðnum skal kunna um stuðulsmøguleikar, freistir, hagtøl og um mentanarlig tiltøk yvirhøvur. Upplýsingar um verkætlanir verða lagdar út á heimasíðuna til tess at tryggja gjøgnumskygni. Eisini skal vera møguleiki fyri kjaki. Mannagongdin fyri umsóknir skal vera elektronisk, soleiðis at søkt verður umvegis alnetið. 3) Listaráðið kann skipa seg við ad hoc listafundum við trimum limum í hvørjum, t.d.: a) Bókmentafundi b) Leiklistafundi c) Myndlistafundi d) Tónlistafundi</p>
<p>Ráðslimirnir venda sær eftir tørvi til viðkomandi fundir í sambandi við stuðulsviðgerð og aðrar fakligar spurningar. Eisini eigur at bera til at seta aðrar ad hoc fundir eftir tørvi. <em type="bold">Bókmentafundur </em><em type="italic">Manning: </em>Bókmentaumboðið í Listaráðnum (valt av LISA), umframt tvey umboð vald av Rithøvundafelagnum. Fundurin tekur sær av spurningum viðvíkjandi bókmentum bæði heima og heiman. Fundurin ger tilmæli til Listaráðið um stuðul, upphæddir og virðislønir. <em type="bold">Leiklistafundur </em><em type="italic">Manning: </em>Leiklistaumboðið í Listaráðnum (valt av LISA), umframt tvey umboð vald av leiklistafeløgum. Fundurin tekur sær av spurningum viðvíkjandi leiklist bæði heima og heiman. Fundurin ger tilmæli til Listaráðið um stuðul, upphæddir og virðislønir. <em type="bold">Myndlistafundur </em><em type="italic">Manning: </em>Myndlistaumboðið í Listaráðnum (valt av LISA), umframt tvey umboð vald av myndlistaumhvørvinum. Fundurin tekur sær av spurningum viðvíkjandi myndlist bæði heima og heiman. Fundurin ger tilmæli til Listaráðið um stuðul, upphæddir og virðislønir. <em type="bold">Tónlistafundur </em><em type="italic">Manning: </em>Tónlistaumboðið í Listaráðnum (valt av LISA), umframt tvey umboð vald av tónleikafeløgum. Fundurin tekur sær av spurningum viðvíkjandi tónlist bæði heima og heiman. Fundurin ger tilmæli til Listaráðið um stuðul, upphæddir og virðislønir. <em type="bold"></em></p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 4 av 14</p>
<p><em type="bold">Stuðulsskipanir at flyta úr Mentamálaráðnum </em></p>
<p>Í arbeiðssetninginum varð biðið um at kanna, hvørjar stuðulsskipanir møguliga kundu verið fluttar úr Mentamálaráðnum. Sum omanfyri lýst hevur arbeiðsbólkurin arbeitt við einum uppskoti um eitt nýtt Listaráð við ymiskum listafundum, sum m.a. skulu hava til uppgávu at viðgera stuðulsumsóknir. Hildið verður, at skilabest er at flyta ávísar stuðulsuppgávur úr Mentamálaráðnum til nýggja Listaráðið at hava um hendur. Hugsanin er, at í einum tíðarskeiði upp á t.d. 5 ár verða fleiri umsitingaruppgávur fluttar til Listaráðið. Í hesum fyrsta umfarinum er talan bara um uppgávur, sum verða viðgjørdar eftir umsókn. Seinni kann talan møguliga gerast um at flyta aðrar uppgávur, so sum stuðulsveitingar uttan umsókn. <em type="bold"></em>Skotið verður upp, í fyrsta umfari, at leggja niðanfyri nevndu játtanir til nýggja Listaráðið, sum verður ein fakliga og umsitingarliga sterk eind, ið hevur bestu førleikar til at umsita stuðulin. <em type="bold">Játtanir: Stuðul til onnur endamál (mentanarlig tiltøk), 7.24.1.13.04 </em>Játtanin hevur ligið um milliónina seinastu árini og verður nýtt til einstaklingar, feløg, stovnar o.o., sum luttaka í ella skipa fyri mentanarligum tiltøkum sum til dømis konsertum, framsýningum, ráðstevnum o.ø. 1.000.000,- 1 </p>
<p><em type="italic"></em>Játtanin verður nevnd <span type="quote">“næmingastudningur til myndlistafólk”</span>. Endamálið við játtanini er, at myndlistafólk kunnu søkja um stuðul til útbúgving, skeið og ferðing. 100.000,- <em type="bold"></em></p>
<p>Stuðul til yrkisleiklist, 7.24.2.06.22 Lýst verður eina ferð árliga við møguleikanum at søkja um stuðul til yrkisleiklist, og umsóknirnar verða viðgjørdar í Leiklistaráðnum, sum eisini er stýri Tjóðpalsins. Leiklistaráðið ger tilmæli til Mentamálaráðið, sum síðan svarar umsøkjarunum og avgreiðir stuðulin. Skotið verður upp, at nýggja Listaráðið umsitur stuðulin og viðger umsóknirnar í staðin fyri Leiklistaráðið. 450.000,-</p>
<p>Heiðursgávur til mentafólk, 7.24.2.13 Henda játtan fevnir um Mentanarvirðisløn Landsins, Heiðursgávu Landsins, sømdargávu og møguliga aðrar heiðursgávur. Ein nevnd, tilnevnd av landsstýriskvinnuni í mentamálum og LISA, verður sett at velja móttakarar av heiðursgávunum. Í hesum sambandi mælir arbeiðsbólkurin til at skipað verður fyri nýggjari heiðursgávu á kr. 75.000, ið verður latin til Ársins Listaspíra. 575.000,- 1 Upphæddirnar vísa til Løgtingsfíggjarlógina 2008</p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 5 av 14</p>
<p>Tiltøk fyri børn og ung (veddingarpengarnir), 7.24.1.05 P/f Ítróttarvedding letur Ítróttarsambandi Føroya, Føroya Ungdómsráð og Mentamálaráðnum yvirskotið av teirri upphædd, sum føroyingar hava spælt fyri til at stuðla barna- og ungdómsarbeiði. Lutfallið er 60% til ÍSF og hvør síni 20% til FUR og Mentamálaráðið. Á aðalfundi hjá p/f Ítróttarvedding, vanliga í mai mánaða, verður upplýst, hvussu stórt yvirskotið er, og harvið hvørja upphædd partarnir fáa at ráða yvir. Játtanin er ætlað børnum og ungum upp til 25 ár, ella til tiltøk, ið hava børn og ung sum málbólk. Endamálið við játtanini er sera breitt, og stuðul fæst, eftir nærri treytum, til námsferðir, mentanarlig tiltøk, upplýsing, ráðstevnur o.a. 1.819.000,-</p>
<p><em type="italic"></em>Mentamálaráðið umsitur eina játtan til orðabókagerð. Summar verkætlanir hava verið beinleiðis stuðlaðar, og aðrar hava fingið stuðul umvegis Orðabókagrunnin hjá Fróðskaparsetri Føroya. Mett verður, at játtanin til orðabókagerð hevði ligið skilabetri hjá stovni uttan fyri Mentamálaráðið at umsitið. Høvuðsorsøkin er, at tað er ógjørligt at umsita játtanina uttan at hava fakligan førleika á orðabókaøkinum. Fíggjarliga orkan eigur at verða flutt hagar, tann fakliga orkan er. Í verandi støðu er Mentamálaráðið ein óneyðugur millumliður millum umsøkjarar og fakfólk. Í staðin átti játtanin at verið umsitin beinleiðis av fólki við førleika fyri hesum arbeiði. Umhugsast kann eisini at leggja játtanina alla til Orðabókagrunnin <em type="italic">. </em>940.000,- </p>
<p><em type="bold"></em>Omanfyri nevndu stuðulsjáttanir eru sera gagnligar fyri føroyska mentanarlívið, og týdningarmikið er, at hesin stuðul heldur áfram undir einum nýggjum Listaráði. Játtanirnar verða umsitnar við heimild í løgtingslóg nr. 60 frá 17. mai 2005 um stuðul til mentan og list v.m. Tó verður játtanin til leiklist umsitin við heimild í lógini fyri Tjóðpall Føroya. Lýst verður í løtuni við stuðulsmøguleikunum eina ferð árliga, og oyðubløð og vegleiðingar eru gjørd til ávís stuðulsøki. <em type="bold">Týðaragrunnur og Tónlistagrunnur </em>Vísandi til tvey tey seinastu samgonguskjølini (frá februar og september 2008) verða tveir serstakir grunnar skipaðir undir Mentanargrunni Landsins, nevniliga ein til týðing og ein til tónlist. Arbeiðsbólkurin metir, at nýggja Listaráðið skal umsita hesar grunnar og menna teirra virksemi. <em type="bold"></em></p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 6 av 14</p>
<p><em type="bold">Samandráttur – hví eitt nýtt Listaráð? </em>Arbeiðsbólkurin metir, at mentanarlívið í Føroyum eigur at verða styrkt við at seta á stovn eitt Listaráð, ið hevur til uppgávu at ráðgeva og vegleiða, kunna og kveikja bæði myndugleikar, listafólk og almenning. Við íblástri frá grannalondunum verður ein skipan, ið liggur uttan fyri Mentamálaráðið, mett at vera skilabest. Tað er tað fakliga og listarliga umhvørvið, har førleikin er miðsavnaður, ið kann tryggja menningina á listaliga økinum. Mentanargrunnur Landsins hevur í dag partvís henda leiklut, men virksemi grunsins er í dag í høvuðsheitum tengt at stuðulsveiting. Tá ynski nú er frammi politiskt at styrkja Mentanargrunnin, verður mett, at stigið eigur at takast til at umskipa hann til eitt Listaráð, har dentur verður lagdur á tað listfakliga og á ráðgeving og vegleiðing, eisini til politisku skipanina. Listaráðið skal umsita stuðul til listafólk, harundir eisini tær stuðulsjáttanir, ið í dag verða umsitnar í Mentamálaráðnum. Á henda hátt er almenna stuðulsviðgerðin miðsavnað, soleiðis at fult yvirlit yvir stuðulsveitingarnar og faklig fyrilit verða tryggjað. Listaráðið verður ein fakliga sterk eind, ið skipar seg við listafundum eftir tørvi, fyri at umsitingin verður so munadygg og úrslitagóð sum til ber. Ágóðin hjá miðfyrisitingini við at flyta ávísar stuðulsskipanir til Listaráðið er, at Mentamálaráðið fær størri orku til yvirskipaða mentanarpolitikkin, armslongdarmeginreglan verður fullfíggjað, og politiska skipanin kann á skipaðan hátt leita sær ráðgeving í mentanarpolitiskum spurningum. <em type="bold">Kostnaðarmeting </em></p>
<p>Umskipanin av Mentanargrunni Landsins merkir, at talan samanlagt verður um at flyta eina upphædd upp á kr. 5.4 mió. til nýggja Listaráðið. Umframt tær kr. 5.7 mió, sum Mentanargrunnur Landsins fær í dag, má roknast við at útreiðslurnar til umsiting av Listaráðnum fara at verða uml. tkr. 800 í 2009. Sostatt verða samlaðu útreiðslurnar til nýggja Listaráðið í 2009: Flutt úr Mentamálaráðnum kr. 5.400.000</p>
<p>Játtanin til Mentanargrunn Landsins kr. 5.700.000</p>
<p>Játtanin til Mentanargrunn Landsins (Umsiting) kr. 362.000</p>
<p><em type="italic">Hækking til økta umsiting av Listaráðnum kr. 438.000 </em></p>
<p><em type="italic">Heiðursgáva til Ársins Listaspíra (nýggj heiðursgáva) kr. 75.000 </em></p>
<p><em type="italic"></em>Í alt kr. 11.975.000 </p>
<p>kr. 513.000</p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 7 av 14</p>
<p type="listitem">Tilmæli    Við støði í niðurstøðum arbeiðsbólksins verður mælt til:</p>
<p type="listitem">at umskipa Mentanargrunn Landsins og seta á stovn eitt nýtt ráð við heitinum <span type="quote">“Listaráðið”</span></p>
<p type="listitem">at  flyta  ávísar stuðulsskipanir úr Mentamálaráðnum, sum nevnt omanfyri.</p>
<p type="listitem">Høvuðsendamálið er tvíbýtt:  a.  at skapa eina so góða umsiting av stuðulsumsóknum sum gjørligt ótengda at politisku skipanini, og b.  at tryggja størri orku í Mentamálaráðnum til at hugsa og arbeiða yvirskipað og mentanarpolitiskt</p>
<p type="listitem">at stovna nýggja heiðursgávu til Ársins Listaspíra</p>
<p type="listitem">at  nýggja Listaráðið arbeiðir við at skapa eina nýggja lønartrygdarskipan fyri listafólk.</p>
<p><em type="bold"></em>Tórshavn, 7. oktober 2008 Urd Johannesen </p>
<p>Kinna Poulsen</p>
<p>Oddfríður Marni Rasmussen</p>
<p xml:lang="dan">Rói R. Patursson</p>
<p>Martin Næs</p>
<p>Alda Joensen, skrivari</p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 8 av 14</p>
<p><em type="bold">Fylgiskjal 1 Mentanarráðini í grannalondunum </em></p>
<p>Tað er eitt sindur ymiskt, hvussu mentanin verður umsitin í grannalondunum, tó so at í  Noreg, Svøríki og í Danmark líkjast skipaninar hvørji aðrari, meðan Ísland hevur eina  skipan, sum líkist frá.    Øll londini hava hvør sítt mentamálaráð. Mentamálaráðini kunnu vera skipað saman við  øðrum ráðum,t.d. saman við ítróttinum, ella kirkjuni osfr.     Umframt sjálv mentamálaráðini hevur man bæði í Noregi, Svøríki og í Danmark skipað  eina umsitingarliga og ráðgevandi eind, í Noregi og Svøríki nevnd ’kulturråd’, og í  Danmark verður hetta kallað ‘kunststyrelse’.</p>
<p><em type="bold">Noreg. Norsk Kulturråd </em></p>
<p>- at styrkja yrkislistina, styrkja mentanararvin og at gera list og mentan</p>
<p>atgeingiliga hjá so nógvum sum gjørligt</p>
<p>- at umsita Norsk Kulturfond - at vera ráðgevandi hjá mentamálaráðnum og øðrum ráðum - at vera stigtakari til mentanarátøk av ymsum slag</p>
<p>Skipan  Skipanin í løtuni er tann, at 13 persónar sita í stýrinum. Hesi hava 6-7 fundir um árið við  allar faknevndirnar og undirnevndirnar. Hetta er ein heldur stirvin mannagongd, og tí  hava tey hetta síðsta árið arbeitt við at umskipa NK.    Frágreiðingin varð liðug  og handað 6. juni í ár, og er tí heilt fesk. Leinkið er hetta:</p>
<p type="listitem">fyri bókmentir og almenn tíðarrit</p>
<p type="listitem">fyri myndalist og listahandverk</p>
<p type="listitem">fyri tónlist</p>
<p type="listitem">fyri leiklist</p>
<p type="listitem">fyri mentanararv</p>
<p type="listitem">fyri barna- og ungdómsmentan</p>
<p type="listitem">fyri miðlan</p>
<p type="listitem">fyri gransking og menning</p>
<p type="listitem">fyri annað</p>
<p>-  at styrkja yrkislistina, styrkja mentanararvin og at gera list og mentan atgeingiliga hjá so nógvum sum gjørligt -  at umsita Norsk Kulturfond  -  at vera ráðgevandi hjá mentamálaráðnum og øðrum ráðum  -  at vera stigtakari til mentanarátøk av ymsum slag</p>
<p>Skipan  Skipanin í løtuni er tann, at 13 persónar sita í stýrinum. Hesi hava 6-7 fundir um árið við  allar faknevndirnar og undirnevndirnar. Hetta er ein heldur stirvin mannagongd, og tí  hava tey hetta síðsta árið arbeitt við at umskipa NK.    Frágreiðingin varð liðug  og handað 6. juni í ár, og er tí heilt fesk. Leinkið er hetta:</p>
<p type="listitem">fyri bókmentir og almenn tíðarrit</p>
<p type="listitem">fyri myndalist og listahandverk</p>
<p type="listitem">fyri tónlist</p>
<p type="listitem">fyri leiklist</p>
<p type="listitem">fyri mentanararv</p>
<p type="listitem">fyri barna- og ungdómsmentan</p>
<p type="listitem">fyri miðlan</p>
<p type="listitem">fyri gransking og menning</p>
<p type="listitem">fyri annað</p>
<p>•  fyri bókmentir og almenn tíðarrit •  fyri myndalist og listahandverk •  fyri tónlist •  fyri leiklist •  fyri mentanararv •  fyri barna- og ungdómsmentan  •  fyri miðlan •  fyri gransking og menning •  fyri annað</p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 9 av 14</p>
<p>Fíggjarviðurskifti</p>
<p>Samlaða umsóknarupphæddin</p>
<p>Útgjaldið % 1993 264.179.804 77.600.000 29,3 2007 887.709.675 214.634.000 24,1</p>
<p type="listitem">Serligar skipanir eru eisini,   eitt nú:    Innkeypsskipanin av bókum  til bókasøvnini. Útreiðslurnar av hesum koma aftrat  omanfyrinevndu tølum    Framleiðslustuðul til bókaútgávu/Verkætlanarstuðul    Norska skipanin er gørd til eitt nógv størri samfelag enn tað føroyska, men møguliga  kunnu norsku tankarnir brúkast í einari miniútgávu, sum verður gjørd fyri føroyska  samfelagið.         Svøríki. Kulturrådet   – The Swedish Arts Council    Ábyrgdarøki:</p>
<p type="listitem">At fordeila stuðulspening til sjónleik, dans, tónleik, bókmentir, mentanartíðarrit, bókasavnsøkið, myndlist, museumsvirksemi og  framsýningar</p>
<p type="listitem">At geva landsstjórnini metingar av mentanarpolitiskum avgerðum</p>
<p type="listitem">At kunna um mentan og mentanarpolitikk</p>
<p type="listitem">Samskipan:  Svenska Kulturráðið er ein felagsskapur, sum í løtuni telur 80 fólk, ið eru býtt sundur í  tríggjar deildir:</p>
<p type="listitem">List og mentan</p>
<p type="listitem">Samskifti og menning</p>
<p type="listitem">Fyrisiting</p>
<p><em type="bold">Stýrið </em>: Er politiskt sett. Tekur sær av fíggjarætlan og prinsipiellum avgerðum, men kann eisini taka beinleiðis avgerðir í stuðulsmálum. <em type="bold">Arbeiðsbólkar </em>: Settir av stýrinum. Taka avgerðir um stuðulsmál innan hvør sítt øki. Í løtuni eru sjey arbeiðsbólkar, ið umseta stuðulin til: Fagrar bókmentir, myndlist, barna- og ungdómsbøkur, yrkisbókmentir, fløgur, minoritets og innflytarabókmentir, klassikaraútgávur til skúlan. <em type="bold">Referensbólkar </em>: Til at hjálpa við avgerðum viðv. stuðulsfordeilingini hevur Kulturráðið referensbólkar við serkunnleika til ymisk øki. Hesi hava ein ráðgevandi </p>
<p><em type="bold">MENTAMÁLARÁÐIÐ – INNANHÝSIS </em></p>
<p type="listitem">Síða 10 av 14 leiklut. Hesir eru í løtuni níggju í tali og ráðgeva m.a. í málum um stuðul til tónasmíð,  dans, sjónleik, tónleikabólkar og : <span type="quote" xml:lang="dan">“Referensgruppen för vissa utställare på bild-  och  formkonstområdet”</span>.    Fyri bæði referensbólkarnar og arbeiðsbólkarnar tykist galdandi, at teir eru ymiskir av  stødd og kunnu skiftast eftir tørvi. Dentur verður lagdur á dynamikk og fleksibilitet; at  kunna fylgja tørvinum nú og her og at kunna broyta mannagongdir alt eftir sum tørvurin  broytist.     Svenska kulturráðið gevur á hvørjum ári út bókling: Hvar fóru pengarnir í 2007, ið er  sum lítið tíðarrit til støddar. Her er samlaða stuðulsupphæddin nevnd: Slakar 1,9 mia  svenskar krónur eins og upphæddirnar fyri tey ymisku økini eru tilskilaðar: Myndlist 25  mió, museumsverkætlanir 9,6 mió, bókasavnstænastan 47,5 mió osfr. Harumframt eru  góðar myndir av list og listafólkum, sum greiða frá verkætlanunum,  sum tey nú hava  fingið ráð til at fremja.  Pluss og minus: Tað fleksibla í svensku skipanini og konsekventa brúkið av  serkunnleika innan tey ymsu stuðulsøkini er gott. Skipanin er alt ov stór og tung til  føroysk viðurskifti. Men stýrið í einum komandi listagrunni kundi sett ad hoc bólkar,  ella einstaklingar, sum høvdu ein ráðgevandi leiklut viðvíkjandi stuðulsmálum.  Umráðandi er sjálvandi, at hesi fólkini hava førleikarnar í lagi.      Danmark. Kunststyrelsen  Listaráðið (Kunststyrelsen) er eitt ráð undir Mentamálaráðnum, sett á stovn 1. januar  2003, sum liður í einari nýggjari skipan av listastuðli og arbeiðinum innan altjóða  mentanarsamstarv.    Listaráðið hevur tríggjar høvuðsuppgávur:</p>
<p type="listitem">at vera skrivstova hjá Statens Kunstfond, hjá Kunstrådet og hjá nevndum og umboðsráðum undir hesum</p>
<p type="listitem">at vera stuðulsfyrisiting hjá Statens Kunstfond og Kunstrådet, og somuleiðis at umsita eina røð av stuðulsskipanum á lista- og mentanarøkinum</p>
<p type="listitem">at umsita altjóða mentanarsamskifti innan myndlist, bókmentir, tónlist og leiklist og at umboða danska mentanarpallin úti í heimi.</p>
<p>Uppgávurnar hjá Listaráðnum eru avmarkaðar til tey fakøki, sum Statens Kunstfond og Kunstrådet veita stuðul til. Nevndin fyri Statens Kunstfond viðger umsóknir, sum snúgva seg um økini: myndalist, arkitektur, listahandverk og design, bókmentir, rútmiskan og klassiskan tónleik, film- og leiklist, meðan Kunstrådet arbeiðir innan fyri økini: myndalist, bókmentir, tónlist og leiklist. Umframt hesar uppgávur hevur Mentamálaráðið eisini lagt eina røð av sjávstøðugum, umsitingarligum uppgávum til Listaráðið at umsita, eitt nú: 1. eftirlitsuppgávur viðvíkjandi fleiri stovnum á mentanarøkinum t.d. innan tónlist og leiklist 2. umsiting av nýinnkeypi av atgongumerkjasølutólum til leikhúsini í DK, soleiðis, at atgongumerkjasølan kann samskipast í framtíðini</p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 11 av 14 3.  skrivara- og verkætlanarleiðsluuppgávur eftir nærri avtalu við Mentamálaráðið.      Listaráðið umsitur mentanarstuðul fyri íalt uml. 1,2 mia. kr., av hesum býtir Statens  Kunstfond út fyri uml. 100 mió. og Kunstrådet fyri uml. 340 mió. kr.  Restin, uml. 800 mió. kr. verða umsitin av Listaráðnum sambært tiknum politiskum  avgerðum.    Listaráðið arbeiðir sambært einum rakstrarsáttmála við Mentamálaráðið.    Samlaðu árligu rakstrarútreiðslurnar hjá Listaráðnum eru umleið 60 mió. kr.    Sí annars</p>
<p><em type="bold">Teir størstu grunnarnir eru: </em></p>
<p type="listitem">Grunnurin til listafólk (Listamannalaun)</p>
<p type="listitem">Barnamentanargrunnurin (Barnamenningarsjóður)</p>
<p type="listitem">Bókmentagrunnurin (Bókmentasjóður)</p>
<p type="listitem">Fornminnissgrunnurin (Fornleifasjóður)</p>
<p type="listitem">Filmgrunnurin (Kvikmyndasjóður)</p>
<p type="listitem">Myndlistagrunnurin (Myndlist (kynningarmiðstøð íslenskrar myndlistar) – hava</p>
<p>ætlað at gjørt ein grunn til Myndlist men tað er ikki komið gjøgnum tingið enn</p>
<p type="listitem">Grunnur fyri tey sum liva av at gera myndir (Myndhøvundasjóður)</p>
<p type="listitem">Savnsgrunnurin (Safnasjóður)</p>
<p type="listitem">Tónlistagrunnurin (Tónlistasjóður) (2 ferðir um árið)</p>
<p type="listitem">Leiklistagrunnirin (Leiklist) (bæði leik og lærd)</p>
<p type="listitem">Listskreytingargrunnurin (Listskreytingarsjóður)</p>
<p type="listitem">Ítróttargrunnurin (Ítróttarsjóður)</p>
<p>Sum tað sæst á viðurskiftunum í grannalondunum, so líkjast viðurskiftini í Føroyum mest teimum í Íslandi, har allar stuðulsupphæddirnar verða stjórnaðar av ymiskum nevndum og ikki av nøkrum serligum ráði/styrelse/ ella direktorati. Spurningurin er, hvør leistur er bestur at velja?</p>
<p type="listitem">Teir størstu grunnarnir eru:</p>
<p type="listitem">Grunnurin til listafólk (Listamannalaun)</p>
<p type="listitem">Barnamentanargrunnurin (Barnamenningarsjóður)</p>
<p type="listitem">Bókmentagrunnurin (Bókmentasjóður)</p>
<p type="listitem">Fornminnissgrunnurin (Fornleifasjóður)</p>
<p type="listitem">Filmgrunnurin (Kvikmyndasjóður)</p>
<p type="listitem">Myndlistagrunnurin (Myndlist (kynningarmiðstøð íslenskrar myndlistar) – hava ætlað at gjørt ein grunn til Myndlist men tað er ikki komið gjøgnum tingið enn</p>
<p type="listitem">Grunnur fyri tey sum liva av at gera myndir (Myndhøvundasjóður)</p>
<p type="listitem">Savnsgrunnurin (Safnasjóður)</p>
<p type="listitem">Tónlistagrunnurin (Tónlistasjóður) (2 ferðir um árið)</p>
<p type="listitem">Leiklistagrunnirin (Leiklist) (bæði leik og lærd)</p>
<p type="listitem">Listskreytingargrunnurin (Listskreytingarsjóður)</p>
<p type="listitem">Ítróttargrunnurin (Ítróttarsjóður)</p>
<p>Sum tað sæst á viðurskiftunum í grannalondunum, so líkjast viðurskiftini í Føroyum mest teimum í Íslandi, har allar stuðulsupphæddirnar verða stjórnaðar av ymiskum nevndum og ikki av nøkrum serligum ráði/styrelse/ ella direktorati. Spurningurin er, hvør leistur er bestur at velja?</p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 12 av 14</p>
<p><em type="bold">Fylgiskjal 2 </em></p>
<p><em type="bold">Skipan av Listaráðnum </em>Listaráðið verður skipað við einari nevnd við 5 limum og einum skrivara. Starvsskipanin kann verða hin sama, sum hon er í Mentanargrunni Landsins í dag, har lstkv.velur 3 limir, harav formann og næstformann og LISA velur 2. Skrivarastarvið skal vera fulltíðarstarv. Samsýningin til formannin skal vera ein ásett mánaðarlig upphædd og má svara til arbeiðsbyrðuna, og til hvat aðrir slíkir formanssessir geva. </p>
<p>Landsstýriskvinnan í mentamálum. Mentamálaráðið-Mentamáladeildin.</p>
<p>Heimasíða; onlineumsóknir, hagtøl, kunning. Umsóknir/umsøkjari.</p>
<p><em type="bold">Virðislønir </em>Listaráðið umsitur <em type="bold">Mentanarvirðisløn Landsins, Heiðursgávu Landsins og Ársins Listaspíra. </em>Listaráðið umsitur eisini Sømdarpening og Lønartrygd. Listaráðið og umboðini fyri Listafundirnar gera í felag av, hvør fær Mentanarvirðisløn Landsins, Heiðursgávu Landsins, og hvør er Ársins Listaspíri og gera tilmæli til landsstýriskvinnuna. Fyri MMR er deildarstjórin/fulltrúin umboð í tilmælisfundinum. Fastur dagur skal ásetast fyri, nær landsstýriskvinnan handar virðislønirnar. </p>
<p><em type="bold">Umsóknir </em>Umsóknir til <em type="bold">starvslønir, íverksetanarstuðul, stuðul til børn og ung, orðabókagerð, týðingar, ferðastuðul (myndlist) </em>og <em type="bold">vanligar verkætlanir og tiltøk </em>verða allar sendar meginskrivstovuni fyri Listaráðið. Umsóknirnar verða síðan latnar til teir ymisku listafundirnar, og hesir gera tilmæli, ið síðan verða viðgjørd í Listaráðnum, sum tekur endaligu avgerðina. Fyri at lætta um arbeiðsbyrðuna er ein møguleiki at fastseta ymiskar freistir fyri tær ymisku umsóknirnar, soleiðis at virksemið verður spjatt alt árið. <em type="bold"></em></p>
<p><em type="bold">Mentanarlig tiltøk og verkætlanir </em>Umsóknir til <em type="bold">mentanarlig tiltøk og verkætlanir </em>, sum ikki verða lagdar fyri listafundirnar, verða viðgjørdar av nevndini fyri Listaráðið. <em type="bold"></em></p>
<p><em type="bold">Bókmentafundurin </em><em type="italic">Manning: </em>Bókmentaumboðið í Listaráðnum (valt av LISA), umframt tvey umboð vald av </p>
<p>Rithøvundafelagnum. <em type="italic">Fundurin </em>tekur sær av spurningum viðvíkjandi bókmentum bæði heima og heiman. Fundurin ger tilmæli til Listaráðið um stuðul, upphæddir og virðislønir. </p>
<p><em type="bold">Leiklistafundurin </em><em type="italic">Manning: </em>Leiklistaumboðið í Listaráðnum (valt av LISA), umframt tvey umboð vald av leiklistafeløgunum. <em type="italic">Fundurin </em>tekur sær av spurningum viðvíkjandi leiklist bæði heima og heiman. Fundurin ger tilmæli til Listaráðið um stuðul, upphæddir og virðislønir. </p>
<p><em type="bold">Myndlistafundurin </em><em type="italic">Manning: </em>Myndlistaumboðið í Listaráðnum (valt av LISA), umframt tvey umboð vald av myndlistaumhvørvinum. <em type="italic">Fundurin </em>tekur sær av spurningum viðvíkjandi myndlist bæði heima og heiman. Fundurin ger tilmæli til Listaráðið um stuðul, upphæddir og virðislønir. </p>
<p><em type="bold">Tónlistafundurin </em><em type="italic">Manning: </em>Tónlistaumboðið í Listaráðnum (valt av LISA), umframt tvey umboð vald av tónleikafeløgunum. <em type="italic">Fundurin </em>tekur sær av spurningum viðvíkjandi tónlist bæði heima og heiman. Fundurin ger tilmæli til Listaráðið um stuðul, upphæddir og virðislønir. </p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 13 av 14</p>
<p><em type="bold">Fylgiskjal 3 </em></p>
<p><em type="bold">Lønartrygd </em></p>
<p><em type="bold">Endamál </em></p>
<p>Endamálið við skipanini er at tryggja etableraðum listafólkum, tað vil siga fólki, sum arbeiða fulla tíð við list, eina inntøku, soleiðis at tey kunnu liva av og við síni list, uttan at hava alt ov nógv fíggjarligt høvuðbrýggj.</p>
<p><em type="bold">Verandi skipan </em></p>
<p>Mentanargrunnurin veitir listafólkum starvslønir, sum eru upp til 3 ár, tó eru nógv tær flestu fyri styttri tíð. Endamálið við starvslønunum er at veita listafólkum ein tíðaravmarkaðan stuðul, soleiðis at tey í longri og styttri tíðarskeið kunnu hugsavna seg um síni skapandi evni.</p>
<p><em type="bold">Ætlan </em></p>
<p>Skipanin við lønartrygdini skal vera ein partur av nýggja Listaráðnum. Her fáa tey, sum hava fingið starvslønir í longri tíð, útvegað sær eina trygga inntøku og gera samstundis pláss fyri, at onnur og yngri listafólk hava ein betri møguleika at søkja starvslønir. Inntøkugrundarlagið hjá listafólkum er sum oftast ógvuliga sveiggjandi, har tað ofta er long tíð uttan inntøku, tá framleiðslan ofta er tíðarkrevjandi. Inntøkutrygdin skal fyrst og fremst byggja brúgv um tíðargjónna millum inntøkur og útreiðslur hjá listafólki, sum arbeiða við list burturav.</p>
<p><em type="bold">Tilboð til tey, ið fáa lønartrygd </em></p>
<p>Hóast tey, sum koma undir inntøkutrygdina, ikki eru sett í starv hjá tí almenna, skal bera til hjá teimum at koma í samband við áhoyrarar og áskoðarar. Skúlar og lærustovnar eiga at kunna brúka hesi til smærri verkætlarnir og fyrilestrar. Hetta er ikki eitt krav, men ein møguleiki. Skúlaskipanin í fólkaskúlanum og í miðnámskúlunum er í broyting og skapandi læra er við at gerast ein integreraður partur av øllum lærugreinum.</p>
<p><em type="bold">Umsiting </em></p>
<p>Mentanargrunnurin, sum í dag umsitir ein part av listaligu skipanunum, skal umsita skipanina. Eitt komandi Listaráð skal umsita lønartrygdina saman við Gjaldstovu Føroya. Øll, sum eru í skipanini, hava roknskaparskyldu.</p>
<p><em type="bold">MENTAMÁLARÁÐIÐ – INNANHÝSIS </em></p>
<p>Síða 14 av 14</p>
<p><em type="bold">Tal á listafólki </em></p>
<p>Talið á listafólki, sum arbeiða við list burturav, verður ongantíð ógvuliga stórt, og tí verður ongantíð talan um nógvar persónar. Tey, sum koma undir skipanina, skulu hava lagt nøkur verk eftir seg, skulu hava fingið meir enn hálvtannað ára starvsløn tilsamans. Nevndirnar í feløgunum í LISA inntilla listafólk til lønartrygdina. Talið á persónum skal vera avmarkað í reglugerðini. Okkara metan er, at talan kann vera um 16 fólk.</p>
<p><em type="bold">Kostnaður </em></p>
<p>Skipanin skal vera ein inntøkujavning, og soleiðis kunnu listafólk vera við í skipanini, sum onki fáa útgoldið, tí tey hava ov høga inntøku. Um vit rokna við, at tað eru 16 fólk við í skipanini og tey fáa eina løn sum svarar til 75% av verandi starvsløn, tó við eftirløn og lønargjøldum, og tey onga aðra inntøku hava, so er útgjaldið um 4 milliónir kr. Læraraløn 22.638,05</p>
<p>Listafólkaløn 16.978,54</p>
<p>Pensión 16% 2.716,57</p>
<p>Frítíðarløn 1,5% 254,68 Arb.markgj 3,5 % 594,25</p>
<p>Samlað 20.544,03</p>
<p xml:lang="dan">Ársløn 246.528,36</p>
<p>Kostnaður við 16 3.944.453,83</p>
</body></document>
