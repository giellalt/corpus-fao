<document xml:lang="fao" id="no_id"><header><title/><genre code="admin"/><author><unknown/></author><wordcount>69213</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2001.03 Útoyggjaálit.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p><em type="bold">ÚTOYGGJAÁLITIÐ </em></p>
<p><em type="bold">Útoyggjanevndin </em></p>
<p xml:lang="dan"><em type="bold">Løgmansskrivstovan2001 </em>2 </p>
<p><em type="bold">Útoyggjaálitið Útoyggjanevndin </em>Útgevari: Løgmansskrivstovan 2001 </p>
<p>Umbróting: Miðil</p>
<p xml:lang="dan">Repro: ReproZ</p>
<p>Prent: Estra</p>
<p xml:lang="dan">Innbinding: Helge Justinusen</p>
<p>ISBN 99918-962-0-1 3</p>
<p><em type="bold">Innihalsyvirlit </em></p>
<p>Formæli ....................................................................................................................... 5 Skipan av útoyggjaverkætlanini .................................................................................. 7 Samandráttir og tilmæli ............................................................................................. 11 <em type="bold">1. Partur ........................................................................................................ 21 </em>Frá heildarsamfelag til ”út”-oyggjar ......................................................................... 21 Grundgevingar fyri búsettum útoyggjum .................................................................. 39 <em type="bold">2. Partur ........................................................................................................ 47 </em>Lýsing av oyggjunum í verkætlanini ......................................................................... 47 Talvu- og myndafrágreiðing ...................................................................................... 48 Fugloy, Svínoy, Mykines og Skúvoy ......................................................................... 51 Fugloy ....................................................................................................................... 51 Svínoy ....................................................................................................................... 63 Mykines..................................................................................................................... 71 Skúvoy ...................................................................................................................... 81 Kalsoy, Hestur og Nólsoy ......................................................................................... 89 Kalsoy ....................................................................................................................... 89 Hestur ...................................................................................................................... 105 Nólsoy ..................................................................................................................... 115 Stóra Dímun og Koltur............................................................................................ 123 Stóra Dímun ............................................................................................................ 123 Koltur ...................................................................................................................... 129 Gásadalur ................................................................................................................ 135 <em type="bold">3. Partur ...................................................................................................... 141 </em>Tænastuveitingar og vinna ...................................................................................... 141 Búskaparliga sjónarhornið ...................................................................................... 141 Undirstøðukervið .................................................................................................... 141 Samskifti og kunning .............................................................................................. 153 Vinna ....................................................................................................................... 158 Landbúnaður ........................................................................................................... 162 Mentanarliga sjónarhornið ...................................................................................... 175 Mentan og frítíð ...................................................................................................... 175 Skúlin ...................................................................................................................... 179 Sosiala sjónarhornið ................................................................................................ 185 Heilsutænastur og trygd .......................................................................................... 186 4 <em type="bold">4. Partur ...................................................................................................... 191 </em>Kommunal viðurskifti ............................................................................................. 191 <em type="bold">5. Partur ...................................................................................................... 197 </em>Uppskot til útoyggjapolitikk .................................................................................... 197 Aðalmálið við útoyggjapolitikkinum ....................................................................... 201 Uppskot og tilmæli .................................................................................................. 201 <span type="quote">“Heildarsamfelagið bygdin”</span> .................................................................................... 222 Heildarsamfelagið BYGDIN ................................................................................... 225 <em type="bold">6. Partur ...................................................................................................... 226 </em>Kelduávísingar og heimildarfólk ............................................................................. 226 </p>
<p xml:lang="dan"><em type="bold">Formæli </em></p>
<p>Í samgonguskjalinum boðar landsstýrið frá, at besta grundarlagið undir samfelagnum er virksemi og trivnaður á øllum plássum í landinum. Staðfest verður, at útjaðarin í hesum høpi er í eini serligari støðu. Samgongan er tí samd um, at neyðugt er at fremja verulig tiltøk, um útoyggjum og smáplássum skal verða lív lagað.</p>
<p>Við støði í hesari fráboðan, setti Anfinn Kallsberg, løgmaður, í apríl 2000 eina nevnd.</p>
<p>Nevndin fekk litið upp í hendi at lýsa og viðgera útoyggjaviðurskifti soleiðis, at politisku myndugleikarnir hava eitt grundarlag at taka støðu útfrá í sínum arbeiði at fremja verulig tiltøk, sum skulu virka til at útoyggjarnar og smáplássini ikki doyggja út.</p>
<p>Uppgávan hjá nevndini hevur verið at handa løgmanni eitt álit, sum lýsir, hvat skal tilfyri at skapa virksemi og trivnað á útoyggj. Arbeiðið er nú greitt úr hondum og farast kann undir almenna og politiska orðaskiftið og at fremja neyðugar broytingar til tess at tryggja, at útoyggjunum verður lív lagað. Skal gongdin vendast, er neyðugt at fremja munandi broytingar á fleiri grundleggjandi økjum.</p>
<p>Verður arbeitt miðvíst og støðugt við teim leiðum, sum nevndin mælir til, fer vónandiat bera til at steðga fráflytingini, økja um fólkatalið og skapa eitt javnari aldursbýti, sum ber við sær størri trivnað á útoyggjunum. Til tess at hetta skal gerast veruleiki, er tó neyðugt, at fólkið eins væl og politikarar arbeiða í felag fyri at røkka hesum máli.</p>
<p>Nevndin takkar teimum nógvu úti á teimum smáu oyggjunum og kring landið, einstak-lingum og stovnum, ið hava víst arbeiðinum áhuga, og sum í skrift og talu hava latið tilfar til álitið. Eisini eiga Gestur Hovgaard, samfelagsfrøðingur, Ph.D., ið hevur luttikið fyri Granskingardepilin fyri Økismenning, Abraham Mikladal, kunningartøkningur og Kristina Háfoss, búskaparfrøðingur stóra tøkk fyri teirra leiklut í arbeiðinum. Fyri rættlestur og málsliga vegleiðing eiga Ólavur Waag Høgnesen og Jógvan Brim Joensen eisini eina tøkk.</p>
<p>Klaksvík, á mariumessu 2001</p>
<p>Olga Biskopstø samskipari og formaður</p>
<p>Nevndarlimir og umboð fyri oyggjarnar: Zacharias Zachariassen, Fugloy, Jógvan Edmund á Geilini, Svínoy, Herfríð Sørensen og Poulina M.K.Eliassen, Kalsoy, Katrina Johannesen møtti fyri Meinhart Johannesen, Mykines, Óla Jákup úr Dímun, Stóru Dímun, Arne Jensen, Skúvoy, Petur Lyngvej, Hesti, Bjørn Patursson, Koltri, Leo Poulsen, Nólsoy, Gutte Guttesen, Bøur, umboðaði Gásadal.</p>
<p>Fyri Løgmansskrivstovuna: Barbara á Tjaldrafløtti og Suffía Eliasen.</p>
<p>6 7</p>
<p><em type="bold">Skipan av útoyggjaverkætlanini </em></p>
<p>Uppgávan hjá nevndini var at orða uppskot til ein útoyggjapolitikk, sum tekur støðið í økismenning. Setningurin varð útgreinaður og lýstur soleiðis:l</p>
<p>At lýsa, hvat krevst, til tess at skapa virksemi og trivnað á útoyggjunum.l</p>
<p>At gera ítøkilig menningaruppskot, ið kunnu tryggja virksemi og trivnað áútoyggjunum, við atliti at tí serstaka umhvørvi, ið eyðkennir hesi støðl</p>
<p>At hyggja nærri at gongdini á útoyggjunum fram til í dag, og at nevndin setirseg inn í viðurskifti sum eitt nú fólkatalið, aldursbýtið, livibreyðið, virksemið ígjøgnum árið, skúlar, ferðasambandið, kunningartøkni, ognarviðurskifti, almennar tænastur o.a.l</p>
<p>Menningaruppskotini eiga at taka støði í einum mentanarsjónarhorni, einumbúskaparsjónarhorni og einum sosialum sjónarhorni.l</p>
<p>Lýst verður, um uppskotini krevja longri ella styttri tíðarætlanir, og ein metingverður gjørd av, hvussu uppskotini kunnu raðfestast.l</p>
<p>Lýstir verða møguleikar, sum kunnu tryggja, at arbeiðið við økismenningframhaldandi kann virka.</p>
<p>Til tess at loysa hesa uppgávu, var í fyrsta lagi farið undir at leggja arbeiðið til rættis. Útgangsstøðið var, at neyðuga vitanin skuldi fáast til vegar á staðnum. Skipað varð tí fyri:l</p>
<p>Nevndarfundum, fimm í tali, har arbeiðssetningur, endamál og tilfar varð viðgjørtog lýst.l</p>
<p>Oyggjafundum, einum á hvørjum stað, har øll, ið vóru áhugað, kundu komavið sínum sjónarmiðum og hugskotum í skrift og talul</p>
<p>Samskifti og fundum við stovnar við tilknýti til oyggjarnar, har heitt varð ástovnarnar um m.a. at lýsa virksemi teirra</p>
<p>Bygdaráðini hava somuleiðis havt høvi at koma við viðmerkingum og broytingum til innihaldið í verkætlanini. Har tað var mett neyðugt, hevur verið heitt á serkøn um útgreiningar og viðmerkingar, eins og leitað hevur verið fram tilfar úr okkara grannalondum, sum lýsa viðurskifti, ið kunnu samanberast við okkara.</p>
<p>Í útgreiningararbeiðinum er nógv týdningarmikið og áhugavert komið undan kavi.</p>
<p>Nógv av hesum hevur tørv á at verða kannað og/ella granskað nærri, tí kann hetta álitið eisini nýtast sum grundarlag fyri framhaldandi útgreiningum og viðgerð av útoyggjaspurningum.</p>
<p>Verkætlanin fevnir um níggju av okkara smáu oyggjum umframt Gásadal. Oyggjarnar eru: Fugloy, Svínoy, Kalsoy, Mykines, Hestur, Koltur, Skúvoy, Lítla Dímun og Nólsoy. 8</p>
<p>Oyggjarnar og Gásadalur hava verið umboðaðar við einum limi, tó hevur Kalsoyggin, sum hevur tvær kommunur, verið umboðað við tveimum limum. Nevndin hevur harumframt verið mannað við tveimum limum frá Nýskipanardeildini á Løgmansskrivstovuni. Samskiparin hevur verið formaður í nevndini, og hevur skrivað og lagt arbeiðið til rættis. Roynt hevur verið at skipa verkætlanina á ein slíkan hátt, at hon er løtt at lesa og løtt at koma at hjá øllum við áhuga fyri evninum. Av tí at tilfarið er fjøltáttað og fevnir víða, er ein roynd gjørd at býta tað í bólkar undir viðkomandi yvirskriftum.</p>
<p><em type="bold">Orðið <span type="quote">”útoyggj”</span> </em></p>
<p>Undir nevndararbeiðinum tók kjak seg upp um orðið ‘útoyggj’ og hvønn týdninghetta orðið hevur. Sambært føroysku orðabókini hjá Føroya Fróðskaparfelag 1998 merkir orðið útoyggj <span type="quote">”lítil fjarskotin oyggj, oyggj ið liggur uttarlaga í oyggjalandi”</span>. Eitt dømi um nýtslu av orðinum útoyggj er m.a. at finna í bókini <span type="quote">“Ein yrkjari á útoyggj”</span>. Bóklingurin viðger Símun Michael Zachariasen, ið var lærari í Fugloy og Svínoy, skald og tjóðskaparmaður, ið búði og virkaði í Fugloy størsta partin av lívi sínum</p>
<p>Orðið útoyggj hevur eina breiðari merking í dag enn áður og hevur fingið týdningin:<span type="quote">”oyggjar, ið ikki hava eitt nøktandi ferðasamband og ikki hava somu menningarmøguleikar sum meginøkið”</span>.</p>
<p><em type="bold">Samheiti </em>Er tað rætt ella skeivt, at nýta orðið útoyggj í hesum <span type="quote">”nýggja”</span> týdningi? Ein av nevndarlimunum í útoyggjanevndini bar upp á mál, at tað ikki varð dámt, at kalla eitt nú Kalsoynna fyri útoyggj, tí nú var so stutt á mál, til ferðasambandið fór at vera nøktandi. Eisini hevur nevndin fingið áheitan frá fólki um at finna annað hóskandi heiti, tí ávís mettu heitið útoyggj vera <span type="quote">“niðrandi”</span>, sum tikið varð til. Á einum oyggjafundi varð eisini víst á negativa týdningin, ið hongur uppi við týdninginum í orðinum <span type="quote">“útoyggj”</span>. M.a. varð sagt, at:<span type="quote">”nú verður bara tosað um útoyggjar, nøvnini á oyggjunum verða nærum ikki nevnd longur, og vit eru ikki longur verd tað sama sum onnur, tí vit búgva á ”útoyggj”</span>. Her er okkurt galið”. </p>
<p>Um hugt verður at heitinum í landafrøðiligum týdningi, fevnir tað ikki um allar tær smáu oyggjarnar, tí m.a. Hestur og Kalsoy liggja ikki uttarlaga í oyggjalandi, og eru ikki fjarskotnar oyggjar.</p>
<p><em type="bold">Viðgerð av heitinum </em>Útoyggjanevndin hevur viðgjørt spurningin um eitt beinrakið hugtak fyri tey bygdarsamfeløg, ið nevndin hevur havt til umrøðu, og skotið varð upp at nýta orðið ‘smáoyggj’ ístaðin. Meirilutin - stívliga helvtin metti, at heitið ‘útoyggj’ framhaldandi skuldi nýtast, tí tað lýsir betri ta støðu, hesar oyggjar eru í, meðan hin helvtin tók undir við </p>
<p>9 heitinum ‘smáoyggj’, ið mett var at vera eitt meira positivt heiti. Avrátt var framhaldandi at nýta heitið <span type="quote">“útoyggj”</span>.</p>
<p><em type="bold">Heitið útoyggj/ar í verkætlanini </em>Í álitinum kemur ofta fyri, at tað er neyðugt at nýta eitt samnevni fyri oyggjarnar. Í summum førum verður sagt, <span type="quote">“útoyggj”</span> og í øðrum førum <span type="quote">“tær smáu oyggjarnar”</span> serliga tá talan er um samanberingar við tær størru. </p>
<p>10 11</p>
<p><em type="bold">Samandráttir og tilmæli </em><span type="quote">”Sigl oyggj fram úr mjørka, nú ert tú eitt skip”</span>. Hesi orð úr yrking eftir Chr. Matras fara vit at nýta sum eina myndlýsing av endamálinum við hesum áliti, havandi í huga, at tað er ætlað sum amboð hjá borgarum, politikarum og stovnum, til tess at fáa ferð á útoyggjaskútuna, so hon stevnir út úr mjørkanum, higartil eyðkend av fráflyting og afturgongd, og inn í eina framtíð við framgongd og menning. Útoyggjaverkætlanin skal eggja til búseting og økja møguleikarnar fyri inntøku, tryggleika og tí góða lívinum; men um hetta verður framt í verki, velst um so mangt: Raðfesting – og harvið fíggjarliga orku – ið politiska skipanin tilskilar útoyggjunum, hugflog og vilja hjá teimum, ið búleikast og sum kunnu hugsa sær at búleikast á útoyggj, og ikki minst velst tað um samstarvsvilja millum allar partar, ið hava áhuga í eini útoyggjamenning. </p>
<p>Útoyggjaálitið er skipað í seks pørtum: 1.partur er ein søgulig lýsing og grundgeving fyri tørvinum á búsettum útoyggjum. 2.partur lýsir hvørja einstaka oyggj 3.partur tekur samanum tey viðurskifti ið krevja ábøtur 4.partur viðger nøkur kommunal viðurskifti 5.partur er uppskot til ein útoyggjapolitik 6.partur vísir á bókmentir og aðrar heimildir ið tilfarið byggir á <em type="bold">1. Partur </em>- viðger útoyggjarnar søguliga frá bóndasamfelagnum til í dag fyri at gera tað lættari at skilja, hvussu verandi støða er íkomin. Eisini er ein viðgerð av trupulleikum, møguleikum og resursum í útoyggjunum, og tað verður grundgivið fyri, hví tað er ein fyrimunur fyri Føroyar at hava allar oyggjarnar búsettar. </p>
<p>Søguliga gongdin vísir, hvønn avgerandi leiklut útoyggjarnar høvdu í menningini av</p>
<p>Føroyum frá steinrunnum bóndasamfelag við avmarkaðum møguleikum til eitt ríkt, framkomið vinnu- og vitanarsamfelag. Prísin fyri ta skjótu og umfatandi broytingina av samfelagnum hava m.a. tær smáu bygdirnar og oyggjarnar í Føroyum goldið. Tær eru vorðnar avskornar frá at fáa lut í vøkstrinum, sum tær sjálvar løgdu lunnar undir fyri skjótt 200 árum síðani.</p>
<p>Politiskt hava útoyggjarnar ikki verið raðfestar høgt. Tey tiltøk, ið eru gjørd, havaoftast verið støk tiltøk heldur enn partar av miðvísum og samskipaðum útjaðarapolitikki.</p>
<p>Útoyggjarnar, Nólsoy undantikin, eru í dag – við ávísing til fólkatalið - á sama støði,sum tær vóru fyri 200 árum síðani. Munurin er bert tann, at fyri 200 árum síðani, var bygdarsamfelagið ein væl skipað fíggjarlig, sosial og mentanarlig eind, ið megnaði at endurnýggja seg sjálva. Í dag eru tað almennir stovnar á meginøkinum og kommunurnar, ið skulu tryggja eitt hóskandi tænastustøði, men tað hevur ikki eydnast til fulnar. At tað kortini hevur eydnast at halda lív í smáplássunum, er teirri innaru styrkini í bygdarfelagsskapunum at takka.</p>
<p>Hóast gongdin í dag er fyri alt størri menning av býarøkinum, so er greitt at hendagongdin í framtíðini kann broytast. Flyting til og frá býarøkjum er altíð farin fram í 12 størri ella minni mun; hetta ein partur av dynamikkinum í samfelagnum, ið ber boð um, at fólk leggja seg eftir at trívast og klára seg í góðum eins væl og í ringum tíðum og skiftandi umstøðum annars, tí verður víst á, at tær smáu oyggjarnar eiga at vera eitt neyðugt og sjálvsagt tilboð ímillum teir møguleikar, ið standa borgarunum í landinum í boði.</p>
<p>Tey samfelagsvirði og teir fyrimunir, ið natúrliga eru í einum oyggjasamfelag, skuluføroyingar fjálga um. Eitt nú eru nógvir ótroyttir møguleikar á útoyggj, ið kunnu skapa grundarlag fyri størri og breiðari búseting í framtíðini. Gagnnýta vit tað tilfeingið, sum liggur í okkara náttúru og umhvørvi, og ganga vit undan í viðurkenningini av tørvinum, ið okkara vitanarsamfelag kemur at hava, eru nógvir ótroyttir búskaparligir fyrimunir á teimum smáu oyggjunum. Altjóðagerðin setur stór krøv til føroyska samfelagið. Skulu vit liva upp til hesi krøv er neyðugt at Føroyar framhaldandi eru eitt fjølbroytt samfelag. Tískil er neyðugt at styrkja og menna tær smáu oyggjarnar og tey smáu bygdarsamfeløgini í Føroyum. Við at varðveita hesi smáu samfeløg, varðveita vit ikki bert stórar partar og berarar av søgu og mentan Føroya, men eisini eina av lívsnervunum til framtíðar menning og framburð. Longu í dag eru ríkir møguleikar fyri, at skapa góðar karmar fyri búseting á smáu oyggjunum, og alt talar fyri, at framtíðartøkni v.m. fer at gera karmarnar uppaftur betri. Við støði í grundgevingini í álitinum, eiga vit at leggja okkum eftir at fáa tað <span type="quote" xml:lang="dan">“traditionella”</span> og tað <span type="quote">“modernaða”</span> at ganga hond í hond, soleiðis at styrkin frá báðum kann brúkast sum undirstøði til at klára tær avbjóðingar, ið nýggjar tíðir seta. <em type="bold">2. Partur </em>- viðger hvørja einstaka oyggj. Lýst verður m.a. hvussu støðan er nú, og í hvønn mun møguleiki er fyri menning sæð frá serstøkum staðbundnum umstøðum. Útoyggjanevndin hevur sett seg inn viðurskifti sum eitt nú fólkasamanseting, undirstøðukervi, livibreyðið, mentan-, sosial-, kommunu- og jarðarviðurskifti. </p>
<p>Samanumtikið kann sigast, at viðgerðin av hvørjari oyggj sær gevur eina mynd av,hvussu ymiskar oyggjarnar eru, og at tær tí hava ymiskan tørv, tá ið tað kemur til at seta ítøkilig stig í verk. M.a er landafrøðiligi munurin stórur, bæði støddin á oyggjunum, staðseting og bygnaður. Fólkatalið, vinnuvirksemi og jarðarviðurskiftini eru eisini ymisk. Tað, sum allar oyggjarnar tó hava til felags, er vánaliga undirstøðukervið og tað vantandi útboðið av tænastum.</p>
<p>Fólkatalið, kyns- og aldursbýtið eru skrásett fyri hvørja av oyggjunum/bygdunum.</p>
<p>Hetta vísir í fleiri førum eina sera dapra mynd. Verða hesar umstøður samanbornar við vinnuligu umstøðurnar á hvørjum staði, gerst myndin ikki betri. Arbeiðsplássini eru fá, og møguleikarnir fyri at vinna til lívsins uppihald á staðnum eru smáir. Á mentanarøkinum er lítið og einstáttað virksemi sæð við stórbýareygum; men mentanarligi- og sosiali felagsskapurin, ið er innbygdur í gerandisdagin, gevur rúm fyri samveru og upplivingum. Samanhaldið er sera ymiskt frá bygd til bygd. Á heilsuøkinum vísir ein skráseting av tænastútboðnum, at tænastustøðið als ikki kann samanberast við tað á meginøkinum. Tað er eisini sera ymiskt í hvønn mun oyggjarnar samstarva við meginøkið.</p>
<p>13</p>
<p>Jarðarviðurskiftini eru lýst fyri hvørja oyggj sær. Víst verður, hvussu stórur parturav jørðini er ávikavist kongs og óðal, og hvussu stórum parti av jørðini tey fastbúgvandi hava fult ræði á. Úrtøkan av jarðarbrúkinum og gagni tað ger fyri útoyggjarnar gevur eina greiða ábending um, at vinnan ikki hevur bestu umstøður at virka undir. Skal bústaðarhugurin styrkjast og skulu oyggjarnar mennast, so er alneyðugt at tiltøk verða fyriskipaði alt fyri eitt, soleiðis at bøtast kann um tey ringastu árinini. <em type="bold">3. Partur </em>- viðger tær tænastur og tey tiltøk, sum verða boðin borgarum í størru oyggjunum, men ikki røkka út til tær smáu. Eisini er víst á fyriskipanir og tænastur, ið kunnu fremja búskaparligan vøkstur, trivnað og tilflyting. Grundsjónarmiðið er at lýsa tænastur og tiltøk við støði í tí, sum tey, ið búgva á útoyggj, hava greitt frá, og tí, sum hvør einstakur stovnur ella hvørt einstakt felag metir vera trupulleikan. Loysnirnar byggja í stóran mun á uppskot frá brúkarunum og teimum, sum umsita hvørt einstakt øki. </p>
<p>Evnini verða flokkaði út frá trimum sjónarhornum. Tað fyrsta er tað búskaparligasjónarhornið (undirstøðukervið og vinnuligar umstøður). Harnæst kemur tað mentanarliga sjónarhornið (mentan, frítíð og skúli). At enda kemur tað sosiala sjónarhornið (heilsuog sosialviðurskifti).</p>
<p><em type="bold">Undirstøðukervi </em>Tað fyrsta evnið, ið verður lýst, er undirstøðukervið. Útoyggjanevndin ásannar, at skulu nýggjar vinnur taka seg upp, skulu samferðslu- og samskiftismøguleikarnir vera góðir, eins og allar aðrar grundleggjandi fyritreytir, sum t.d. orka, renovatión v.m. Á smáu oyggjunum er langt eftir á mál. Á summum økjum er komið nakað áleiðis, men nógv vantar í. </p>
<p>Á samferðsluøkinum er tað fyrsta evnið ferðafólkaflutningurin. Hesin er ikki nøkt-andi til tær flestu oyggjarnar. Skipini eru ikki tíðarhóskandi, og tað er ov langt millum túrarnar. Somuleiðis verður hildið, at tyrlan flýgur ov fáar túrar. Farmaflutningurin er heldur ikki nøktandi á flestu farleiðum.</p>
<p>Viðvíkjandi vegum, tunlum og lendingum eru ábøtur gjørdar og útbyggingar framdará flestu oyggjum tey seinnu árini. Hetta hevur viðført, at tað nógvastaðni eru góðir vegir í og ímillum bygdir. Men enn er langt á mál. Skal vegakervið, lendingar og tunlar kunna nøkta tørvin á einum øktum, útbygdum og nýmótansgjørdum ferðasambandi, er neyðugt at styrkja henda partin av undirstøðukervinum samsvarandi.</p>
<p>Innan el-orku, oljuveiting og renovatión, eru viðurskiftini sum heild góð, við undan-tak av forðingum sum liggja í vánaligum ferðasambandi, m.a. at oyggjar, ið ikki hava umstøður til, at oljubilur kemur í oynna, noyðast at nýta smáar tunnur, ið er ein sera ótíðarhóskandi háttur at fáa oljuna til høldar.</p>
<p>Á samskiftis økinum eru umstøðurnar ógvuliga ójavnar eins og møguleikarnir eruskerdir á summum oyggjum fyri einum nøktandi samskifti. Ein av grundgevingunum fyri hesum er t.d. at tað ikki er ein alment orðaður politikkur, ið greitt vísir, hvat støðið skal vera innan samskifti og kunning, og hvør í landinum skal hava ágóða av hesum.</p>
<p>14</p>
<p><em type="bold">Vinnumøguleikar </em>Bert 14 % av úrtøkuni hjá íbúgvunum á útoyggj stava frá jarðarbrúki. Hóast nógva fruktagóða jørð og møguleikar fyri fuglaveiðu á flestu plássum, so verður hetta tilfeingið ikki gagnnýtt til fulnar. Orsøkirnar eru bæði at finna í umstøðunum fyri jarðarbrúki á útoyggj, í vantandi landbúnaðarlóggávu og ikki minst í avskeplaðum jarðarviðurskiftum. M.a. gera hesi viðurskifti sítt til at máa støðið undan búsetingini í fleiri bygdum. Í løtuni stendur valið ímillum at fjálga um eitt frítíðarítriv og eina búseting. </p>
<p>Hóast dentur skal leggjast á ein burðardyggan landbúnað og gagnnýtslu av náttúru-tilfeingi annars, so er samstundis stórur tørvur á at menna aðrar vinnugreinar. Tey, sum flyta aðrastaðni at búgva og arbeiða, og tey, sum ferðast ímillum dagliga, hava ongan valmøguleika, tí onki tilboð er um arbeiði í heimbygdini</p>
<p>Skulu hjún kunna flyta til smáu oyggjarnar, so má dentur leggjast á, at arbeiðsplásseisini eru til konufólkini. Tað er aloftast neyðugt við tveimum inntøkum, skulu endarnir røkka saman. Tá ið talan er um at skapa eina burðardygga vinnu mugu aldurs- og kynsbýtið havast í huga. Í onkrari oyggj er miðalaldurin sera høgur,og eisini eru oyggjar, sum hava fleiri børn og gomul enn fólk í arbeiðsførum aldri. Tí verður nógvastaðni neyðugt við tilflyting av arbeiðsorku.</p>
<p>Smáídnaður og smoltaling, KT-vinnutiltøk og fjararbeið eru vinnur, ið kunnu setast ástovn í útoyggj.</p>
<p>Tær umstøður, ið skulu styrkjast, eru umframt undirstøðukervið eisini kunning,gransking og førleikamenning, men ikki minst umstøður fyri fígging og vegleiðing til at seta burðardygt virksemi í gongd. Amboð í hesum arbeiði er m.a. ráðgeving, leiðbeining, rímiligar fíggjarligar umstøður og positiv serviðger í ein ávísan mun, m.a. at fyritøkur, sum verða stovnsettar á smáu oyggjunum, fáa skattafyrimunir í eitt ásett áramál.</p>
<p><em type="bold">Mentan </em>Tá tosa verður um mentan á teimum smáu oyggjunum, er tað mentan ið er tengd at mátanum at lívbjarga sær uppá, mátan at brúka vitan uppá, at stuðla og hjálpa hvørøðrum. Tey mentanartiltøk ið eru vanlig á meginøkinum, eru ikki mong í talið á útoyggj. Skulu hesi smáu samfeløg megna at taka tær avbjóðingar ið liggja fyri framman, er eitt skipað mentan- og frítíðarlív av týdningi fyri smáu bygdirnar. Men mentan skal hava karmar at virka innanfyri, hava samkomustøð, har bygdafólkið kann virka saman, og har eisini fólk uttaneftir kunnu koma. Tí verður lagt upp til, at lítil ítróttarhøll, bygdarhús og skipaði barna- og ungdómstiltøk skulu vera í øllum teimum smáu oyggjunum. Varðveitsla av gomlum siðvenjum, handverki og framleiðslum eru eisini átrokandi evni at fáa fram í ljósi. Hetta eru tiløk, ið bæði eru til gagns fyri mentan og vinnulív í oyggjunum. Tað er av týdningi at tær smáu oyggjarnar standa saman og seta seg inn í teir møguleikar, sum eru fyri at fáa sett í verk og fíggja tiltøk innan hesi øki. </p>
<p>Bygdarskúlin hevur ein stóran leiklut í menningini av smáoyggjasamfelagnum.</p>
<p>Skipanin, sum nú er galdandi, har 8.-9. flokkur skal hava serliga góðkenning, er ikki nóg trygg. Tí er tørvur á, at allar tær smáu oyggjarnar hava rætt til framhaldsdeild, eisini hóast bátur siglir til meginøkið morgun og kvøld.</p>
<p>Tað skal hjúklast um bygdarskúlan, og úrvalið av útgerð og undirvísing má styrkjast,</p>
<p>15 m.a. við at skipa fyri samstarvi ímillum bygdarskúlan og skúlar á meginøkinum. Ein væl fyriskipaður bygdarskúli kann gerast sambindingarlið ímillum tey ungu og eldri í bygdini, og sambindingarlið til skúlar og tiltøk á meginøkinum og longur út í heim. Frítíðarundirvísing er í løtuni eitt tilboð, men úrvalið av lærugreinum er ov lítið.</p>
<p><em type="bold">Heilsuøkið </em>Ein skráseting av almanna- og heilsutænastunum vísa, at stórir veikleikar eru á flestu økjum. Hetta ber boð um at heilsutænastan í Føroyum er ikki enn so væl skipað, at hon kann veita øllum borgarum somu tænastu. Av Almanna- og Heilsustýrinum er grundgevingin vantandi fíggjarligar umstøður, tørvur á útbúnum fólki, sum vil flyta út á smáu oyggjarnar at starvast, og tað vánaliga ferðasambandið, sum er ein stór forðing. </p>
<p>Tað er umráðandi at hava eina góða og virkna heilsuskipan á øllum oyggjum. Talaner um at samskipa allar heilsutænastur innan nýmótans karmar, til dømis á einum heilsudepli, so útoyggjaborgarin fær eina eins góða tænastu sum á meginøkinum, og harvið upplivir, at vælferðarsamfelagið ikki bert er til frama fyri tey sum flyta av oynni. Ein heilsudepil kann harafturat gerast eitt gott arbeiðspláss til útbúgvin fólk og kann harvið styrkja búsetingina.</p>
<p>Innan eldrarøkt eru viðurskiftini ikki nøktandi, tí verður víst á tiltøk ið kunnu økjaum trivnaðin hjá teimum gomlu. <em type="bold">4. Partur </em>– greiðir frá, umstøðunum hjá kommununum á útoyggj og leikluti teirra í menningini. Afturat hesum verða viðurskifti, sum á ymiskan hátt eru tengd at menning av lokalsamfelagnum viðgjørd. </p>
<p>Kommunurnar hava fleiri trupulleikar at dragast við. Summir teirra eru púrastastaðbundnir, meðan aðrir er tengdir at viðurskiftum, sum allar tær smáu oyggjarnar hava í felag. Fíggjarligu karmarnir eru sera trongir og loyva bert fáum íløgum, samstundis sum tørvur er á nógvum og fjøltáttaðum tiltøkum, skal økið gerast áhugavert sum búsetingar- og vinnuøki. Smáu kommunurnar eru ógvuliga varnar, tá ið talan er um kommunusamanleggingar. Men uttan mun til, hvør loysn verður á hesum spurningi, so er eitt neyvt samstarv ímillum útoyggjakommunurnar eitt tiltak, ið kann hava við sær stórar fyrimunir. Hetta samstarv kann skipast í einum útoyggjafelag. Somuleiðis kann eitt útoyggjaumboð koma at virka fyri, at politiskir málsetningar um menning av smáu oyggjunum verða útintir í verki, í neyvum samstarvi við politiska myndugleikan og útoyggjafelagið.</p>
<p>Fyri at skapa tilflyting til útoyggjakommunurnar eru nógv viðurskifti, ið skulu vera ílagi í kommununi. Eitt av teimum er møguleikin at fáa ein bústað. Hóast stórt tal av tómum húsum í hvørjari bygd, so er trupult at fáa innivist, uttan mun til um tað er í longri ella stytri tíð. Møguleiki er at byggja hús, men hetta er kostnaðarmikið og í ávísum føri ein ótrygg loysn. Víst verður á tørvin, ið er á at kommunurnar viðurkenna tann stóra týdning, tað hevur fyri økið, at fólk kemur uttaneftir. Avstaðarfólk eiga at hava tær bestu umstøðurnar, tá tey vitja í kommununi. Hetta er ein partur av einum livandi útoyggjasamfelag.</p>
<p>16</p>
<p>Ein stór uppgáva hjá útoyggjakommununum er at skapa karmar fyri tey børn og teyungu, sum vaksa upp í kommununi. Trívast tey, so kann tað skapa gróðrarbotn fyri, at tey møguliga leita aftur til heimstaðið eftir lokna útbúgving. Tað áliggur ikki minni kommununum at vera virkin, tá ið um karmar ræður til borgararnar sum heild, so staðið gerst lokkandi sum bústaður. Størsta avbjóðingin hjá útoyggjakommununum er at tora at ganga nýggjar leiðir, at vera opin fyri nýhugsan og ótraditionellum loysnum, og geva rúm fyri einum neyvum samstarvi við og ímillum tey búsettu. <em type="bold">5. partur </em>- er eitt uppskot til ein útoyggjapolitikk við støði í økismenning. Áðrenn tey ítøkiligu uppskotini verða løgd fram, verður hugt at m.a. økispolitikki í okkara grannalondum frá 1970’unum og fram til 1990’ini, og týdninginum av bygdamenningarpolitikkinum, sum var framdur í Føroyum í sama tíðarbili. Nomið verður eisini við tørvin á økisrættaðum politikki. </p>
<p>Ein góður og málrættaður økispolitikkur leggur dent á spjaðing og viðurkenning avymiskleikanum í hvørjum einstakum økið samstundis sum ansað verður eftir, at ikki verður skapt ein ójavn menning.</p>
<p>Víst verður á, at tað yvirornaða málið við einum útoyggja- og økispolitikki eigur atverða at varðveita megintáttin í búsetingarmynstrinum í Føroyum við at skapa sterkar búskaparligar- og mentanarligar eindir kring alt landið. Ein útoyggjapolitikkur skal staðfesta týdningin av at hava búsettar útoyggjar og harvið skapa teir neyðugu karmarnar fyri at oyggjarnar ikki bert eru búsettar, men at tær hava vakstrarmøguleikar og at tær í tænastustøðið verða javnsettar við landið sum heild, tá ið um tænastur ræður.</p>
<p>Útoyggjapolitikkurin skal viðføra, at stovnsett vera varandi og lønandi arbeiðsplássá útoyggjum, bygd á tær fyritreytir, ið finnast í økinum. Tiltøk, sum fremja kappingarføri, eru framtíðarrættað og kunnleikagrundað eiga at verða raðfest frammalaga.</p>
<p>Tað er neyðugt, at útoyggjapolitikkurin í nøkur ár setur útbygging av undirstøðu-kervinum, íløgur í karmar ið kunnu skapa menning og trivnað, bæði innan vinnu, mentan og sosiala økið, ovast á dagsskránna, og í hesum sambandi at byggir upp eina skipan, ið gevur útoyggjakommununum fíggjarligar karmar at gera neyðugar íløgur við.</p>
<p>Ein útoyggjapolitikkur krevur ikki bert, at øll aðalstýrini samvinna, men eisini um-siting og stovnar, og tí er avgerandi neyðugt at skipað verður fyri einum neyvum samstarvi ímillum allar avvarðandi partar.</p>
<p>Eftir einari útgreinan av politiska málsetninginum og einum útoyggjapolitikki verðasett fram tey tilmæli og tey uppskot, sum eru komin fram undir arbeiðnum við hesum áliti.</p>
<p>Álitið endar við einum uppskoti um eina verkætlan, nevnd ”heildarsamfelagið BYG-</p>
<p>DIN” Hetta er ein verkætlan, ið byggir á øll tey hugskot og tilmæli, ið útoyggjaverkætlanin rúmar. Sostatt er hetta eitt uppskot um eina ítøkiliga tilgongd til aðalmálið við verkætlanini, nevnliga at tær smáu oyggjarnar gerast javnbjóðis partar í føroyska samfelagnum.</p>
<p>17</p>
<p><em type="bold">Uppskot og tilmæli samanumtikið </em>l </p>
<p>Fyri at tryggja at útoyggja- og økismenning framhaldandi verður á dagsskránni,mælir útoyggjanevndin til, at løgmaður ella ein av landsstýrismonnunum samskipar útoyggja- og økismenning og situr fyri hesum málsøkið.l</p>
<p>Sett verður eitt útoyggjaumboð, sum skal virka fyri, at politiski málsetningurinum útoyggjamenning verður útintur í verki.l</p>
<p>Álagt verður umsitingini at eygleiða og meta um árin og ávirkan, ið nýggjarella broyttar lógir kunnu hava á menningina av útoyggjuml</p>
<p>Lagt verður upp til, at útoyggjakommunurnar skipa seg í felag og fara undirmiðvíst samstarv fyri menning. Víst verður samstundis á, at hesar kommunur ikki sum er hava fíggjarliga orku til sjálvar at seta í verk tær neyðugu útbyggingarnar, og tí mælir útoyggjanevndin til, at landskassin fíggjar hetta tiltak.l</p>
<p>Orðast má ein ein greiður samferðslupolitikkur, har m.a. eitt minstamark fyritænastustøði á ferðafólka- og farmaflutningi eigur at verða staðfest við lóg. Tænastustøðið skal hækka munandi, bæði á ferðafólkatænastu og títtleika á øllum farleiðum.l</p>
<p>Mælt verður til, at tað almenna skrásetur og kostnaðarmetir tørvin á ábótum ogútbyggingum á vegakervi, tunlum og lendingum o.l., og leggur eina tíðarætlan fyri fremjan av neyðugum tiltøkum. Mælt verður somuleiðis til, at arbeiði, sum er sett út í kortið ella eru í gongd, verða framd eftir ásettari tíðarætlan, ið íbúgvarnir í viðkomandi oyggj verða kunnaðir um.l</p>
<p>Innan samskifti og kunning er bráðneyðugt, at tað almenna tryggjar, at øll ílandinum, t.v.s.eisini tey, sum búgva á smáu oyggjunum, fáa somu møguleikar til ásettar samfelagsveittar tænastur. Her er talan m.a. um fjarskifti, postflutning, blaðútbering o.l. Góðskan á tænastunum skal vera eins fyri alt landið.l</p>
<p>Dentur skal leggjast á, at menna kappingarførar vinnur á útoyggj. Skal hettakunna útinnast í verki, er neyðugt at tað almenna ger umstøðurnar fyri vinnu so góðar sum gjørligt; neyðugt verður at taka hædd fyri tí serstøðu útoyggjarnar eru í.l</p>
<p>Útoyggjanevndin vísir á nøkur vinnupolitisk amboð, ið kunnu virka fyri vinnu-ligari menning, hesi er m.a. ein útoyggja- og økismenningargrunnur, ið kann ráðgeva og fíggja tiltøk úti í økinum. Skattafyrimunir, ið kann styrkja verandi 18 fyritøkur og eggja til stovnsetan av nýggjum vinnutiltøkum eins og miðvísari útbúgving, gransking og kunning til frama fyri nýggjar verkætlanir á teimum smáu oyggjunum, eiga at verða umhugsaðir.l</p>
<p>Landbúnaðurin skal hava betri umstøður at virka undir. Jarðarviðurskiftini skulubroytast, øll jørð skal góðskumetast og flokkast, bæði óðals- og kongsjørð. Síðani verður mælt til, at jarðarbrúk verður skipað við kravið um fastan bústað har jørðin er, eins og áløgd verður framleiðsluskylda á alla landbúnaðarjørð.l</p>
<p>Mælt verður til, at jørð ið er flokkað sum landbúnaðarjørð verður býtt í hóskandiframleiðslustøddir, og at flokkingin verður gjørd við atliti til, hvat jørðin er best egnað til. Ein almenn meting av, hvat ein <span type="quote">“mynsturgarður”</span> kann framleiða, verður at nýta sum mátistokkur fyri framleiðslu. Framleiðsluhús skal vera í hvørjari oyggj, ið kann hagreiða og góðska alt tilfeingi frá jarðarbrúkinum, fuglaveiðu og fiskivinnu eftir heilsufrøðiligum forskriftum.l</p>
<p>Lunnindi vera loyst úr verandi jarðarskipan og rætturin at veiða m.a. fugl fellurtil tey, sum eru fastbúgvandi á staðnum eftir ásettari skipan. Hvørt húski, ið ikki hevur landbúnað sum vinnuveg, fær tilluta eina trøð, at gagnnýta til húsarhaldið.l</p>
<p>Fuglaveiðulógin skal broytast, soleiðis, at tey fastbúgvandi hava rætt at takahellufugl, og fara í bjørgini at veiða fugl eftir gomlum siði. Eitt ásett økið runt hvørja av smáu oyggjunum skal friðast fyri fuglaveiðu frá báti.l</p>
<p>Á mentanarøkinum vísir útoygganevndin á, at tað er neyðugt, at tað almennastuðlar undir eitt áhugavert og virkið mentanar- og frítíðarlív á smáu oyggjunum. Tí verður mælt til , at tey intiativ, ið vera tikin úti á oyggjunum fáa eina positiva viðgerð og vera stuðlaði.l</p>
<p>Skotið verður upp, at ein partur av teimum pengum, sum áliga verður játtaðurtil mentan, verður oyramerktur til útoyggjarnar.l</p>
<p>Skúlamál eiga at fáa eina høga raðfesting og bygdaskúlin skal mennast. Menta-málastýrið og skúlamyndugleikarnir annars skulu skipa fyri einum samstarvi ímillum bygdarskúla og meginskúla í økinum, og neyðug tøkni útvegast til m.a. fjarundirvísing og samskifti ímillum næmingar. Rætturin at hava 8. og 9. flokk á øllum oyggjum, ið ikki hava fast vegasamband við meginøkið, eigur at verða staðfestur í skúlalógini.l</p>
<p>Á heilsuøkinum mælir útoyggjanevndin til, at tænastan til borgaran á útoyggj</p>
<p>19 verður eins góð og á meginøkinum. Tað eigur at verða viðurkent, at viðurskiftini kunnu vera ymisk, men ikki ójøvn. Læknaviðtaluhøli eigur at verða í hvørjari oyggj, og settur verður økislækni, ið hevur sum starv burturav at ferðast til útoyggjarnar eftir fastari skipan. Galdandi kommunulæknaskipan skal framvegis umsita bráfangis læknaviðtaluna.l</p>
<p>Sjúkrasystir verður sett í hvørja oygg. Sjúkrasysturin skal verða útbúgving tilat taka sjúkuavgerð (diagnosu). Møguleiki skal vera fyri telemedisin. Sjúkrasysturin skal hava hjálparfólk og/ella eina avloysaraskipan í samstarvi við meginøkið. Dentur skal leggjast á, at heilsu- og umsorganarstøðið er gott úti í økinum, soleiðis at børn, tilkomin og gomul skulu verða trygg, hóast tey velja at vera búsitandi á útoyggj.</p>
<p>Útoyggjanevndin vil til seinast vísa á, øll tey mongu uppskot og tilmæli, ið eru sett fram í hesum áliti, kunnu - um bert politiskur og fólksligur vilji er til tess - verða við til at rætta ta skeivu kós, sum tær smáu oyggjarnar í Føroyum í løtuni sigla..</p>
<p>20 21 <em type="bold">1. Partur </em></p>
<p><em type="bold">Frá heildarsamfelag til ”út”-oyggjar </em></p>
<p><em type="bold">Gløgt er gestsins eygað </em>-At ferðast úr oyggj í oyggj í Føroyum er sum at ferðast ígjøgnum tíðina, siga útlendsk ferðafólk ! </p>
<p>Tað kenst sum at stíga inn í eina aðra tíð at fara av teimum breiðu og væl hildnu vegunum við nógvari ferðslu og umborð á tann gamla træbátin, sum siglir út í ta lítlu oynna. Ein samanrenning av gomlum og nýggjum, nýggjum tøkni og gamlari mentan. Soleiðis kendist tað at koma á land á tí nýggju lendingini, sum er stoypt upp at brattlendi. Ein nýggjur traktorur, ein gamal slitin lastbilur og trillibørur fluttu vøru og fólk til húsa. Oljutunnurnar stóðu eftir á bryggjuni! Inni í bygdini vóru vegirnir smalir og illa hildnir. Órudd lá í áunum, við vegjaðaran og í onkrari gróthúsatoft, fleiri hús sóu tóm og forfallin út. Men ongastaðni sá eg hugnaligari bygdralag – ein friður lá yvir hesum fjarskotna staðið, ein friður, sum fær alla strongd at hvørva. Tá gingið varð um túnini, legði eg til merkis eitt nýmótans fjós, okkurt nýtt hús, men tey flestu elligomul. Eg undraðist á allar tær niðurdotnu grótlaðingarnar og smáu úthúsini. Hvat mundu tey bera boð um? Ein eldri maður greiddi frá, at hetta var søgan hjá bygdini. Søgan um kornvelting og torvskurð, um turkað kjøt, fugl, fisk og hoyggj. Um eplini, sum vórðu goymd, um tær góðu hvannirnar. At ross høvdu staðið á beiti og hví bátaneystini stóðu heilt uppi í bygdini. Hann vísti mær toftirnar av einari gamlari mylnu og einari smiðju. Aftur at hesum var vakurleikin í náttúruni, fuglalívið og tað fryntliga fólkið. Harmiligt, at onki alment wc og ongin matstova var, men tað hevði kanska oyðilagt kensluna av tí ”primitiva bygdralívinum !” (samanskrivað úr spurnarkanning gjørd, við útlendsk ferðafólk á sumri 1999)</p>
<p>Hetta brotið vísir, at sæð við gestsins eyga, eru hetta tilafturskomnar, men hugnaligar, smáar bygdir. Men tað, sum ferðamaðurin ikki veit, er, at hesar smáu bygdir ikki kunnu liva, hvørki av fortíðini, ferðavinnuni ella av tí, ið oyggin gevur av sær og eru bygdirnar tí við at avtoftast. Tað, sum ferðamaðurin heldur ikki veit, er, at í hesum bygdarsamfelag liggja goymdar fortreytir fyri menning, ein íborðin styrki, sum hevur ment seg upp gjøgnum øldir – hendan styrki liggur í bygdarfelagsskapinum, í mentanini og tí føroyska hugsanarháttinum. Hetta er eitt tilfeingi, sum fer at vísa seg at vera tað, ið aftur kann fáa tær smáu oyggjarnar á føtur. Samfelagsligu broytingarnar í nýggjari tíð hava máað støðið undan búsetingini. Hetta fara vit at vísa á í hesum 1.parti av álitinum. Í seinni pørtum verður víst á, hvussu vit sum tjóð kunnu broyta hesi viðurskifti. 22</p>
<p><em type="bold">Tær 4 tíðirnar </em>Hetta stóra lopið ímillum <span type="quote">”nýmótans”</span> meginlandið og <span type="quote" xml:lang="dan">”primitiva”</span> útoyggjasamfelagið er íkomið tey seinastu 70 árini. Tey, sum í dag um 8o ára gomul, minnast, tá rættiligt lív var í bygdunum og skúlastovurnar vóru fullar av lívsfrískum ungdómi. Hesi gomlu fólkini kunnu eisini siga frá bóndasamfelagnum, ið teirra foreldur vuksu upp í, og tað var aftur ein heilt onnur tíð. Føroyar hava sostatt verið gjøgnum tríggjar, skjótt fýra ymiskar tíðir í eitt stívt 100 ára skeið: bóndasamfelagið, broytingin til fiskivinnusamfelagið, síðan tað nýmótans ídnaðarsamfelagið og nú vitanarsamfelagið. Ein gomul kona, ið varð fødd fyri næstseinasta aldaskiftið, tekur soleiðis til:”Broytingin er fyri mær sum harðasti streymur – ella mysing. Hetta er galdandi bæði í tí handaliga og andaliga. Óvanlig framstig eru gjørd til bata. Men tað gamla orðið sigur, at tað skal breiður ryggur til at bera góðar dagar. – Tað er vandi í hvørjari vælferð..” (Maria Eide Petersen, Snøklar, H.N.J.Bókahandil 1982) </p>
<p>Vandin í vælferðini hevur verið, at menningin ikki hevur verið jøvn í øllum landinum. Sum árini hava gingið, hevur munurin ímillum tey væl mentu og tey tilafturskomnu økini alsamt vaksið. At vit ikki hava megnað at stýrt broytingunum, mugu vit í dag ásanna, men tað ber okkum ikki framá at gráta um tað. Støða skal heldur takast til, hvussu vit nú og framvegis kunnu rætta hetta ójavna býtið. Fyri at koma tí útgangsstøði nærri – har menningin av útoyggjunum eigur at byrja, er tað neyðugt at finna kjarnuna í trupulleikunum. At fáa greiðu á, hvar alt byrjar. Tað gera vit best við at hyggja at tí samfelagi, sum bygdirnar eru sprotnar úr og tí hendingagongd, ið hevur skapt tey útoyggjasamfeløg, vit hava í dag. Møguliga kann lykilin til menningina finnast her!</p>
<p>Týdningurin, sum vit leggja í orðið menning, er: búskaparligur, mentanarligur ogsosialur framburður. Eitt ágrýtið samfelag, har tey búsettu trívast og í felagsskapi virka fyri framgongd. Menning er sostatt ikki eitt, ið kann viðtakast, men tað, ið verður skapt í samstarvið millum borgara og samfelag.</p>
<p><em type="bold">Fólkatalið í Føroyum ár 1801 til 2000 </em>Ein tann besta og greiðasta myndin av søgu útoyggja er næsta strikumynd. Hon lýsir tíðina, frá tí at bóndasamfelagið misti sína serstøðu og fram til okkara framkomna tøknisamfelag. Hon lýsir eisini tíðarskeiðið, tá útoyggjarnar tóku dik á seg og mentust við nógvari ferð til aftur at enda á byrjunarstøði, sum er 1801, hvat fólkatalinum viðvíkur, og ikki minst: fara frá at vera <span type="quote">“smáar”</span> oyggjar í Føroyum til at verða <span type="quote">“út”</span>-oyggjar. 1. Partur - Frá heildarsamfelag til "út" oyggjar 23 </p>
<p>Fólkatalið ár 1801 til 2000 á Útoyggjunum, Kelda: Landsskjalasavnið og Landsfólkayvirlitið</p>
<p>Vit fara ikki inn í nakra nágreiniliga søguliga lýsing, men lýsa í stuttum nøkur eyðkenni, ið hava verið myndandi fyri tær ymisku tíðirnar, ið nevndar eru omanfyri.</p>
<p><em type="bold">Bóndasamfelagið </em></p>
<p><em type="bold">Tað lítla heildarsamfelagið - bygdin </em>Tey, ið fyrst búsettu seg á teimum smáu oyggjunum, hava mett, at menningarmøguleikar hava verið á staðnum, tað veri seg lendi at byggja á, tryggleiki og at náttúrutilfeingið á oynni kundi lívbjarga niðursetuhúskinum. Møguleikin at søkja sjógvin hevur eisini verið avgerandi. Hildið verður, at upprunaliga var bert ein garður á hvørjum staði, men at hesir garðar, sum tíðir liðu vórðu býttir sundur í smærri eindir ella býlingar. Tað er eisini hugsandi, at jarðar- og ognarviðurskiftini hava havt ávirkan á, hvar valt varð at seta búgv. </p>
<p>Heimrustin – sum allar bygdir eisini kenna og nýta í dag, stavar frá hesi bygda-skipan. Á heimrustina kundu bøndur byggja sær gróthús, hjall, hoygarð, skera flag o.s.fr. Bygdagøturnar og tann sokallaða geilin vórðu nýttar at reka neytini eftir út í hagan. Tey ognarleysu áttu eisini rætt at nýta heimrustina. Harumframt var eisini eitt øki at tjóðra ross á og nýta til rossabeitir.</p>
<p>Hetta bygdarsamfelagið, kallað tað <span type="quote">“gamla bóndasamfelagið”</span>, var at kalla óbroytt ímong hundrað ár og uttan stórvegis fólkavøkstur. Tað var eitt stirvið og avbyrgt samfelag uttan stórvegis menning. Tað var hvørki áhugi hjá óðals- ella kongsbóndum at fáa meira enn eitt ella tvey børn. Vóru fleiri børn, hevði tað við sær, at jørðin hjá óðalsbóndanum 24 skuldi skiftast sundur og hjá kongsbóndanum, at hann skuldi finna annað livibreyð til næstelsta barnið og møguliga onnur børn. Teir, ið áttu jørðina, høvdu mesta valdið í bygdini, og bert teir kundu møta á tingi og á grannastevnum, har avgerðirnar vórðu tiknar. Tey ognarleysu vóru mest í arbeiði á gørðunum.</p>
<p><em type="bold">Felagsskapurin </em>Tann arvur, ið liggur eftir hetta bóndasamfelag, er ikki bert sjónligur á tann hátt, ið hin fremmandi ferðamaðurin sær hann, m.a. í staðsetingini av húsunum í bygdini og gróthúsagrundum. Arvurin liggur eisini í felagsskapinum! Bóndasamfelagið var væl skipað niður í minstu smálutir. Øll høvdu sínar ásettu skyldur og rættindi og kendu sítt pláss í skipanini. Bygdin var eitt heildarsamfelag við einari sterkari rótfestari mentan. Lívsáskoðanin, arbeiðið, verðsligheitin, høgtíðir og kristinlívið – alt var væl tillagað teimum harðbalnu lívskorunum. Bygdin var tá ein felagsskapur, ið tørvaði øll, bæði ung og gomul. Tað varð samstarvað á øllum arbeiðsøkjum, m.a. í samband við at framleiða klæðir og amboð, at hagreiða matin, at arbeiða í torvi, í hoyna, í haga, í bjørgum og á báti. </p>
<p>Men tíðin fór frá hesum felagsskapi. Tær stóru samfelagsbroytingarnar í 19ndu og20ndu øld høvdu við sær, sum tíðin leið, at húskini hvørt fyri seg, tóku sær av gerandisuppgávum, og grundarlagið undir tí samstarvi, ið arbeiðsfelagsskapurin hevði havt, var soleiðis á mangan hátt ikki til longur. Ein felagsskapur, ið tíðin ikki fór frá, var jarðarfelagsskapurin. Tað var framhaldandi neyðugt at samstarva, tá hagin, fjøllini og bjørgini skuldu røkjast. Felagsskapurin bygdi í sínum uppruna á, at allir ognar- og kongsbøndur høvdu rættindi til ágóðan av haganum, helst sum partur í seyðinum, lunnindum, frælsi til neyt og ross, torvheiðar, nýtslu av fuglabjørgum, rættindi til at taka sand, tara, rekavið o.s.fr. Tá ósemjur og ivamál tóku seg upp, vórðu tey viðgjørd og hetta varð í flestu førum avgreitt á grannastevnunum.</p>
<p>Tær skyldur og tey rættindi, sum lógu í jarðarfelagsskapinum, eru ikki broytt stórvegisgjøgnum tíðirnar.Tann størsta broytingin er óivað, at tey flestu, ið manna hendan felagsskapin, ikki búgva í bygdini longur, og at jørðin vegna arv og sølu er vorðin enn meira sundurbýtt. Viðvíkjandi kongsjørðini eru lógir og broytingar gjørdar í nýggjari tíð, men eingin felags jarðarlóggáva, ið fevnir um alla jørð, er galdandi í Føroyum.</p>
<p><em type="bold">Fiskivinnusamfelagið </em></p>
<p><em type="bold">Tann nýggja tíðin </em>Frá 1801 til uml. 1890 misti tað gamla bóndasamfelagið sín seinasta skansa. Einahandilin varð avtikin, bátsbandið, húskalla- og arbeiðskonulógin og forðingin fyri, at ognarleys kundu giftast, vórðu eisini avtikin. Í 1872 varð lógin um kommunuskipan sett í gildi. Hon ásetti, at hvør sókn skuldi hava eitt fólkavalt sóknarstýri og seinni, í 1891, bleiv grannastevan nýskipað við lógum og rættindum. Meðan bøndurnir høvdu havt allan avgerðarrættin fyrr, fekk kommunan nú hesi rættindi. Við kommunuskipanini broyttist einkarætturin hjá bóndunum til, at øll fingu møguleika at ávirka og taka støðu. 1. Partur - Frá heildarsamfelag til "út" oyggjar 25 </p>
<p>Latið varð upp til útheimin, fleiri vørur fingust í handlunum, og smáognarmenn ogognarleys høvdu nú frítt at fara, t.d.til skips, og selja fiskin til keypmannin. Heilsuviðurskiftini hjá fólkinum batnaðu og búskaparlig framgongd var í øllum landinum. Í hesum tíðarskeiði og fram til annan heimsbardaga mentist føroyska fiskivinnan nógv. Garðarnir mistu nógva arbeiðsorku, tí húskallarnir gjørdust fiskimenn og skaptu sær eina fría tilveru við at seta føtur undir egið borð. Ungir menn kundu byggja sær hús fyri pening, teir forvunnu í fiskiskapinum og genturnar høvdu ikki longur fyri neyðini at vera arbeiðskonur, tær kundu t.d. arbeiða í fiski ella fara til Havnar, m.a. at læra at seyma ella tæna. Fleiri dreingir og menn nomu sær útbúgving sum skiparar, motorpassarar o.l.</p>
<p>Tann nýggja tíðin gav nýggjar møguleikar og pláss til onnur virðir enn tey, sum taðgamla bóndasamfelagið kundi bjóða. Búskaparliga hevði tann stóra samfelagsbroytingin, tað við sær, at farið varð frá bóndabúskapinum (naturaliebúskapinum) til pengabúskap. Bóndabúskapurin misti ikki sítt tak við tað sama, tí serstakliga í teimum smáu bygdunum vóru bæði bónda- og pengabúskapurin saman rættiliga leingi. Bæði tann fíggjarliga menningin og tann stóri fólkavøksturin høvdu við sær, at bygdirnar broyttu skap. Sjónligast vóru tey nýggju fiskimannahúsini við kjallara, miðhædd og lofti, men eisini teir gomlu bóndagarðarnir vórðu umbygdir og nýmótansgjørdir. Bygdirnar fingu vegir og bøtt lendingarviðurskifti. Handil og skúli komu í nærum hvørja bygd.</p>
<p>Mentanarliga hevði henda nýggja tíðin eisini stórar broytingar við sær. Upp komukristin feløg, ungmannafeløg, bygdafeløg, fráhaldsfeløg og t.d bindiklubbar. Føroyskur dansur varð fyri ein part avloystur av <span type="quote">“enskum”</span> dansi, o.s.fr. Tjóðskaparrørslan, sum var stovnað um hetta mundið, var farin undir miðvíst arbeiði fyri at varðveita og menna tað føroyska málið, skriva upp kvæði, tættir, sagnir, ævintýr o.a. tí tann nýggja tíðin bar so nógv nýtt við sær, so at hesin arvur var við at verða køvdur og kundi fara fyri skeytið. Tann nýggja tíðin flutti sostatt tilverugrundarlagið í tí lítlu bygdini frá eini tilveru, ið var treytað av ognarrætti og ræðisrætti hjá bóndunum, til aðra, ið var, treytað av liberalari vinnu og nýggjum sambondum úteftir.</p>
<p><em type="bold">Tær smáu oyggjarnar </em>Allar Føroyar vóru sostatt í stórari menning í hesum árum og tær smáu oyggjarnar lógu ikki aftanfyri, tá talan varð um at ganga nýggjar leiðir. Tað, at fólkatalið vaks í stórum, bar boð um, at tey, ið búðu í Føroyum trúðu upp á framtíðina og vóru virkin í menningini. Tann størsta orsøkin til, at tær smáu oyggjarnar áttu ein so stóran leiklut í menningini fram til 1920-30´ini, var møguleikin, ið lá í vinnuskipanini um tað mundið. Henda tíðin verður eisini nevnd slupptíðin. </p>
<p>Tað bar til at búleika á teimum smáu oyggjunum við lutvíst at liva av tilfeinginum íoynni og lutvíst at vinna pening í fiskivinnuni. Henda møguleika høvdu ikki bert tey, ið áttu nakað av jørð frammanundan, men eisini hini ognarleysu, ið fingu møguleika at leggja traðir inn, soleiðis at tað bar til at hava eina kúgv, velta eplir o.a. sum ískoyti til húsarhaldið. Heimafólkið kundi á hendan hátt búleika í tí lítlu bygdini og taka sær av arbeiðnum við jørðini, meðan húsfaðirin var undir Íslandi ella Grønlandi og fiskaði. Tá hann var heima ímillum túrarnar, tók hann sær av tí tunga arbeiðnum við jørðini o.ø.Hetta 26 brotið frá einum útoyggjafundi lýsir tíðina soleiðis:<span type="quote">“Teir eldru menninir, sum ikki fóru á Suðurlandið, men vóru eftir í bygdini, høvdu ómetaliga stóran týdning. Annars vóru bara konufólk og børn eftir. Tá ein byrða skuldi berast ella okkurt annað, ja, so vóru teir gomlu har, og kom grind, so skuldu teir taka sær av tí. Tá tað var gott torvveður í juni, var bygdin tóm –kanska onkur gomul kona sat heima og vaggaði einum nýføðingi. Eg minnist vit fóru niðan um morgunin, tá reyk úr hvørjum húsi, tá vit komu aftur, tá reyk bara í onkrum húsi, soleiðis var lívið tá. ...Teir vóru innuløgumenn, teir livdu ikki av pengum. Tá teir vóru afturkomnir av Suðurlandinum, varð velt og eplir sett niður. Tá líkindini vóru góð, drógu teir bátarnar og fóru til útróðrar, tað skuldi ikki mangla matur”</span>.</p>
<p>Hetta vísir okkum eitt samfelag í góðari javnvág, ið byggir á ein vælskipaðan og sterkan heimligan felagsskap, eitt samfelag í tørvaði øll. Støðan hjá bóndunum á hesum smáu oyggjunum broyttist ikki stórvegis hesa tíðina. Kongsbøndurnir høvdu framvegis festini, sum elsti sonurin vanliga festi, og kundu lívbjarga sær av tí, ið jørðin gav. Landbúnaðurin stóð í stað, har vóru ikki gjørdar stórvegis íløgur og lítið var av nýhugsan og menning. Í stuttum kann sigast, at menningin bert lutvíst lá í møguleikanum at lívbjarga sær á oynni, meðan høvuðsinntøkugrundarlagið hjá teimum flestu lá uttan fyri oynna.</p>
<p>Tað, sum vit kunnu fáa burtur úr hesum, er at tað var møguligt at hava búsetur áútoyggjum, tá umstøður vóru til staðar at kunna vinna sær pening uttan fyri oynna í sameining við tann sosiala- og mentanarliga felagsskap í oynni. Á oyggjarfundinum í Svínoy, var bygdarfólkið ikki í iva um, at ein tunnil og ein ferjulega yvuri í Havn fóru at hava við sær, at ein partur av svínoyingum kundi vinna pening á meginøkinum og samstundis búgva í Svínoy, og at hetta hevði kunna økt um fólkatalið í oynni aftur. Henda sama hugsan er galdandi í Kalsoynni, har íbúgvarnir seta stórar vónir til eitt gott ferðasamband. Men taka vit støðið í søguligu gongdini, treytar eitt gott ferðasamband og harvið vinnumøguleikar uttan fyri økið, at verða í sameining við tann sosiala og mentanarliga felagsskapin í oynni, og at hetta hevði kunnað økt um fólkatalið aftur.</p>
<p><em type="bold">Tað veika grundarlagið </em>Bygdarsamfelagið á teim smáu oyggjunum, har sum fólkatalið var økt við millum 100-200 eitt lítið hundraðáraskeið, var ógvuliga viðbrekið. Í fyrsta lagi, tí møguleikarnir í landbúnaðinum vóru avmarkaðir og í øðrum lagi, tí inntøkumøguleikarnir hjá teimum allar flestu húskjunum vóru bundnir at úrtøkuni frá fiskivinnuni, ið var stórliga ávirkað av marknaðarkreftunum og skiftandi umsetningi. </p>
<p>Búskaparligu niðurgangstíðirnar í ídnarðarheiminum í 1930´unum, merktus eisini í</p>
<p>Føroyum. Men framhaldandi menti fiskivinnan seg. Menningin lá í broyttum fiskivinnuamboðum, nýggjari tøkni og umskipan av veiðumynstrinum. Men tað, sum kom at týða mest fyri tær smáu oyggjarnar var, at menningin avmarkaði seg til meginøkið, har tær landafrøðiligu umstøðurnar vóru góðar, bæði viðvíkjandi havnum til skip og bátar og umstøðum at byggja eina góða infraskipan. Vinnuliga virksemið gjørdist alt 27 meira bundið at meginøkinum, og við hesum varð grundarlagið so við og við máað undan teim smáu oyggjunum.</p>
<p>Tað var ikki grundarlag fyri at kunna menna eina berandi vinnu á staðnum, tí til-feingið, sum var at vinna í oynni, lá undir fastari skipan, har jørðin nú varð alsamt meira og meira sundurbýtt og víddin av uttanbýggjajørð tí øktist. Harnæst tí tær náttúrugivnu fortreytirnar ikki vóru til staðar til m.a. at gera hóskandi atløgumøguleikar og eina góða infraskipan. Her er tað aftur ein strikumynd yvir fólkatalið, ið kann lýsa støðuna best.</p>
<p>Sum sæst á talvuni kemur fólkavøksturin í hæddina í 1920´unum. Tað merkir, atlongu her er fráflytingin byrjað. Nólsoy, St.Dímun og Koltur eru tó í einari aðrari støðu, hon verður lýst seinni.</p>
<p>Fólkatalið ár 1801 til 2000 á útoyggjunum og Klaksvík Kelda: Landsskjalasavnið og Landsfólkayvirlitið</p>
<p>Hendan tíðin í søguni hjá smáu oyggjunum kann millum annað lýsast við hesum brotinum úr Klaksvíkar kommunalu søgu, (legg til merkis fólkatalið í Klaksvík um hetta mundið í strikumyndini omanfyri)<span type="quote">“Í 1920´unum øktust arbeiðsplássini í Klaksvík sum neyvan nakrantíð. Tilflytanin av fólki aðrastaðni frá nørdist, og ikki so fáir fiskimenn, skiparar og aðrir fluttu til Klaksvíkar, summi teirra bæði við fiskiskipi og pengum. Í 1930 vóru 27 sluppir og skonnartir í Klaksvík til fiskiskap. Hóast fiskurin undir Føroyum minkaði, nørdist talið av motorbátum, sum røktu útróður, hetta kom einamest av, at útróðrarmenn saman við handilsmonnum og útgerðarmonnum fingu skipað soleiðis fyri, at útróður gjørdist heilársvinna. Í 1940´unum røktu stundum 30 28 motorbátar í Klaksvík heilársróður”</span> ...í 1931 var elverkið á Strond sett í gongd, tá lýstu gøtuljósini á fyrsta sinni í Ánunum og Klaksvík. Í 1937 var nýtt havnalag tikið í nýtslu”.(Klaksvíkar Kommuna 1908 – 1989, útgevari Klaksvíkar kommuna 1990).</p>
<p>Hetta dømi vísir, hvussu tað vinnuliga virksemið verður knýtt at teimum størru bygdunum, ið hava landafrøðiligar fyrimunir. Serliga er tað heilársvinnan, ið tekur seg upp við motorbátum, ið ger tað neyðugt at flyta, skal ein taka lut í hesari vinnu. Infraskipanin, handils- og vinnulívið á meginøkinum mennist skjótt, og verður byrjanin til <em type="italic">munin </em>á at búgva í hesum menningarøkjum fram um at búgva í teimum smáu bygdunum á útoyggj. </p>
<p><em type="bold">Motorbátar og útróður </em>Motorbátarnir komu í staðin fyri sluppirnar, og heilársútróðurin tekur seg upp. Tíðin har sluppirnar sigldu <span type="quote">“bay a bay”</span> og settu manningina av á teimum smáu oyggjunum, var farin. Tíðin var eisini farin frá møguleikanum hjá forsyrgjaranum at vera í heimbygdini og velta, seta eplir niður o.a. Fiskimaðurin skuldi vera tøkur alt árið í fiskiskapinum. Ongin orsøk var hjá konum og børnum at sita eftir úti á smáplássunum, tá maðurin var burtur tað mesta av tíðini. Hetta er eisini byrjanin til fráflytingina, sum um hetta mundið tekur seg upp. Eldri maður á Kalsoynni greiðir soleiðis frá:<span type="quote">“Eg var ungur og farið mátti tá vera burtur, tí tað var onki at vera her til, tað mátti okkurt annað til enn tað, ið bygdin kundi bjóða. Eg fór so til Klaksvíkar at rógva út, tað var strævið! –Tá vit komu heim av útróðuri og vóru avriggaðir, fóru vit við einum 4 mannafari yvir til Húsar – og so innaftur kl. 4 um morgunin fyri at fara til útróðrar aftur, tað var strævið – í staðin fyri at vit róðu út hiðani!”</span> </p>
<p>Sambært hesum var tað fyrst og fremst ungdómurin, ið flutti og kom ikki aftur. Ta fyrstu tíðina vóru tað eisini fleiri, sum feraðust ímillum heimbygdina og arbeiðsplássið, men samferðsluviðurskiftini vóru vánalig og tí var hetta ikki nøktandi í longdini. Eldri fólk siga, at tað vóru teir stóru árgangirnir av børnum, sum í 30´unum vóru tilkomin, ið fluttu burtur at vinna sær pening. Tey greiða eisini frá, at ta fyrstu tíðina fór tað mesta av lønini til at uppihalda foreldrunum og teimum systkjum, sum vóru eftir heima. Undir seinna heimsbardaga og serliga árini aftaná, fluttu serliga nógv. Tá øll børnini eru flogin úr reiðrinum, og ongin ungdómur kemur aftur at seta búgv og fáa børn, er grundarlagið fyri menning horvið. Tey gomlu doyggja ella flyta inn til børnini á meginlandinum. Tey, sum eru eftir á útoyggjunum eru festibøndurnir og onnur, sum hava nakað av jørð at liva av og okkurt smávegis arbeiði afturat, nakrir sjómenn og nakað av eldri fólki.</p>
<p>At hetta er eitt grundarlag, ið er ov veikt til at fáa fólkatalið at økjast, kann m.a.grundgevast við, at tey, sum eru eftir á smáplássunum, hava eina inntøku, sum tey so dánt kunnu liva av. Ynskir t.d. ein ellar annar av teimum fráfluttu ungu at venda aftur til heimbygdina, noyðast tey antin at yvirtaka okkurt av tí arbeiði, sum er í bygdini, frá foreldrum ella familju ella skapa eitt nýtt arbeiðspláss. Umstøðurnar at skapa nýggjar vinnur og at búleika á teim smáu oyggjunum hava ikki verið góðar. Gjógvin ímillum 29 møguleikan at búleikast á meginøkinum og á smáu oyggjunum er við árunum alsamt breiðkað. Hetta fer parturin um ídnaðarsamfelagið at lýsa nærri.</p>
<p><em type="bold">Ídnaðarsamfelagið </em></p>
<p><em type="bold">Frá oyggj til <span type="quote">“út”</span>-oyggj </em>Føroyar fara í árunum frá 1945 til 1980 ígjøgnum stórar búskaparligar og tøkniligar broytingar, og búsetingarmynstrið broytist samsvarandi. Aftur at Tórshavnar-økinum vóru tað á øllum teimum stóru oyggjunum bygdir, ið mentust skjótari enn aðrar, ein vøkstur, sum í høvuðsheitum var knýttur at undirstøðukervinum og umstøðunum fyri menning av vinnulívinum. Sum onkur á útoyggjafundunum bar fram, so vóru tær ytstu oyggjarnar <span type="quote">”gloymdar”</span>, tá hendan menningin rættiliga tók dik á seg. Eini 30- 40 ár tók tað m.a. at fáa ein hentleika sum ravmagn út til Fugloyar, Mykines, Svínoyar o.a. Við ongum ravmagni var jú eingin møguleiki at kunna fáa gagn av øllum teimum ravmagnshentleikum, ið vóru til at taka. </p>
<p>Á øllum økjum gjørdust tær smáu og serliga tær ytstu oyggjarnar eftirbátur. Útbygg-ingin har av vinnu, handli og samferðslu, samskifti o.ø. var ikki ein sjálvsagdur framburður, heldur ikki broytingar innan fyri landbúnaðin fyri at bøta um møguleikarnar á hesum økjum. Sosialt og mentanarliga var meginøkið eisini eins og ein annar heimur samanborið við útoyggjarnar. Býarlív, dansur og undirhald fyri tey yngru, felagsskapir og mentanartiltøk fyri tey eldru. Dagstovnar, heilsustovnar, røktarstovnar, framhaldsskúlar, vinnuskúlar o.m.a. Alt tiltøk, sum ikki rukku út um býin og tær størstu bygdirnar.</p>
<p>Tey sosialu bondini í bygdini viknaðu nógv í broytingartíðini og tær flestu sosialuuppgávurnar vórðu lagdar inn á stovnar á meginøkinum at umsita. Hesir stovnar skuldu tryggja, at tænastuveitingarnar rukku út aftur á tey smáu økini.</p>
<p><em type="bold">Heildarsamfelagið syndrast </em>Í dag kunnu vit ásanna, at hendan trygdin ikki hevur rokkið til. Inni á meginøkinum merkti borgarin at hann var vorðin ein partur av vælferðini, meðan tey, sum vóru búsett á teimum smáu oyggjunum bert í lítlan mun fingu gagn av hesum. Orsøkin kann í stuttum sigast at vera, at hendan trygdin hevur verið tengd at teimum fíggjarligu karmunum hjá kommunum og almennum stovnunum. Eingin heildarskipan ella almennur politikkur hevur tryggjað tænastustøðið á smáplássunum. </p>
<p>Hendan støðan, at vera eitt hálvt nýmótans samfelag og eitt hálvt gamalt siðbundiðbygdarsamfelag, hevur elvt til, at tann innari bygnaðurin í hesum oyggjasamfeløgum syndraðist. Tann politiski boðskapurin var, at tað almenna skuldi tryggja heilsu og vælferð, samskifti og samferðslu, meðan tað í verki ikki vísti seg at røkka til. Einstaklingurin í bygdarsamfelagnum kom á henda hátt at standa uttan ábyrgd sjálvur fyri tí sosiala og mentanarliga felagsskapinum, uttan at nakað munagott kom í staðin. Hetta hevur við tíðini gjørt bygdarsamfelagið veikt og mótsetningsfult, tí tørvur hevur alla tíðina verið á samstarvi og felagsábyrgd. 30</p>
<p>Á útoyggjafundunum vóru fleiri dømi um hesi viðurskifti, millum annað lýst viðhesari endurgeving:<span type="quote">”tað er lívæðrin í oynni, at fólkið samvinnur, men sum tíðin er farin, koma vit hvørjum øðrum minni og minni við. Stóð eg og lossaði postbátin, so var tað líka mikið um JS ella EP átti vøruna, eg tók mær av henni og fekk hana til eigarmannin. Nú skal eigarmaðurin vera har og taka pakkan sjálvur, um hann ikki hevur farmabræv. Her kom eitt starv í oynna, sum var at skipa fraktina og postin og tað er eitt øgiligt snakk um, hvør hevur fingið tað. Soleiðis er tað, endar eitt alment starv í forkertari bygd, so skal man hoyra um tað. Tað týdningarmesta er, at vit sjálvi samvinna í okkara bygd og okkara kommunu og síðani øll oyggin. Tað er neyðugt við meira forstáilsi, skal nakað munagott henda her”</span>.(frá útoyggjafundi).</p>
<p>Hendan endurgevingin vísir tað misljóð, ið við tíðini er íkomið á smáplássunum og stuðlar ikki áhuganum hjá tí yngra ættarliðinum at venda aftur til heimbygdina.</p>
<p><em type="bold">Menning kostar </em>Men eitt førir eitt annað við sær. Alt hevur sín prís – verður sagt – og soleiðis varð eisini við menningini. Omanfyri nevndu vit tann sosiala og mentanarliga felagsskapin og trygdina fyri tænastuveitingum, men livistøðið er eisini ein av teimum stóru mununum. M.a. varð tikið soleiðis til á einum útoyggjafundi: <span type="quote">”so komu girokortini, og tá varð tað fyri øllum greitt, at grundarlagið ikki var fyri búseting longur, ongin hevði pening at gjalda hesi girokortini við”</span>. <span type="quote">”Fólkið, sum er her, eru góð við staðið, men teir sosialu møguleikarnir eru ongir, tú fortjenar onki á einum sovorðnum plássi, og ikki fært tú nakað av tí, sum hini hava á stórplássunum, men tú betalir skatt, kommunu- og landsskatt”</span>,”Fólkið hevur verið forferdiliga sparsamt, tað hevur ligið væl fyri at fáa fugl og eplir afturat tí, sum jørðin gav, men man hevði ongar pengar, her hevur altíð verið frá hondini í munnin. (endurgivið frá oyggjafundi) </p>
<p>Tey búsitandi lýsa við hesum, hvussu smáir inntøkumøguleikarnir hava verið, at tað ikki hevur borið til at notið teir ágóðar, ið nýmótans samfelagið hevur at bjóða, uttan lutvíst ella heilt at hava lønt arbeiði á meginlandinum. Hetta hevur stuðlað undir framhaldandi fráflyting. Sum frá leið, gjørdist munurin ímillum tær stóru og tær smáu oyggjarnar alt meira sjónligur. Helst er tað hesin misjavni, ið hevur elvt til at tað gamla orðið <span type="quote">”útoyggj”</span> í dag eisini verður fata sum eitt <span type="quote" xml:lang="dan">“negativt”</span> orð.</p>
<p>At vera ein útoyggj merkir nú: at vera har úti, ið menningin ikki røkkur. Á fyrstafundinum hjá útoyggjanevndini bar ein av nevndarlimunum upp á mál, at <span type="quote">“teirra oyggj ikki fann seg í at vera kallað “út”</span><span type="quote">”-oyggj”</span>. Hetta, tí at viðkomandi metti, at tað lá ein negativur boðskapur í hesum orðinum. Ferðafólkið nevndi eisini útoyggjarnar fyri <span type="quote">“tað primitiva”</span> bygdarsamfelagið. 31</p>
<p><em type="bold">Tá dreymarnir bresta </em>Tað er eingin ivi um, at støðan sum <span type="quote">”útoyggj”</span> hevur eggjað fólki til at flyta inn á meginøkið til teir fyrimunir og tann materiella- og sosiala tryggleikan, ið har er. At útlit ikki hava verið til, at støðan fór at broytast, hevur ikki gjørt tað betur:” Vit hava stríðst (í Gásadali) við at fáa veg og tunnil í meira enn 30 ár, nú eru vit troytt. Pápi plagdi at skriva eina ferð um vikuna, nú er hann deyður”, ”teir fáa ov fáar atkvøður her og tí leggja teir einki í okkum!” Á Kalsoynni hevur dreymurin um, at ferðasambandið fór at vera bøtt munandi, borið við sær, at bygdirnar eru mentar, men sum árini ganga og onki munagott hendir, missir fólkið vónirnar aftur. (endurgivið frá oyggjafundum). </p>
<p>Tey, ið hava roynt at menna okkurt nýtt og hava sett pening í tiltøk á útoyggjunum, greiða frá, hvussu torført tað hevur verið at fáa stuðul og undirtøku. Umberingar, sum byggja á vánaligt flutningssamband, veiki undirstøðukerviurin og tað lítla virðið á m.a. bygningum, eru tær mest vanligu: <span type="quote">”Ein skal stríðast fleirfaldað tað, ið tey, sum búgva á meginøkinum, skulu stríðast fyri, bara at verða hoyrdur”</span>.</p>
<p>Á oyggjafundunum var eisini greitt frá royndum at skipa vinnulig tiltøk í økinum. Okkurt var komi í gongd, men hevði havt stutta livitíð, m.a. sekkjavirkið á Húsum. Okkurt var projekterað men fekk ikki neyðuga fígging ella neyðug loyvi, og annað var steðgað orsakað av væntandi ráðgeving. Tí er tað ikki uttan orsøk, at hugalagið bar á brá at vera mótloysi - tey vóru móð av at vænta og vóna uttan úrslit.</p>
<p><em type="bold">Tey, ið ikki fluttu </em>At eitt tilverugrundarlag framhaldandi hevur verið til staðar, er bert grundað á møguleikan at liva av tí ið natúran gevur, m.a. seyðaúrdráttum, mjólk, fiski, fugli, grind, eplum, o.ø. og eitt sindur av sølu av seyði og fugli til meginøkið. Nøkur hava havt møguleikan at vinna sær nakrar krónur við at røkja almennar tænastur, eitt nú posttænastu, elverk, strandferðslu og ikki minst vegagerð hjá landsverkfrøðinginum. Nakrir av festibóndunum hava havt mjólkarkvotu, og tað hevur givið teimum eina hampiliga trygga inntøku, meðan neytakjøtframleiðsla enn ikki hevur fingið fótin fyri seg. Tað er ógvuliga stríggið at reka vinnu á útoyggj – og úrtøkan kann ikki javnmetast við stríðið. <span type="quote">“Hví eru tit ikki flutt inn á meginøki, til allar fyrimunirnir har ?”</span> spurdu vit fólk á oyggjafundunum. Svarini vóru mong og ólík:”Vit búgva her, tí her er deiligt at vera!”. ”Eg havi altíð verið her og kundi ikki hugsað mær annan heimstað!”. ”Eg kom út aftur at búgva, tí mær longdist so illa eftir friðinum her úti!”.” Her er so friðarligt og gott at vera!”.”Her er gott fyri børnini og altíð nokk at takast við!”.” Her keðir man seg ongantíð!”.”Man trívist best, har man er barnvaksin!”.”Eg giftist higar, og mær hevur altíð dámt 1. Partur - Frá heildarsamfelag til "út" oyggjar 32 </p>
<p>Hesar endurgevingar vísa, at tørvurin á materiellum ágóðum hevur verið nógv minni enn bústaðarhugurin og tokkin til heimbygdina. Hetta vísir eisini, at tað eru tey bleytu virðini, sum eru avgerandi fyri, at tær smáu oyggjarnar framhaldandi eru bygdar. Hóast tokkan til heimstaðin eru tey búsitandi fult greið yvir, at tey standa á einum vegamóti. Tey greiða frá, hvussu vónleys framtíðin er fyri oynna, at børnini og tey ungu ikki koma aftur.”Eg eigi 6 børn, men her siti eg einsamallur eftir, tey koma út at hoyggja, á fjall og fleyga fugl, men so er friðarligt aftur.” , ”Tey ungu koma ikki aftur, tí her er onki at koma til! Vit mugu skapa fortreytir fyri, at tey ungu skulu tíma at koma aftur!” Hesi orðini vóru afturvendandi á fleiri av oyggjafundunum.</p>
<p>At onki er at koma aftur til verður grundgivið við, at onki arbeiðspláss ella lønandi vinna er á staðnum. Áhugin er tengdur at tí innihaldsliga, tí sosiala lívinum og ikki minst heildarbygnaðinum.</p>
<p><em type="bold">Bygdamenning </em>Orðið <span type="quote" xml:lang="dan">”bygdamenning”</span> kom á politisku skránna í 1974. Tá var fráflytingin frá teimum smáu bygdunum vorðin so sjónlig, at tað var neyðugt at seta hetta evnið á dagsskránna. Bygdamenningin bar við sær kjak um undirstøðukervi, og at allar bygdir skuldu vera íbundnar eitt landsvegakervi ella hava sjóvegis ferðasamband. Smáplássini kundu søkja um studning til m.a. vegagerð, ábøtur á lendingar o.t. Landsverkfrøðingurin hevði umsitingina av arbeiðinum um hendi saman við fólki á staðnum. Vit kunnu í dag staðfesta, at bygdamenningin ikki hevur megnað at vent gongdini á útoyggjunum. At tey tiltøk, ið eru framd, ikki hava lagt tað neyðuga grundstøðið at byggja eina menning á. </p>
<p>Brot úr grein, sum Niels Juel Arge, sáli´, skrivaði um Mykines fyri 30 árumsíðani.(Eygað: nr.9, –september 1974- 3.árg.) ”Mykines í andaleypi:</p>
<p>Fyri einum fimm og tjúgu árum síðani fóru fólk at flyta úr útoyggjunum, og vandi er nú fyri, at summar av teimum verða so illa mannaðar, at har verða ikki líkindi at búgva longur. Ofta hevur verið havt á málið, hvussu vend kundi fáast í hesa skeivu gongd, tí tað kundi ikki vera beint, at oyggjar, sum hava verið bygdar í túsund ár, skulu koma at liggja fólkatómar. Prátið um hetta hevur hildið fram manna millum, onkur stubbi hevur staðið í bløðunum av og á, men eingin hevur gjørt nakað við spurningin uttan tey, sum hava búð í útoyggjunum: Tey hava hildið fram við at flyta burtur. Tríati fólk í tíggju húsum. –Seinasta vetur vóru fólk í tíggju húsum (í Mykinesi) og samlaða fólkatalið var 30. Um summarið koma nøkur gomul fólk aftur á klettarnar, tí húsini standa enn uppi. Onnur hús eru farin í arv til børn, sum fyri fleiri árum síðani eru farin av oynni…hús standa tóm og køld alt árið.( ) Men tá 33 ið fólkið fór at rýma, og ognarjørðin arvaðist av oynni, hvarv grundarlagið undir samfelagnum Mykines. Tey, sum áttu uttanbíggjarjørðina, uppfyltu ikki sínar skyldur í felag við hinar eigararnar at røkja bjørg og haga. Mykines gekk til grundar.”</p>
<p>Mykines hevur havt støðuga afturgongd í fólkatalinum, síðani henda grein varð skrivað fyri 30 árum síðani. Greinin lýsir eitt samfelag, ið er um at doyggja og spakuliga bløðir út, so hvørt sum fólkið flytur ella doyr burturav. Í løtuni eru 9 eftir í bygdini á vetri.</p>
<p>Vit síggja m.a., at tað økta túratalið hjá strandferðsluni, tyrlutænastan og onnurútbygging av heildarbygnaðinum síðani 70´unum ikki hevur økt búsetingina á útoyggjunum. Í onkrum føri kann hetta hava virkað fyri at steðga ferðini á fráflytingini. Skal fólkatalið aftur økjast, er neyðugt, at onnur viðurskifti í lokalsamfelagnum vera ment aftur at styrktari samferðslu. Taka vit Kalsoynna sum dømi, lýsir strikumyndin, at fráflytingin støðgaði í kjalarvørrinum á vega- og tunnilsætlanunum í oynni.</p>
<p>Fólkatalið ár 1801 til 2000 í Kalsoy við frámerki tá tunnilsgerin byrjaði</p>
<p>Men tey búsitandi í Kalsoynni ivast onga løtu í, at oyggin má fáa moderniserað ferðasamband við ferju og ferjulegu aftur at menning á vinnuliga økinum, fyri at fólkatalið kann økjast.</p>
<p><em type="bold">Nólsoyggin </em>Um 1800 var Nólsoy meinlík hinum oyggjunum í Føroyum, og fólkatalið var nakað lægri enn m.a. í Kalsoy. Men Nólsoyggin megnaði at bera tann stóra fólkavøksturin í seinastu øld, nógv longur enn hinar oyggjarnar. Tann stóri munurin á Nólsoy og hinum smáu oyggunum var, at hon menti eina fiskivinnu á staðnum og kom tí ikki í tað støðu, 1. Partur - Frá heildarsamfelag til "út" oyggjar 34 </p>
<p>Nólsoyggin kom við í útoyggjaverkætlanina fyri at kunna samanbera eitt øki, ið hevurgóða samferðslu, við tær oyggjarnar, ið eru verri fyri á hesum øki. Hyggja vit at strikumyndini av fólkatalinum í Nólsoynni, síggja vit, at vøksturin er støðugur heilt fram til kreppuárini 1985-1995, tá lækkar fólkatalið við meira enn 100 fólkum. Fráflytingin steðgar tó aftur og kemur í eina javnvág nakað væl hægri enn á hinum oyggjunum, men annars er mynstrið tað sama.</p>
<p>Fólkatalið ár 1801 til 2000 í Nólsoy, við frámerki tá flakavirkið í bygdini lat aftur.</p>
<p>Tað, sum er áhugavert at leggja til merkis, er, at Nólsoyggin fær eina stóra fráflyting ta løtu, flakavirkið í bygdini letur aftur, og fiskivinnan í oynni kemur í kreppu. Samanbera vit gongdina við hinar útoyggjarnar, fellur fólkatalið eins og í Nólsoy, tá vinnumynstrið broytist. Samferðslan er góð í Nólsoy eisini tey árini, kreppan vardi, og tað er tí mest nærliggjandi at halda, at menningin av Nólsoy ikki liggur í tí góða ferðasambandinum, men tí, at oyggin hevur ment eina vinnu á staðnum. Tó er tað góða ferðasambandið í dag uttan iva ein orsøk til, at fólkatalið ikki framvegis fellur, tí tað gevur møguleika at arbeiða inni á meginøkinum og samtíðis at búgva í Nólsoy. Nólsoyingar vilja tó vera við, at hóast ta góðu staðsetingina og nærleikan við Havnina, so hevur bygdin í dag trupuleikar, sum líkjast teimum á hinum oyggjunum. 35</p>
<p><em type="bold">Stóra Dímun og Koltur </em>Stóra Dímun er eisini øðrvísi enn hinar oyggjarnar. Har hevur altíð verið eitt festi og oyggin kann framvegis føða eina familju av tí, ið oyggin gevur. Í Koltri øktist búsetingin í fyrra parti av 1800´talinum, men fólkatalið lækkaði seinni støðugt, til tað aftan á 1945 ikki kláraði at vinna javnvág aftur. Í 1989 fluttu tey seinastu fastbúgvandi fólkini burtur. Í Koltri er øll jørðin festijørð, og nú eingin festari var, arbeiddi ein bólkur við eini ætlan um at friðað oynna fyri allan fenað og leggja Koltur av til granskingarøki. Í 1992 tók landsstýrið avgerð um, at Koltur skuldi festast aftur, tó treyta av, at havast skuldi atlit at teimum fornminnum, sum har eru. Áðrenn hetta kom fyri, varð oyggin løgd saman í eitt festi, sum í 1994 varð fest einum bónda. Í 1996 var oyggin aftur bygd av einum húski. Men framhaldandi búseting á hesum báðum oyggjum er, eins og aðrastaðni, treytað av einum hægri tænastustøði og menning. </p>
<p><em type="bold">Framtíðin – vitanar- og oljusamfelagið </em></p>
<p><em type="bold">Nýggir møguleikar </em>Føroyar eru nú partur av altjóða vitanarsamfelagnum. Hetta er eitt samfelag, ið mennist við nógvari ferð. Vit byrjaðu í bóndasamfelagnum, har menningin bert var treytað av náttúrugivnum fortreytum, síðani mentist eitt fiskivinnusamfelag, sum í sínum vinnuskipan var gagnlig fyri útoyggjarnar. Tá vinnan mentist og ídnaðarsamfelagið tók seg fram, fullu útoyggjarnar frá, serstakliga tí øll menning var tengd at landafrøðiligum viðurskiftum og kravdi dýrar og tøkniliga krevjandi útbyggingar av undirstøðukervinum. </p>
<p>Nú eru vit komin til vitanarsamfelagið, har øll framstig og menning eru tengd ateinum góðum undirstøðukervi og vitan, ið ikki krevur stórar atløgubryggjur og flutningsamboð. Eitt væl útbygt telesamskifti og góð nýmótans KT-útgerð er grundstøðið undir eini munadyggari vinnu í dag. Henda møguleika kunnu tær smáu oyggjarnar lofta, tí slík menning krevur vitan og hugflog í staðin fyri náttúrutilfeingi og landafrøðiligar fortreytir. Longu nú eru nakrar av teimum smáu oyggjunum afturútsigldar á hesum øki. Til dømis innan fyri telefon-, internet- og postøkið. Grundgevingin er, at <span type="quote">“kostnaðurin pr. íbúgva”</span> er ov høgur á hesum oyggjum</p>
<p>Ein møgulig oljuvinna stendur nú fyri durum, og er eingin ivi um, at henda vinna –um hon gerst veruleiki - fer at fáa stóra ávirkan á tað føroyska samfelagið sum heild. Um rætt verður atborið, kann partur av oljuvinnuvirkseminum leggjast úti á teim smáu oyggjunum. Somuleiðis kann øktur eftirspurningur eftir vørum og tænastum skapa grundarlag fyri øktum virksemi á smáu oyggjunum. Oljuvinnan kann soleiðis koma at fáa avgerandi leiklut í framtíðini hjá smáu oyggjunum, men neyðugt er, at stig verða tikin til, at so verður.</p>
<p>Í framtíðini verður tilfeingið í havi, í bjørgum og haga framhaldandi ein av grund-stuðlunum undir tilverðuni á teim smáu oyggjunum , men nýggj arbeiðspláss og nýggjar vinnur verða avgerandi fyri, um ungfólk flyta út aftur eftir lokna útbúgving. Framhaldandi lýsingin, sum fatar um framtíðarútlit sæð út frá aldursbýtinum, ber boð um, at uttan tilflyting til tær smáu oyggjarnar sær framtíðin døpur út. 36</p>
<p><em type="bold">Framtíðarútlit sæð út frá aldursbýtinum. </em>Fólkatalið á teimum smáu oyggjunum er í dag á leið tað sama sum í 1801 og fólkatalið minkar ikki so skjótt longur. Tað kann vera freistandi at gera ta niðurstøðu, at búsetingin er komin í eina fasta legu. Eru vit bersøgin, kunnu vit siga, at tær smáu oyggjarnar, við undantak av Nólsoy, fingu mønustingin umleið 1970-75. Tá vóru stórt sæð bert tilkomin og eldri fólk eftir. Tey sum vóru um 40 ár tá eru um 70 ár ídag. </p>
<p>Landssstýrið, ið varð sett í 1974, setti bygdamenning á skránna, og hevur hon møguligahavt eina lítla ávirkan á, at fallið í fólkatalinum á teimum smáu oyggjunum minkaði. Tó bendir nógv á, at fólkatalið var komið niður á eitt so lágt støði í 70’unum, at tey fáu størvini og jørðin á oyggjunum hava kunnað breyðføtt fólkið, ið eftir var. Beinleiðis fráflytingin er steðgað ella munandi minkað síðani í 70’unum. Framhaldandi fallið í fólkatalinum kemst av, at tey gomlu, sum frá líður, flyta á ellis- og røktarheim ella doyggja. Tey, ið eru eftir, eru tey 40 ára gomlu og eldri. Tey ungu, sum koma til árs, flyta og koma ikki aftur. Alt bendir sostatt á, at tær flestu smáu oyggjarnar, sum frá líður, fara at doyggja nátúrliga út yvir eitt ávíst áramál – um munagóð tiltøk ikki verða sett í verk til tess at broyta gongdini frá fráflyting til tilflyting.</p>
<p>Omanfyristandandi talva vísir greitt, at minkingin í fólkatalinum á útoyggjunum hevurhildið fram í 1990’unum. Fólkatalið á útoyggjunum er minkað heili 14% frá ár 1990 til 2000. Eisini er greitt, at tey eldru á útoyggjunum gerast lutfalsliga fleiri í tali, eins og tað eru lutfalsliga færri kvinnur enn menn á útoyggjunum ár 2000 um samanborið verður við árið 1990.</p>
<p>Skal fólkatalið á útoyggjunum ikki støðugt minka komandi ár, er alneyðugt, at hendagongdin, at teir ungu og arbeiðsføru íbúgvarnir flyta av útoyggjunum, verður steðgað. Hartil kemur, at tá ið lutfalsliga færri ung konufólk verða á útoyggjunum, hevur eisini hetta við sær, at møguleikarnir fyri smábørnum og børnum í skúlaaldri gerast alsamt minni. Sum heild kann sigast, at av tí, at talan er um so fáar íbúgvar á hvørji oyggj sær, er ikki møguligt við vanligari demografiskari viðgerð av tølunum. Av stórstum týdningi er, at allir aldursbólkar eru umboðaðir og at bæði fólkatal og aldurssamanseting er av slíkari stødd at tað er áhugavert at búleikast á útoyggjunum.</p>
<p>Vit kunnu ikki rokna við at oyggjarnar í framtíðini kunnu reprodusera seg sjálvar,men at ein jøvn tilflyting av tilkomnum fólki kann verða kjarnin í búsetingini. Vanligt er at lýsa eina sunna samanseting av fólki við einum pyramiduskapi – har tað eru flest børn og ung og fægst eldri og gomul og at býtið ímillum kvinnur og menn er eins. Men fyri útoyggjarnar er meira realistiskt at tosa um eitt fimmkantaskap har flest eru miðaldrandi, fá eru eldri og naka av børnum , men bæði kyn eru eins væl umboðaði. 37</p>
<p><em type="bold">Fólkaflyting millum útoyggjar og meginoyggjar í dag </em>Eisini í dag fer ein ávís flyting fram ímillum útoyggjarnar og meginøkið. </p>
<p>Tíverri eru ikki nógv hagtøl at finna, ið lýsa flyting millum kommunurnar í Føroyum, men møguligt hevur verið at fáa tøl fyri undanfarnu 5 árini, tvs. ár 1995-1999. Gongdin hesi árini vísir, at tað hevur verið bæði tilflyting frá meginoyggjunum og fráflyting til meginoyggjarnar. Tó hava útoyggjarnar yvir hetta 5-ára skeiðið fingið eina netto-fráflyting á 5 persónar. Áhugavert kundið verið at kannað nærri, hvørji fólkini vóru, ið vóru tilog fráflytarar. Helst ganga ávís fólk aftur í hagtølunum, soleiðis at skilja, at tað uttan iva í ávísum førum eru somu fólk, ið flyta av útoyggjunum, ið síðan flyta út aftur.</p>
<p>Hóast vit ikki hava tøl, ið prógva hetta í hesi verkætlan, so skal verða hugsað um, atárini 1995-1999 vóru uppgangstíðir, og er tað vanligt, at fleiri flyta til meginøkið, tá ið</p>
<p>1. Partur - Frá heildarsamfelag til "út" oyggjar 38</p>
<p>Árini 1995-1999 vísa tó ikki ta heilt stóru netto-fráflytingina, og kann hetta bera boðum, at fólkatalið, ið er eftir á útoyggjunum í dag, er komið niður á eitt sovorðið støði, at tey, ið eftir eru, kunnu liva av tilfeinginum á oynni og vinnum, eitt nú sjóvinnu og almennum arbeiði, at tey ikki verða ávirkað serliga nógv av upp- og niðurgangstíðum. Sjálvsagt er munur á útoyggjunum, og hava ávísar oyggjar betri møguleikar at reka vinnuvirksemi sum t.d. smoltstøð, flakavirki o.a., enn aðrar. Fólkið, ið eftir er á útoyggjunum trívast á hesum oyggjum hóast umstøðurnar. Tað kann tó ikki væntast, at komandi ættarlið, ið m.a. skulu inn á meginoyggjarnar í skúla o.a., í sama mun fara at trívist undir somu umstøðum, sum núverandi ættarlið á útoyggjunum. Neyðugt verður tískil við munagóðum tiltøkum til tess at gera umstøðurnar hjá komandi ættarliðum betri so at fólk kann búgva á útoyggjunum – eisini í framtíðini.</p>
<p><em type="bold">Útoyggjar í avtøku </em>Útoyggjasamfelagið er í avtøku – í løtuni verður tað bert borið uppi við góðum vilja frá fólki, ið eru barnvaksin á staðnum ella á annan hátt hava tilknýtið til staðið, og sum enn royna at halda endanum. Tað er eitt tolið fólk, ið ikki krevur eitt høgt livistøði. Tey hava livað við, at almennar og sosialar skipanir ikki røkka út til teirra, at m.a. postflutningur, farmaflutningur og samferðslan eru á einum nógv lægri tænastustøðið enn á meginoyggjunum Eitt annað sjónligt dømi um at útoyggjarnar eru í avtøku, eru jarðarviðurskiftini. Tey, ið eru flutt, hava tikið jørðina ‘við sær’ og standa við einum beini á meginøkinum og hinum á útoyggj. Somuleiðis standa tey tómu húsini og boða frá, at tíðin er farin frá teimum smáu bygdunum. Fólkatalið og aldurbýtið bera somu boðini um afturgongd, og á ávísum støðum er bert ein veik javnvág – alt bíðar og vónar. Tað verður í løtuni bíðað eftir støðutakan politikaranna – bíðað eftir at sett verður út í kortið, at útoyggjarnar skulu avtoftast ella mennast aftur. </p>
<p>Í dag rúmar tað føroyska samfelagið nógvum nýggjum møguleikum, eins og nýggjartøkniligar og samskiftisligar fyritreytir eru fyri at skapa menning. Hesar avbjóðingar eiga at koma okkara smáu oyggjum til góðar, ikki minst tí tað eisini kemur at gagna framtíðini hjá tí føroyska tjóðini. Tað verður brúk fyri einum fjølbroyttum samfelag við einari spjaddari búseting. Hetta fer framhaldandi viðgerin at lýsa nærri. 39</p>
<p><em type="bold">Grundgevingar fyri búsettumútoyggjum </em></p>
<p><em type="bold">Inngangur </em>Frammanfyri varð víst á, at tann gamli bygdafelagsskapurin er nógv viknaður, og at hetta í serligan mun er gingið út yvir tey smáu plássini við truplum náttúrufyritreytum. Støðan er fleiri staðni somikið ring, at vit av álvara kunnu spyrja, um tað í heila tikið er skilagott at gera íløgur í nakrar smáoyggjar, við einum rættuliga ivasomum tilverugrundarlagi? Eyðvitað er tí, at ein økispolitikkur fyrst av øllum má hava eitt svar uppá, hvørt vit ynskja allar oyggjar í Føroyum búsettar, og ikki minst hví. Svarið hjá útoyggjanevndini er púra greitt, at útoyggjarnar og smáplássini eiga at vera ein samanrunnin partur av tí føroyska samfelagnum. Vit fara tí í hesum partinum av álitinum á einum almennum støði at grundgeva fyri, hví ein búseting av øllum oyggjunum er ynskilig og neyðug. </p>
<p><em type="bold">Bygdin - sum trupulleiki </em>Vanligt er, at tað modernaða og tað traditionella verða sett upp sum mótsetningar. Bygdin umboðar tá aloftast tað traditionella, sum er vorðið nakað <em type="italic">stirvið </em>, <em type="italic">gamalt </em>og <em type="italic">keðiligt </em>, meðan býarlívið umboðar tað modernaða, sum er <em type="italic">dynamiskt </em>, <em type="italic">nýtt </em>og <em type="italic">spennandi </em>. Vit kenna eisini hesar mótsetningar sum teir millum miðstað og útjaðara, ella millum nýggjar og gamlar vinnuvegir. </p>
<p>Fyri ártíggjum síðani høvdu útoyggjarnar góðar fyritreytir fyri vøkstri og trivnaði.</p>
<p>Tá ið ídnaðarsamfelagið tók dik á seg, broyttist hesar fortreytir, og afturgongdin var ein veruleiki. Í dag er tann støðan, sum útoyggjarnar stóðu í fyri 40 árum síðani, ein veruleiki, eisini fyri onnur øki í føroyska samfelagnum. Orsøkin er, at tær fyritreytirnar, sum ídnaðarsamfelagið bygdi á, nú minka í týdningi. Við øðrum orðum: tað sum er modernað og tað, sum er traditionelt er nakað umbroytiligt. Meðan ídnaðararbeiði (t.d. á flakavirki) í 1970unum var ein møguleiki fyri fastari inntøku og einum tryggum lívi í ella nærhendis heimbygdini, so eru tað í dag tey heilt fáu, sum ynskja hetta sum lívsstarv. Í dagsins tykissamfelagi eru tey ráðandi arbeiðini tað persónsrættaða tænastuvirksemið, eitt nú læknar, sjúkrasystrar, umsorgan, edv, fyrisiting, gransking og pengahandil. Við tílíkum <span type="quote">”modernaðum”</span> arbeiðsmarknaði kunnu bónda- og fiskivinnubygdirnar síggjast sum ein trupuleiki, tí tær ikki eru <span type="quote">”attraktivar”</span> fyri hesar nýggju <span type="quote">”vakstrarvinnur”</span>. Ungdómurin leitar burtur og sær ikki møguleika fyri at venda aftur, og tí blíva fortreytirnar fyri menning ein støðug gongd skeiva vegin. Býtið millum <span type="quote">”tað traditionella”</span> og <span type="quote">”tað modernaða”</span>, sum tveir mótsetningar, kann av somu orsøk síggja út til at gera seg meiri galdandi í dag enn nakrantíð.</p>
<p>Eftir okkara tykki, er nevndi mótsetningur millum <span type="quote">”modernað”</span> og <span type="quote" xml:lang="dan">”traditionelt”</span> tóein skeiv mynd av sosiala veruleikanum. Vit síggja <span type="quote">”tað gamla”</span> og <span type="quote">”tað nýggja”</span> sum nakað, ið altíð er samantvinnað: í einstaklinginum, í bygdini og í býnum. Menniskju, antin tey búgva á bygd ella í bý, vilja fegin liva eitt modernað lív, og bæði á bygd og í bý 40 vilja tey eisini varðveita sambandið við og fáa tað besta burtur úr <span type="quote">”tí gamla”</span>. Tað finst við øðrum orðum ikki bara ein mótsetningur, men í stóran mun eisini eitt samanspæl millum gamalt og nýtt, millum sentrum og útjaðara, millum bý og bygd. Hesum samanspælinum verður mangan í alt ov stóran mun sæð burtur frá.</p>
<p>Taka við støði í júst nevnda sjónarmiði, so er greitt, at<span type="quote">”tað traditionella”</span> ikki bara erein forðing fyri samfelagsins menning, men <em type="italic">kann </em>vera ein styrki og ein stuðul. Her verður bygdin ikki bara trupulleiki, men eisini <em type="italic">ein møguleiki </em>, ikki bara ein <span type="quote">”leivd”</span>, men nakað við einum veruligum <span type="quote" xml:lang="dan">”rationaliteti”</span> í sær. Tað er hesin <span type="quote">“rationalitetur”</span>, ið er um at gleppa okkum av hondum. Vit mugu tí megna at fáa <span type="quote">”tað traditionella”</span> og <span type="quote">”tað modernaða”</span> at møtast soleiðis, at styrkin frá báðum kann brúkast sum undirstøði til at klára tær avbjóðingar, ið nýggjar tíðir seta. </p>
<p><em type="bold">Bygdin – sum møguleiki </em>Tá bóndasamfelagið, sum greitt frá, so smátt tók at syndrast, vóru tað serliga tær ráðandi markatalsbygdirnar, ið kendu sviðan av hesum. Í tí fiskivinnusamfelagi, ið tá vaks fram, vóru tað plássini við góðum náttúruhavnum, ið fingu avgerandi fyrimunin (eitt nú Vág, Tvøroyri, Klaksvík, Fuglafjørður). Tær ráðandi bygdirnar í bónda- og fiskivinnu/ ídnaðar samfelagnum høvdu tó tað til felags, at tað var teirra náttúrliga umhvørvi, ið gav teimum ein fyrimun. </p>
<p>Í dag hevur bóndasamfelagið heilt mist sína støðu, og heldur ikki ein góð náttúruhavner í dag tann fyrimunur, sum hon var fyri millum 20 og 100 árum síðani. Hetta er júst tengt at, hvørjar fyritreytir eru avgerandi fyri eina nútímans bygda-/ økismenning. Við upploysnini av bóndasamfelagnum byrjaði eisini ein frígering frá bindingunum at náttúruni og heimstaðnum, ein frígering, sum hevur tikið alt meiri dik á seg. Í tykissamfelagnum kunnu vit siga, at tann bindingin til náttúruna og heimstaðin, sum hevur verið ein fyritreyt fyri menning, í prinsippinum er burtur. Hetta vil ikki siga, at náttúran og heimstaðurin ongan týdning hevur longur, men hinvegin, at tað í nógv størri mun enn áður eru aðrar fyritreytir enn tær náttúrugivnu, sum avgera, hvørt ein bygd megnar at mennast. Tann felagsskapurin sum bygdin umboðar, skal í nógv størri mun enn áður skapast og skipast av teimum, sum velja at búgva á einum staði. Í hesum samanhangi hevur tað føroyska samfelagið stórar fyrimunir, sum vit í alt ov lítlan mun geva okkum far um.</p>
<p>Søgan vísir okkum til dømis, at tað er ymiskt, á hvørjum staði ein menning byrjar, oghvørji støð blíva ein drívmegi í samfelagnum. Dagsins útjaðari kann gerast miðdepil eftir fáum árum, og miðdepilin kann gerast útjaðari. Gongdin í Suðuroynni er eitt dømi um hetta. Søgan vísir eisini, at útjaðarin hevur verið tann stoytdoyvarin, sum hevur tikið við, tá ið miðdepilin kemur í kreppu. Tá hava fólk flutt frá bý í bygd fyri at lívbjarga sær og sínum og aftur skapt nýggjar møguleikar.</p>
<p>Fyri fáum árum síðani var tað føroyska samfelagið í eini ógvuliga svárari kreppu.</p>
<p>Eisini tá var tað í stóran mun tann <em type="italic">gamli </em>mátin at lívbjarga sær uppá, sum vísti sína styrki. Fólk fóru í størri mun at brúka sína gomlu vitan um at hjálpa og stuðla hvør øðrum við mati, arbeiðsmegi og persónligum stuðli. Tað vóru í stóran mun tær óformligu, 1. Partur - Grundgevingar fyri búsettum útoyggjum 41 </p>
<p>Missa vit útjaðaran (útoyggjarnar), sum eitt livandi økið, so verða vit eisini hesummøguleikunum fyri samfelagsligum dynamikki fátækari. Nevndu dømini siga nakað um týdningin av einum spjaddum búsetingarmynstri, herundir eisini av smáplássunum. Tey smáu bygdasamfeløgini eru kanska veik, tá ið tað kemur til fíggjaligar fyritreytir og fíggjarligan kapital. Men tey hava ein sterkan <em type="italic">sosialan kapital </em>, tvs. eina vitan um, hvussu ein fyriskipar og megnar at fáa sum mest burtur úr einum tilfeingi, eina vitan um samverumátar og samstarv, um treytir fyri at geva og fáa, sum eru heilt avgerandi, eisini fyri hvussu eitt sokallað modernað samfelag eigur og kann virka. Vit kunnu bert varðveita hesa styrkina, um vit varðveita eitt fjølbroytt búsetingarmynstur. Tað er eisini spjadda føroyska búsetingarmynstrið, ið gevur fólki møguleikan at liva tað modernaða lívið (spennandi arbeiði) og samstundis nýta gott av <span type="quote">”tí traditionella”</span> (spennandi frítíð sum útróður, at ganga á fjall o.s.fr.). Her síggja vit týdningin av einum samanspæli millum sentrum og útjaðara, sum er ein avgerandi partur av vælferðini hjá teimum mongu, sum veruliga hava henda møguleika. </p>
<p>Vit eru sjálvsagt greið yvir, at klandur og vánaligt stev eisini er partur av tí føroyskabygdalívinum. Tílíkt er partur av øllum sosialum lívi. Tað, hesi dømini eisini siga nakað um, er at tann samvera, ið er, at finna í smásamfelagnum, er samverumátar, sum hava ein sterkan <span type="quote">”íbornan bygnað”</span> í sær. Hesin <span type="quote">”íborni bygnaður”</span> er ein styrki fyri alt tað føroyska samfelagið, men má samstundis vera tillagaður tær fortreytir, sum menniskju seta til nýtímans tilveruna. Tað er ein tílíkur bygnaður, ið útoyggjanevndin fer at leggja upp til at menna við at geva eitt boð upp á eitt nýtt heildarsamfelag, sum verður tilmælt í 5. parti.</p>
<p><em type="bold">Fáment útpláss, tó eitt tilfeingi </em>Tað er greitt, at tað verður eitt stórt tap fyri samleika, søgu og mentan føroyinga, um útoyggjarnar verða óbygdar í framtíðini. Fólk á útoyggj geva tó greitt til kennar, at tey sjálvi ikki ynskja, at oyggjarnar skulu varðveitast, einans av søguligum ella av longsli eftir fornari tíð . Útoyggjanevndin er tí eisini samd um, at útoyggjarnar skulu hava ein møguleika fyri menning, tí tær verða roknaðar fyri at vera ein førleiki í samlaðu menningini av føroyska samfelagnum. Hesin førleikin, sum samfelagnum tørvar, liggur bæði í søguni og tí partinum av bygdamentanini, sum vitnar um fjølbroytni og eina øðrvísi virkisorku. Men hann liggur, sum longu nevnt, eisini í evnunum at gagnnýta teir karmar, sum<span type="quote">”nýggja”</span> tykissamfelagið setir. </p>
<p>Menningin av einum føroyskum smáplássi er meiri enn nakrantíð tengd at tí, vitkunnu kalla globalar fyritreytir. Ein avgerandi partur av hesum globalu fyritreytum er tann nýggjara tøknifrøðin við sínum velduga meldri av upplýsingum (sattelit og alnót), víðkaðaðum undirstøðukervi (flogfør) og modernaðum framleiðsluhættum og –skipanum (biokemi; smáfyritøkur). Ein annar partur er tann liberalisering av heimsmarknaðinum, sum er farin fram seinastu ártíggjuni. Tær seta mørk fyri statstuðli og loyva alt fleiri 42 vørum og tænastum at flyta tvørtur um landamørk. Bæði landbúnaðurin og fiskivinnan í Føroyum hava sannað hesar broytingar, eitt nú við herdum krøvum um matvøruframleiðslu, um fríari flutning av djórum, v.m. Frígeringin frá staðbundnu tilveruni, sum vit hava nevnt áður, og sum serliga eyðkennir okkara uppvaksandi ættarlið, er eitt triðja dømi.</p>
<p>Tað er lætt at vísa á mongu trupulleikarnar, sum hesar nýggju fyritreytir seta tiltilveruna á útoyggj. Útoyggjarnar hóska heilt einfalt illa til modernaða og flytføra lívsstílin <em type="italic">hjá teimum flestu </em>. Tó, í hesum nýggju fyritreytum liggja eisini møguleikar. </p>
<p>Útoyggjarnar hava eitt nú nakað, sum tann <span type="quote">”alheimsligi”</span> marknaðurin spyr nógveftir. Ein tann mest eftirspurda vøran í heimsins stórbýum í dag er friður. Útoyggjarnar hava ein frið yvir sær, sum onki frítíðarsentur kann meta seg við. Júst tað, sum ein mangan hoyrir fólk siga, at <span type="quote">”vit hava onki at bjóða”</span>, er ein umfatandi trotvøra. Hví ikki royna at selja frið, sum tann luksusvøru hon nú einaferð er? Hetta er, um ikki óveruligt, so kanska eitt ómetaliga øðrvísi dømi. Men tað sigur nakað um, at útoyggjarnar sjálvt í tí alheimsliga meldrinum hava fyrimunir. Tann náttúran, tær hava at bjóða, er eisini nakað heilt serligt, og vit vita, at eftirspurningurin eftir vørum og tænastum, sum hava ein reinleika og eina natúrligheit í sær, er í stórum vøkstri. Spurningar um reinan og natúrligan mat fáa veksandi áhuga hjá keypisterkum kundum í framkomnu ídnaðarlondunum. Enn er í Føroyum lítið gjørt fyri at fáa fyrimun av hesum møguleikum. Serstøku umstøðurnar hjá útoyggjunum skapa møguleikar fyri nýhugsan innan gagnnýtslu av tilfeingi, til royndarverkætlanir, granskingarumhvørvi, v.m.</p>
<p>Fyri bert fáum árum síðani vóru stórar fysiskar eindir hildnar vera motorurin ísamfelagsmenningini. Men broytingar innan fyri tøkni og arbeiðsskipanir hava skapt eitt stórt vakstrargrundarlag fyri smáar fyritøkur. Mangan verður hildið, at tøknin ger munin, tá ið um nútímans menning ræður. Men tøknin er tann sama, antin tú situr í Singapore ella Hattarvík. Munurin verður skaptur av teimum menniskjum, sum nýta tøknina, og tá vera tað í stóran mun lokalar, sosialar og mentanarligar fyritreytir, sum hava týdning fyri, hvørt eitt virki ella eitt pláss yvirlivir. Avbjóðingin til at klára seg í einari alt meira umfevnandi globalisering liggur í at hava eina sterka heimliga skipan, mentanarliga og sosialt. Styrkina eiga vit, og hon liggur í, at vit enn hava allar oyggjarnar búsettar. Føroyar kunnu tí - sum eitt væl ment og væl skipað oyggjasamfelag - fáa til vegar tað neyðuga fjølbroytni, ið krevst fyri at standa okkum í kappingini við umheimin. Tær smáu oyggjarnar eru tí ikki bert ein ómissiligur partur av føroysku tjóðini, men eisini ein av grundstuðlunum undir einari framtíðar menning.</p>
<p>Við at styrkja tær smáu oyggjarnar og harvið tað lítla lokalsamfelagið, styrkja vit tasosialu meginregluna, ið m.a. ber við sær felagsábyrgd og grundregluna, at geva og fáa. Hesin sosiali kapitalur <em type="italic">kann </em>umsetast til búskaparligan framburð, fær hann góðar karmar at virka í. Í fyrsta umfari til at gagnnýta áir, vøtn og firðir til eitt nú alivirksemi, ella útnytta betri teir vistfrøðiligu møguleikarnar, útoyggjarnar geva. 1. Partur - Grundgevingar fyri búsettum útoyggjum 43 </p>
<p><em type="bold">Politisk semja neyðug </em>Vit vilja ikki pástanda, at tað finnast lættar loysnir fyri útoyggjarnar, tí tað ger tað ikki. Men vit vilja peika á, at møguleikarnir fyri at endurskapa føroyska smásamfelagið, eisini á einum búskaparliga burðardyggum grundarlagi. </p>
<p>Skal tann kapasitetur mennast, sum einar bygdar og vælvirkandi útoyggjar kunnugeva føroyska samfelagnum, so mugu nakrar politiskar fyritreytir skapast. Tað finst allarhelst ein politisk viðurkenning av, at eitt spjatt búsetingarmynstur hevur alstóran týdning fyri landið. Men, fyri at henda viðurkenning skal síggjast aftur í verki, má hon vera grunda á eina politiska semju um, hvørja <em type="italic">grundreglur </em>skulu stýra viðurskiftunum millum tey føroysku økini, herundir leiklutin hjá útoyggjunum. Á sama hátt sum tað var natúrligt, at el- og telefonkaðalar komu í hvørja oyggj, so má t.d. ein meginregla vera, at allar bygdir, herundir eisini útoyggjarnar, fáa skjóta og javnbjóðis atgongd til hentleikarnar, sum nýggja tøknin innan til dømis informatións- og teleøkið gevur. Verður hetta ikki tryggjað gjøgnum eina politiska semju, so verður ógjørligt hjá útoyggjunum at standa seg í framtíðini. </p>
<p>Sum longu sagt vit byrja ikki á berum, , um roynt verður at skapa karmar fyri einumvinnuligum grundarlagi á útoyggj. Eitt nýmótans samfelag krevur sum heild skapandi og fjølbroytt menniskju, til tess at fáa framhaldandi búskaparliga og sosiala menning. Menniskjaliga orkan, sum framtíðarvinnan krevur, er hegni, hugflog, nýskapan, øðrvísi og skapandi hugsan. Tílík evni verða skapt gjøgnum upplivingar, frið og javnvág í tilveruni, afturat einum høgum kunnleikastøði. Tað er eisini alneyðugt, at samfelagið hevur eitt fjølbroytni at bjóða, tí hetta er við til at skapa ta neyðugu sosialu styrkina. Karmarnar til hesa tilveru kunnu smáoyggjarnar vónandi bjóða framtíðar samfelagnum, men eisini hetta krevur eina politiska viðurkenning.</p>
<p>Ein triðja avbjóðing liggur í at vinna møguleikarnar í alheiminum. Tann nýggi út-oyggja- ella bygdapolitikkurin má hava støði í eini endurnýggjan av tí margfeldi, sum altíð hevur verið styrkin í bygdunum ið samstundis leggur seg eftir, at tær skulu vera førar fyri at vera <span type="quote">”modernaðar”</span>. Men tær skulu vera modernaðar eftir egnum fyritreytum, tí teirra styrki er m.a., at tær eru eitt neyðugt og sjálvsagt tilboð ímillum teir møguleikar, ið verða bodnir borgarunum í landinum og eitt ein møguleiki til tann ráðandi mátan at liva tilveruna uppá.</p>
<p><em type="bold">Nakrar hugleiðinar um aðrar fyrimunir Málið </em>Málið sprettur fram úr tí, ein tekst við í gerandislívinum, og tí broytist málið í samsvarandi við broytingarnar í samfelagnum. Ein miðsavnan av fólkinum fer tí at hava við sær, at málið gerst fátækari. Tann málburður og tey orð, ið stava frá einum lívsneyðugum sambandi við náttúruna eru um at hvørva. Tær serstøku dialektirnar ella bygdamálini, sum fjarstøðan ímillum oyggjarnar viðførir, eru eisini um at hvørva. Tá gerandisdagurin og frítíðin gerst nærum eins hjá øllum, verður málið lagað til hesi viðurskifti, tí er neyðugt at hava eina fjølbroytta búseting fyri at hava eitt fjølbroytt og ríkt mál. 1. Partur - Grundgevingar fyri búsettum útoyggjum 44 </p>
<p><em type="bold">Heimstaðið </em>Fyri samleika føroyinga hevur <span type="quote">”heimstaðið”</span> stóran týdning. Tað merkir, at føroyingar hava stóran tørv á at vinna sín samleika og sína mentan í rúmd. Harumframt hevur landafrøðin eisini stóran týdning. Heimstaðið merkir ikki bert heimstaðið hjá tí einstaka, men heimstaðið er eins nógv tað sum í hugaheiminum kann knýta tann einstaka til ættarbond og røtur.<span type="quote">”bygdafólk hava sett mørk um bæði tað ítøkiliga og tað sosiala umhvørvið og hava í øldir uppbygt eina sosiala og mentanarliga skipan við útgangsstøði í ”heimstaðnum”</span>. Bygdafólk í Føroyum kunnu ikki verða <span type="quote">”heimstaðið”</span> fyri uttan. Heimið, bygdin, oyggin er har, tú hoyrir til, um tú skalt varðveita sambandið við søgu tína og arv tín. Brotsverk, sum eru vanlig aðrastaðni í heiminum, eru ókend í tí friðaligu bygdini. Tey, sum falla uttan fyri tað, ið er vanligt har, -t.d.at drekka illa, eru kensluliga ófullfør, kropsliga brekað, ring at fáast við ella standa í minniluta í átrúnaðarbólki, -verða vanliga ikki fyri nøkrum vanbýti, hvørki fysiskt ella fíggjarliga. Hurðin hjá teimum flestu er óstongd, og fólk koma at vitja uttan at banka uppá. Staðið er skipað soleiðis, at tað gevur tryggleika og samstundis rúmd til ymiskleikan hjá menniskjanum. Taka vit t.d. staðarnøvn, so eru tey full av hugasambondum, tey lýsa søgu, hendingar og eyðkenni av ymiskum slag. Staðarnøvn hjálpa eisini til at minnast og føra søguna upp til nútíðina. Tað merkist á kjøtsmakkinum hvar seyðurin hevur gingið, og fólk vera mett, eftir hvaðani tey eru, tað er ikki bert prátingarlagið, men eisini onnur eyðkenni, ið sigast at mynda staðið, haðani ein kemur”. (samanskrivað lýsing úr bókini In Place?) </p>
<p>Hetta stutta brotið, nemur við fleiri viðurskifti, sum vit ikki dagliga hugsa um, men sum øll eru greið yvir. Tað er eisini okkara fasta tilknýtið til heimstaðið, ið ger okkum so sár, tá vit síggja fyri okkum manntómar oyggjar. Sum onkur tók til: <span type="quote">”Verða oyggjarnar avtoftaðar, og valið seinni stendur til at byggja tær aftur, verður tann fyrsti steinurin í niðurseturfólkið møtir, ”steinur nr.1. o.s.fr”</span>. Søgan um heimstaðið er horvin.</p>
<p>Vit skulu ikki undirmeta tað virðið, sum liggur í tilknýtinum til staðið. Í londunumrundan um okkum, m.a. í ES, er hendan viðurkenning við til at lata milliónir av krónum til menning av útjaðarunum og smáplássum í limalondunum. Tað eru bert tey, sum eru uppvaksin og búgva á hesum smáplássum, ið kunnu bera vitanina víðari um, hvussu staðið er háttað og hvussu tað ber til at lívbjarga sær har. Tey eru staðkend og tí berarar av staðarnøvnum, søgum og hendingum. Staðarnøvnini verða dúgliga nýtt í samskiftinum, tá ið farið verður á fjall, ella tá ið góð fiskimið skulu søkjast. 45</p>
<p><em type="bold">Lívsvirðir </em>At liva á einari lítlari oyggj ella í einum lítlum bygdarsamfelagi krevur eitt serligt hegni og kunnleika til, hvussu ein kann liva av tí, ið oyggin gevur. Hendan vitan byggir ikki á innlæring úr bókum, men við at taka lut í tí arbeiði og læra av tí, ið hini gera og lurta eftir. Tey, sum búgva har, hava eisini lært at klára seg sjálvi og at hjálpa øðrum. Ein er vanur við at loysa bráðfeingis trupuleikar við tí, ið er til taks og uttan at biðja um hjálp, fyrr enn allir møguleikar eru troyttir. Tann andaliga uppfatanin, átrúnaðurin og tann yvirnatúrliga fatanin verður eisini tilevnað á staðnum. Andslívið á teimum smáu oyggjunum er nærri knýtt at tí dagliga gerandislívinum enn á meginøkinum, har gudfrøðin í størri mun skal útleggjast og týðast. Lívsvirðini byggja á náttúru, umhvørvi og nærleika og ikki á materiellar ágóðar. Dentur verður lagdur á tørvin hjá børnunum at liva í samsvar við náttúruna og tað, sum fer fram í gerandisdegnum, heldur enn á innlæring við námsfrøðiligari frálæru. </p>
<p><em type="bold">Persónleikar </em>Nógv av teimum, ið eru flutt av hesum smáoyggjum inn á meginøkið, eru ikki horvin í bygdar- ella býarmyndini, men hava fingið sett bygdarnavnið afturat ella í staðin fyri sítt vanliga navn, m.a. Saksuningurin, Skúvoyingurin, Nólsoyingurin, Fugloyingurin, Mykines Ísak, Meinhard Mikladal o.sfr. Hetta sigur so mikið, at hesir <span type="quote">”persónleikar”</span> hava borið heimstaðið við sær og hava ríkað samfelagið, tey eru komin til við teirra persónleika. </p>
<p>Tað verður ofta havt á orði, at tey skapandi og tey vitugu eru tey fyrstu, sum flyta avteimum smáu oyggjunum og koma ikki aftur. Hetta kann bert tulkast soleiðis, at tær smáu oyggjarnar í mannaminni hava verið útbjóðarar av vitugum og skapandi fólki, ið eru við til at mynda styrkina í tí føroyska samfelagnum. Um smáoyggjunum verður lív lagað, koma tey eisini at hava henda leiklut í komandi tíðum.<span type="quote">“Tað er eitt faktum, at oyggjarnar vera drenaðar fyri vitan , tí tey sum duga og vilja fáa sær útbúgving, ið ikki kann nýtast her hjá okkum , hava ikki møguleika at koma aftur at arbeiða tøkni og líknandi. Tey mugu tíma at vera her og síðani mugu møguleikarnir eisini vera til staðar. Ein kann gera viðurskiftini so spennandi, at ung tíma at koma higar”</span>. (Frá <em type="italic">oyggjafundi </em>) </p>
<p><em type="bold">Hetta merkir, at vit eiga at: </em>l </p>
<p>Varðveita og endurskapa lokalar og aðrar føroyskar siðir til frama fyri komandiættarlið.l</p>
<p>Vera við til at varðveita ta mentanarligu breiddina í føroyska samfelagnum ogsoleiðis eisini vera við til at gera Føroyar til eitt ríkt samfelag, mentanarliga. Mentan skal her skiljast sum tað, ið menniskjuni ávirka hvør annan og umhvørvið við, og ta ávirkan, ið umhvørvið hevur á menniskjuni.l</p>
<p>Varðveita møguleikan hjá fólki, ið dáma og ynskja at búgva á útoyggjum, atbúseta seg har og harvið fáa ta lívsgleði og góðsku, ið tey ynskja. 46 l</p>
<p>Tað, at føroyingar liva í ymiskum umhvørvi, er við til at gera okkum til eittfjølbroytt fólk og hetta er somuleiðis við til at gera Føroyar ríkari á mangan hátt.l</p>
<p>Útoyggjarnar og fólkið, ið har býr, er ein partur av samleika og søgu føroyinga.</p>
<p>Við at varðveita hesi smáu samfeløg, varðveita vit ikki bert berarar av søgu og mentan Føroya, men eisini eina av lívsnervunum til framtíðar menning og framburð, og Føroyar gerast eitt fjølbroytt samfelag. At vera eitt fjølbroytt samfelag merkir:lat samfelagið er samansett av ymiskum mentanarligum, sosialum og búskaparligum skipanum.lat samfelagið hevur rúm fyri, at fjøltáttaðar fatanir og fjøltáttað vitan framhaldandi kan steyma gjøgnum samfelagið úr meginøkinum til smáu oyggjarnar og úr smáu oyggjunum til meginøkið.lat samfelagið hevur eina spjadda búseting, ið styrkir menningina sum heild m.a. gjøgnum ta menning, ið fer fram í samspælinum ímillum fjøltáttaða mentan og fjøltáttaðar sosialar veruleikar.lat alt náttúruríkidømið verður gagnnýtt á skynsaman hátt og harvið fremur búseting og menning sum heild, landinum at frama. 47 <em type="bold">2. Partur </em></p>
<p><em type="bold">Lýsing av oyggjunum í verkætlanini </em></p>
<p>Í arbeiðssetninginum varð álagt útoyggjanevndini at seta seg inn í viðurskifti sum eitt nú fólkatal, aldursbýti, livibreyð, virksemi ígjøgnum árið, skúlar, ferðasamband, kunningartøkni, ognarviðurskifti og almennar tænastur v.m.</p>
<p>Hesin parturin lýsir omanfyrinevndu viðurskifti á hvørjari oyggj/bygd sær. Vit havavalt, at flokka oyggjar/bygdir soleiðis:</p>
<p>Bólkur 1 Fugloy, Svínoy, Mykines og Skúvoy Bólkur 2 Kalsoy, Hestur og Nólsoy Bólkur 3 Stóra Dímun og Koltur Bólkur 4 Gásadalur</p>
<p>Flokkingin tekur støði í fylgjandi:</p>
<p><em type="bold">Bólkur 1: </em>Tað er ein søguligur veruleiki, at tær fjarskotnastu oyggjarnar vóru seinastar at fáa almennar hentleikar. Hesar eru framvegis ringast fyri, tá ið um tænastur ræður, og meta seg tí við røttum at kunna kallast ”út”oyggjar. </p>
<p><em type="bold">Bólkur 2: </em>Hesar oyggjar hava sum felagsnevnara, at tær liggja nærri meginøkinum og landafrøðiligu umstøðurnar gera, at tað ber til at skapa góðar umstøður fyri samferðslu og við hesum búskaparliga menning. </p>
<p><em type="bold">Bólkur 3: </em>Hettar eru tær minstu oyggjarnar. Bert ein familja er búsett í hvørjari, og tær hava onga uttanbíggjarjørð. Oyggjarnar hava eitt livigrundarlag í náttúrutilfeinginum, men teir ytru karmarnir skapa trupulleikar fyri búsetingina, m.a. eru samferðslu- og samskiftisumstøðurnar sera vánaligar. </p>
<p><em type="bold">Bólkur 4: </em>Gásadalur hevur ikki havt góðar umstøður fyri menning, men framtíðarútlitini fyri Gásadali eru bjørt, kemur tunnilin ígjøgnum og bindur bygdina til vegakervið í Vágoynni. </p>
<p>Hóast tað omanfyri er gjørd ein roynd at flokka tær smáu oyggjarnar við nøkrum felagseyðkennum, kemur frágreiðingin niðanfyri at vísa, at talan er um oyggjar/bygdir, ið hava hvør síni sereyðkenni. Tær eru søguliga, mentanarliga og sosialt grundleggjandi ymiskar og tørvar tískil eina sjálvstøðuga viðgerð. Landafrøðiligi munurin er stórur, bæði tá ið talan er um stødd, staðseting og bygnað. Eisini eru tær ymiskar viðvíkjandi fólkatali, vinnuvirksemi, jarðarviðurskiftum v.m. 48</p>
<p>Hóast lýsingarnar eru stuttar, geva tær vónandi eina góða mynd av oyggjunum/bygdunum. Endamálið er ikki bert at lýsa forðingar og vantandi fortreytir fyri at støðini kunna mennast búskaparliga, mentanarliga og sosialt, men eisini geva eina mynd av teimum møguleikum, ið liggja í økinum.</p>
<p>Tilfarið í hesum partinum byggir í høvuðsheitum á tað, sum fólkið á staðnum sigurog meinar um viðurskiftini, ið ávirka teirra gerandisdag.</p>
<p>Í hesum 3. parti viðgera vit tey eyðkennini, ið eru galdandi fyri hvørja oyggj sær,meðan øll felags viðurskifti verða gjølla viðgjørd í 4. parti.</p>
<p><em type="bold">Talvu- og myndafrágreiðing </em></p>
<p>Ymiskar talvur og myndir verða nýttar til at lýsa útoyggjarnar, og verður her í stuttum greitt frá, hvussu talvurnar og myndirnar skulu lesast.</p>
<p><em type="bold">Fólkatalsmyndin </em>ella fólkatalspyramidan lýsir fólkatalið á ymisku oyggjunum, býtt í kyn og aldursbólkar. </p>
<p>Grønu stabbarnir til høgru fyrimiðjuna lýsa prosentpartin av kvinnum á oynni, meðan bláu stabbarnir til vinstru fyri miðjuna lýsa prosentpartin av monnum á oynni.</p>
<p>Á myndini er eitt pyramiduskap,ið ofta verður nýtt sum idealmynd fyri eina fólkasamanseting og eitt fimmkantaskap, ið nevndin metir,sum meira realistiska samanseting av fólkunum á útoyggjunum.</p>
<p><em type="bold">Arbeiðsbýtiðmyndin </em>, ið lýsir arbeiðsbýtið á oynni, skal skiljast soleiðis, at hvør teigur vísir hvussu nógv prosent av fólkunum á oynni starvast (umgjørt til fulla tíð) innan eitt ávíst arbeiðsøki í mun til samlaðu arbeiðsmegina. </p>
<p><em type="bold">Teknfrágreiðing: Skrásett </em>: Prosentvísa talið av íbúgvum, ið eru skrásettir hjá fólkayvirlitinum sum búgvandi í oynni, men búgva og arbeiða aðrastaðni. <em type="bold">Ferðast </em>: Prosentvísa talið av íbúgvum, ið ferðast dagliga av oynni í arbeiðsørindum. 2. Partur - Lýsing av oyggjunum í verkætlanini 49 </p>
<p><em type="bold">Alment </em>: Prosentvísa talið av íbúgvum, ið starvast innan tað almenna. <em type="bold">Landbúnaðu </em>r: Prosentvísa talið av íbúgvum, ið starvast innan landbúnaðin. Talan er um festi- og óðalsbóndir og tey sum hava smávegis jarðarbrúk. <em type="bold">Sjóvinna </em>: Prosentvísa talið av íbúgvum, ið starvast innan sjóvinnuna. Sjóvinna merkir alt virksemi, ið er knýtt at sjónum: útróður, maskinmenn o.t. <em type="bold">Annað vinnuvirksemi </em>: Prosentvísa talið av íbúgvum, ið starvast innan aðrar vinnur enn landbúnaðin, sjóvinnuna ella tað almenna í oynni. Tølini, ið myndirnar lýsa, eru fingin til vega frá heimildarfólki úr bygdunum. Fyrivarni verður havt við smávegis skeivleikum, og at broytingar kunnu henda frá degi til dags. </p>
<p><em type="bold">Jarðarviðurskiftið. </em>Fyri hvørja einstaka oyggj í verkætlanini og Gásadal, hevur Matrikulstovan eftir umbøn frá Útoyggjanevndini gjørt eitt kort, sum lýsir jarðarviðurskiftini. Talan er bert um innangarðsjørðina. </p>
<p>Grundarlagið undir kortinum er eitt yvirlitfrá Matrikulstovuni yvir øll matrikulnummur í hvørjari bygd saman við navnalista, sum eisini lýsir, hvar eigararnir eru búsettir. Heimildarfólk úr hvørjari bygd hava síðani hugt eftir, at adressulistin er rættur. T.v.s. at tey, sum standa at búgva í oynni, búgva har, og at hesi eiga ta jørð, sum er skrásett í teirra navni. Tey, sum búgva aðrastaðni í Føroyum ella í útlandinum, hava fingið ávikavist reytt og gult, meðan tey fastbúgvandi hava fingið grønt. Kortini eru síðani eftirkannað úti á bygdunum einaferð enn.</p>
<p>Tó kunnu feilir vera í kortunum. Talan kann vera um broytingar, sum eru hendar ítíðarskeiðinum frá tí, at kortini vórðu framleidd í oktober 2000 og til nú, ella smávegis skeivleikar, sum eru íkomnir av misgáum. Í tí stóra og heila mugu kortini metast at vera røtt.</p>
<p><em type="bold">Teknfrágreiðing: Í kommununi </em>: Tann, sum eigur hetta matrikulnummarið, er búsettur í kommununi. <em type="bold">Í kommununi (festari): </em>Her er festarin búsettur í kommununi og hevur sítt dagliga yrki í bygdini. <em type="bold">Ikki (allir) í kommununi </em>: Hetta merkir, at matrikulnummarið/jørðin er ogn hjá einum, sum ikki býr í bygdini. Ella ogn, sum fleiri eiga í felag, men har ikki allir eigararnir búgva í kommununi. Útoyggjanevndin hevur avgjørt, at hesir jarðarteigar eisini skulu vera reyðir og tískil at meta sum uttanbíggjarjørð. Grundgevingin er, at tá ið fleiri eiga ein jarðarteig, so hevur tann, sum býr á staðnum, ikki fult ræði á honum. Henda jørðin 2. Partur - Lýsing av oyggjunum í verkætlanini 50 <em type="bold">Uttanlands </em>: Teir gulu jarðarteigarnir merkja, at eigarin ikki býr í Føroyum. <em type="bold">Deyður: </em>Er jørðin ikki skift, eftir at eigarin er deyður, er stykkið brúnt. Í einkultum føri kann feilur vera komin í her, tí jørðin møguliga er skift, men kunningin um hetta ikki er komin matrikulstovuni í hendi, áðrenn kortið bleiv gjørt. <em type="bold">Vegaøkið, á, fjøra og hagi: </em>Fyri at skilja hesi øki frá tí dyrkaða lendinum, hava tey fingið serstakan lit.. 2. Partur - Lýsing av oyggjunum í verkætlanini </p>
<p>Kortini lýsa innangarðsjørðina og ikki hagapartar. Tað, ið nevndin leggur upp til við hesum korti, er at lýsa í hvønn mun tey fastbúgvandi hava ræði á jørðini í oynni, og hvussu stórur partur er uttanbíggjarjørð. Tað skal viðmerkjast, at á Fugloynni broyttist kortið fyri stuttum, tí eigarar av uttanbíggjarjørð fluttu út aftur í oynna. 51</p>
<p><em type="bold">Fugloy, Svínoy, Mykines og Skúvoy </em></p>
<p><em type="bold">Fugloy </em></p>
<p xml:lang="dan">Stødd:11,18 km2</p>
<p>Bygdir:</p>
<p>Kirkja og Hattarvík</p>
<p>Fólkatal:50</p>
<p><em type="bold">Fólkatalið býtt í kyn og aldursbólkar </em></p>
<p>Sum myndin vísir, eru sera fá fólk í Fugloynni. Hartil kemur, at stórur partur av skrásettu íbúgvunum als ikki búgva í oynni.</p>
<p>Verður at aldurs- og kynsbýti-num, sæst, at størsti parturin av íbúgvunum eru tilkomin og eldri, harav tey flestu eru mannfólk. Tey fáu ungu noyðast at fara av oynni í lestrar-, læru- og/ella arbeiðsørindum, og koma hesi ofta ikki aftur sum umstøðurnar eru í dag. Tað eru lutfalsliga nógv mannfólkí aldrinum 20-29 ár, meðan konufólkini mangla í hesum aldursbólkinum. Tað er ein sannroynd, at tað er nógv lættari hjá mannfólki enn hjá konufólki at fáa okkurt arbeiði.</p>
<p>Lítla talið av íbúgvum ger at Fugloyggin er ímillum tær oyggjar, har avtoftinginstendur fyri durum, og har tørvur er á, at tiltøk verða sett í verk alt fyri eitt fyri at styrkja búsetingina.</p>
<p>Um summarið fleirfaldast fólkatalið, men tørvur er á arbeiðsorku og sosialum lívi íbygdunum alt árið. Oyggin verður ikki røkt í tann mun, tað er neyðugt, og tey gomlu hava ikki orku at taka sær av neyðugu arbeiðsuppgávunum, m.a. at fáa oljutunnur av lendingini niðan í bygdina. Stór arbeiðsbyrða og ábyrgd liggur á teimum fáu ungu, sum eru eftir i oynni.</p>
<p><em type="bold">Undirstøðukervið </em></p>
<p><em type="bold">Ferðasambandið </em>Másin røkir farleiðina til Fugloyar. Másin er bygdur í 1959 og tekur 64 ferðafólk. Ætlanin var at leingja Másan, so hann kundi taka størri og tyngri farm, men neyðugt loyvi fekst ikki frá Skipaeftirlitinum. Í 1998 varð skipið klassað og er í góðum standi. Sambært Vinnumálastýrinum, so er størsti trupulleikin, , at møguleiki ikki er at taka 52 tungan farm, og at ferðin er ov lítil (Samferðsluætlanin s. 96). Gongur, sum Vinnumálastýrið ynskir, so verður farið undir at byggja nýtt skip til hesa farleið í 2004; um so verður, so kann tað vera liðugt tvey ár seinni, men tað eingin samtykt er kortini um hetta enn. Fugloyingar vilja vera við, at størsti vansin við ferðasambandinum er, at Másin ikki leggur upp fyri sjóvarfallinum,men bert siglir, tá ið umstøðurnar eru bestar, heldur enn at røkja túrarnar sambært ferðaætlanini. Varð siglt eftir sjóvarfalli, so var ikki neyðugt at avlýsa so nógvar túrar um veturin. Tað kunnu ganga vikur, har einki sjóvegis ferðasamband er við Fugloynna um veturin. </p>
<p>Másin er væl egnaður at sigla til Fugloyar, sum er ein óhøglig farleið. Um veturinkann ein túrur taka 2-3 tímar inn á meginøkið, ímóti einum góðum tíma, tá ið veðrið er til vildar.</p>
<p>Í Fugloy varð víst á, at ferðaætlanin hjá SL ikki er samskipað nóg væl. Eitt dømi er,at tá ið ein kemur til Klaksvíkar seinasta túrin fríggjadag við Másanum, er Dúgvan, sum siglir um Leirvíksfjørð farin 10 min. frammanundan, og tá ber ikki til at koma víðari inn á meginøkið. Víst verður eisini á aðrar trupulleikar, sum m.a. at skúlanæmingar missa ein heilan fríggjadag, skulu teir kunna halda vikuskifti í oynni, og teir sleppa einans av oynni sunnudag á middegi.</p>
<p><em type="bold">Farmaflutningur </em>Umstøðurnar fyri farmaflutningi eru ikki tíðarhóskandi. Tað er alt ov trupult at fáa vøruna til oynna, og tað gongur ov long tíð. Manningin skal taka støðu til, hvat skal við hvønn túrin fyri at lasta bátin á skynsamasta hátt. Hetta ger, at vøra ofta ikki kemur fram, tá ið brúk er fyri henni. </p>
<p>Tað er sera trupult at fáa størri farm til oynna, eitt nú arbeiðsamboð o.tíl. Tveir túrareru árliga, har SL sendir sandbát ella annað far við farmi, um tørvur er á tí.</p>
<p><em type="bold">Atløguviðurskifti </em>Stórt arbeiði er lagt í at gera lendingarviðurskiftini góð í Fugloynni, men tað ber framvegis ikki til at siga, at tey eru nøktandi. Seinasta hond verður nú løgd á útbygging av lendingini á Kirkju, og hon verður liðug komandi ár. Av tí at talan er um brimpláss, er nógv slit á lendingarnar, og tær eru dýrar at halda viðlíka. Á Kirkju er nýggjur vegur gjørdur frá lendingini og niðan á bakkan. Við hesum eru umstøðurnar at fáa vøru niðan í bygdina batnaðar nógv. </p>
<p>Alt arbeiði við ábótum á vegir og lendingar í Fugloy verður gjørt av lokalari arbeiðs-megi undir leiðslu av Landsverkfrøðinginum.</p>
<p><em type="bold">Tyrluflúgving </em>Tyrlan flýgur tríggjar ferðir um vikuna, mikudag, fríggjadag og sunnudag. Hetta er ein avgerandi fyrimunur fyri oynna. Men túratalið hjá tyrluni eigur at økjast. Ikki tí at tey, ið búgva í Fugloynni nú, hava so stóran tørv á at ferðast, men skal búsetingin varveitast og tilflyting gerast veruleiki, er tørvur ár skjótum og góðum ferðasambandi - og tí at sjóvegisfarleiðin er óhøglig. 2. Partur - Fugloy 53 </p>
<p><em type="bold">Aðrar umstøður </em>Avgreiðsla av posti er tríggjar dagar um vikuna, men posturin verður borin út fimm dagar um vikuna. Eru vánalig veðurlíkindi, kann ganga long tíð við ongum posti. Tað kemst av, at eingin avtala er ímillum SL og Atlantsflog (tyrluna), sum annars kundi tikið postin við, tá ið líkindi ikki eru at sigla, men kortini at flúgva. </p>
<p>Telesamskiftið er gott. Telefon- og internetsambandið er tískil ikki nøkur forðing fyriat skapa virksemi við støði í KT-vinnuni. Eitt nú kann talan verða um fjararbeiði av ymiskum slag.</p>
<p>Í løtuni verður arbeitt við at víðka verkætlanina <span type="quote">”Tykissamfelagið Svínoy”</span>, so honeisini kemur at fevna um Fugloynna. Mastur verður í løtuni sett upp á Eysturhøvda. Hetta skal geva íbúgvunum møguleika at samskifta innanhýsis við einum tráðleysum netverki, og at samskifta haðani og út í heim. Hendan skipan gevur eitt skjótt og vælvirkandi alnótarsamband.</p>
<p>Viðvíkjandi kloakkviðurskiftum er kommunan farin undir arbeiðið við at leggja øllhúsarhald í oynni í eina kloakkskipan.</p>
<p>Vatnviðurskiftini eru soleiðis, at hvør býlingur hevur sín egna vatnbrunn, og nøktarhann tørvin á vatni hjá hvørjum einstakum húsarhaldi, men skal vatn brúkast til annað endamál, er neyðugt at byggja vatnveitingina út. M.a. eru eingir vatnpostar í oynni. Kemur eldur í, er ein leys pumpa, sum kann pumpa sjógv ella vatn úr einum byrgdum hyli. Á Kirkju kann talan bert vera um at pumpa upp úr sjónum, men av tí at hæddarmunurin er so stórur, verður trýstið so lítið, at tað ikki munar nakað.</p>
<p><em type="bold">El og olja </em>Í Fugloynni er eitt motororkuverk, sum framleiðir neyðugu el-orkuna til oynna. Veitanarorkan og trygdin er nóg góð, og skuldi tørvur verið á øktari orku, er SEV til reiðar at byggja hana út eftir tørvinum. </p>
<p>Vindorka varð nevnd á oyggjafundinum á Kirkju. Somuleiðis er eitt uppskot komiðum at gera eina royndarverkætlan við vindorku. Uppskotið byggir í fyrsta umfari á at veita orku til vinnulig endamál, m.a. at turka hoyggj, tøð og tara sum orku til vakstrarhús v.m. Oljan kemur til Fugloynna í tunnum. Hvør einstakur skal bíleggja sær oljuna og fáa hana til høldar, tá ið Másin hevur ført tunnurnar, sum verða uppskipaðar á bryggjuna. Tað er neyðugt at gera ein felags oljutanga í bygdini, ið øll húsarhaldini kunnu fáa úr.</p>
<p>Kommunan hevur vent sær til oljufeløgini í samband við spurningin um oljutanga.</p>
<p>Oljufeløgini hava svarað, at tey vilja bert gerast partar av einari tílíkari loysn, um kommunan átekur sær at eiga oljuna í tangunum og sjálv selur hana til húsarhaldini.</p>
<p><em type="bold">Vegakervið </em>Landsvegur er millum Hattarvík og Kirkju. Tað eru 25 ár síðani at byrjað varð uppá arbeiðið við vegnum. Summarið 2000 varð hann partvíst asfalteraður. Enn vantar at seta bilverju upp. Vegurin er brattur og óhøgligur at ferðast eftir. Tað er av stórum týdningi fyri oynna, at vegurin er í góðum standi, tí handil og skúli er bert í aðrari bygdini eins og m.a. sjúkrasystirin skal kunna ferðast ímillum alt árið. 2. Partur - Fugloy 54 </p>
<p><em type="bold">Vinnulívið </em>Í Fugloy fáast tey flestu við seyðahald og nakað av almennum tænastuvirksemi. Tey størv, sum tað almenna hevur í oynni, eru størv hjá strandferðsluni, postverkinum, tyrlupalltænastuni, SEV, eitt lærarastarv, handil og eitt partvíst heimasjúkrasystrastarv. Í summarhálvuni er vega- og havnararbeiði og annað viðlíkahaldsarbeiði. Hesi eru partvíst fyri landsverkfrøðingin og kommununa. </p>
<p>Burtursæð frá landbúnaðinum, so er handilin einasta privata vinnutiltakið á Fugl-oynni. Í løtuni liggja umsóknir hjá Vinnumálastýrinum um loyvi at ala smolt í Hattarvík og á Kirkju.</p>
<p>Myndin lýsir lutfalli ímillum vinnuvirksemi í oynni.</p>
<p>Sum sæst á myndini hevur nógv tann størsti parturin av teimum, sum eru skrásett í Fugloyar kommunu, starv á meginøkinum. Tey eru samstundis noydd at búgva á meginøkinum, tí ikki ber til at ferðast ímillum dagliga. Kommunan hevur fyrimun av, at hesi fólk kortini eru skrásett í kommununi, tí tað gevur kommununi eina hart tiltrongda skattainntøku. Av tí at tey fastbúgvandi eru so fá í tali, eru tey bundin av at fáa arbeiðsorku uttaneftir, tá ið nakað munagott skal gerast í bjørg og haga.</p>
<p>Nógv av teimum, ið ikki búgva í oynnilongur, men hava hús og jørð har, koma hagar at røkja síni áhugamál, tá ið høvi býðst.</p>
<p><em type="bold">Vinnulig uppskot í Fugloy </em>Í Fugloy eins og aðrastaðni, hava fólk ta fatan, at landbúnaður ikki kann gerast lønandi vinna. Jørðin er so sundurbýtt, at tað illa ber til at gera nakað, ið krevur størri jarðarteigar.<span type="quote">“Fugloyggin eigur at leggja seg eftir framleiðslu, sum ikki krevur jørð, og virksemi, sum ikki er bundið at flutningi (gransking, friður)”</span> (Uppskot úr Fugloy). </p>
<p>Ringar royndir við landbúnaðinum liggja sjálvsagt til grund fyri hesum hugburði. Niðanfyri sæst hvat fuglingar fáa burturúr jarðarbrúkinum.</p>
<p>Skurður:uml. 400</p>
<p>Mjólkarframleiðsla:0 55</p>
<p>Framleiðsla av neytakjøti:8 (nógv fer til eginnýtslu) Onnur avgrøði til sølu:0</p>
<p>Flogfenaður:</p>
<p>Til egna nýtslu</p>
<p>Fuglaveiða:uml. 10.000 lundar (havhesturin er við at doyggja út, tí stórbýarfólkið tekur ungarnar)</p>
<p>Jarðarviðurskifti vóru ikki nógv umrødd á oyggjafundunum í Fugloy. Útoyggjanevndin hevur tó fingið fleiri áheitanir frá fugloyingum, ið siga, at treytin fyri menning innan jarðarbrúk er, at broytingar verða gjørdar í jarðarviðurskiftunum. Fugloyggin hevur bert dúvað uppá seyðahald, og tí eru nógvir óroyndir møguleikar innan landbúnaðin. Úr Fugloy er komið uppskot um, at ala flogfenað, m.a. dunnur, høsn og gæs. Eisini eru møguleikar fyri at framleiða grønmeti, eplir o.tíl. Gøðing av kálvum til kjøtframleiðslu og størri gagnnýtsla av fuglatilfeinginum er eisini nevnt.</p>
<p>Uppskot eru um at tappa kelduvatn á fløskur við sølu fyri eyga. Onnur uppskot, iðhava verið nevnd, er at gera smoltstøð í oynni, og at fara undir bátasmíð (talan er um gamla føroyska bátin til kappróður, ferðavinnu ella til útflutnings). Bygdin kann eisini bjóða granskarum at koma í oynna at granska, m.a. við at bjóða teimum hús og góðar samskiftisumstøður. Og at enda eru uppskot um at fáa fjararbeið innan KT-vinnu flutt út í oynna.</p>
<p><em type="bold">Framleiðsluhús í Fugloy </em>Fyri nøkrum árum síðani varð arbeitt miðvíst við at fáa sett á stovn eitt framleiðsluhús í Hattarvík. Ætlanin var at húsið skuldi rúma hagreiðing, køli- og frystigoymslu. Endamálið var at fáa meira burturúr náttúrutilfeinginum og gera tað møguligt at virka vøruna í oynni. Søkt var um íløgustuðul frá m.a. Menningargrunninum, men, sum hattvíkingar siga: <span type="quote">”Tað bleiv bara flent at okkum, og vit fingu noktandi svar”</span>. Teir, sum arbeiddu við verkætlanini, eru flest allir fluttir av oynni í dag. </p>
<p><em type="bold">Ung í arbeiði </em>Fyri at skapa áhuga ímillum ungdómin at koma til Fugloyar, so hevur Fugloyar kommuna, eins og aðrar kommunur, søkt um at fáa pening til skipanina ‘Ung í arbeiði’, sum almannastovan umsitur.Hesar umsóknir hava tó ikki givið nakað úrslit, sum lýst við broti úr skrivinum niðanfyri, sum bygdaráðsformaðurin hevur sent Almannastovuni: </p>
<p>Fyri nøkrum árum síðani søkti Fugloyar kommuna um at sleppa upp í part, tá ið peningur skuldi býtast út til tiltakið ’Ung í arbeiði’. Kommunan metti, at her var óført høvi til at fáa ungum arbeiði úti í kommununi summarhálvuna ... Kommunan kundi fingið ymiskt, sum krevur at vera gjørt, men sum ov lítið fólk er til at gera: væla um gøtur, laða varðar uppaftur, bøta um úthús, hjallar, smíða nýggj portur, laða uppaftur har garðar eru niðurrapaðir o.sfr. Svarið frá almennu myndugleikunum var vónbrot. Í tí var sagt, at kommunur, sum høvdu undir eitt ávíst tal av íbúgvum, sluppu ikki upp í part, tá ið peningur skuldi veitast til tiltakið ’ung í arbeiði’. .. Nú kommunan frá almennu myndugleikunum aftur 56 hevur fingið bræv um tiltakið ’ung í arbeiði’, gita vit, at krøvini fyri at fáa burtur av játtanini munnu vera broytt. Um landið á hvørjum ári í tíggju ár hevur rindað 5 milliónir krónur til tiltakið, eru til samans latnar 50 milliónir hesi árini. Eftirsum Fugloyar kommuna ikki er sloppin upp í part nakað av hesum tíggju árunum, vóna vit at sleppa upp í part í ár 1999 .... Vinarliga heilsan, vegna Fugloyar kommunu, Zakaris Zakariassen, Bygdarráðsformaður</p>
<p>Sum sæst á skrivinum hevur kommunan fingið noktandi svar, hvørja ferð hon hevur søkt hesa veiting, og soleiðis var eisini í 1999.</p>
<p><em type="bold">Ferðavinna </em>Í Fugloynni eru bert fáir gistingarmøguleikar, og eingi almenn toilett ella matarstøð eru heldur. Tey ferðafólk, ið koma í Fugloynna, fara avstað aftur sama dag ella fara niðan í fjøllini og síggjast ikki aftur, fyrr enn á bryggjuni á veg avstað aftur. Tey, sum búgva í oynni hava ikki umstøður til at fara virkin inn í ferðavinnuna. Skal ein ferðavinna mennast í oynni, er tað treytað av, at fólk flytur til oynna at arbeiða burturav við hesari vinnu. Ein ferðavinna má byggjast á eina góða fyriskipan, eitt nú við neyvum samstarvi við Klaksvík. </p>
<p><em type="bold">Kommunal viðurskifti </em></p>
<p><em type="bold">Fíggjarstøðan </em>Fugloyar kommuna hevði í 1998 eitt yvirskot uppá kr. 313.976, onga skuld og eina eginogn uppá kr. 2.231.826. Í 1998 vóru 41 íbúgvar skrásettir í Fugloyar kommunu og uml. kr. 29.400 vórðu goldnar í skatti pr. íbúgva. Eginognin var uml. kr. 54.400 pr. íbúgva og skuldin kr. 0,- pr. íbúgva í 1998. </p>
<p>Hóast Fugloyggin hevur ein lítlan búskap, er fíggjarstøðan hjá Fugloyar kommunusera góð. Bæði yvirskotið fyri 1998, skattainntøkan og eginognin pr. íbúgva er væl hægri enn fyri aðrar útoyggjakommunur, eins og kommunan als onga skuld hevur. Hettar kemst partvís av, at fleiri av teimum, sum eru skrásett í kommununi, forvinna sína inntøku aðrastaðni og at henda inntøka er góð.Sum nevnt vísir aldursbýtið í Fugloynni, at har eru mong eldri og fá ung í arbeiðsførum aldri. Um eingin tilflyting verður komandi árini, fer tað at vera sera tungt fíggjarliga hjá kommununi. Neyðugt er at fáa skattainntøkur til tess, at kommunan skal kunna reka tað virksemið, sum er í kommununi. Hetta kann gerast trupult, um eingi ella fá eru í arbeiðsførum aldri. Eisini verður trupult at fáa fólk at røkja alment tænastavirksemi v.m.</p>
<p><em type="bold">Mentan og frítíð </em>Fugloyggin hevur havt ein sterkan sosialan bygnað og ein sterkan felagsskap, ið sameindi bygdarlív og arbeiðslív. Eitt dømi um henda felagsskap er, at oyggin í øldir hevur megnað at røkt bjørgini, hagan í urð og brattlendi eins og hon hevur megnað at havt fiskiskap frá brimplássi. Fugloyggin hevur í øldir verið kend fyri sína sterku mentan, ið 2. Partur - Fugloy 57 </p>
<p>Bygdirnar í Fugloynni eru nú so fámentar, at tað ikki hevur verið gjørligt at hildiðgamlar siðir uppi. Bert 13. kvøld verður framvegis hildið. Tó kann sigast, at felagsskapurin í oynni enn er virkin innan samstarv, tí uttan samstarv bar ikki til at lívbjarga sær úti í Fugloy.</p>
<p>Talvan lýsir mentunar- og frítíðartilboð á Fugloynni:</p>
<p>Sum sæst á talvuni kann felagsvirksemið í Fugloy ikki samanberast við tað, ið vanligt er á meginøkinum. Felagsvirksemið í Fugloy er slíkt, sum tey búsettu sjálvi fyriskipa, m.a. at vitja hvør annan, práta, spæla kort og hittast til føðingardagar o.tíl. Tað er einki bygdarhús í kommununi, men tað hevur í langa tíð verið arbeitt við einari ætlan um eitt tílíkt hús. Eisini í hesum førinum er tað fámenskan, sum ger tað trupult. Lærarahúsini, sum standa tóm, eru umbiðin til bygdahús. Hetta er ikki játtað enn, og málið liggur, sum skilst, hjá Mentamálastýrinum.</p>
<p>Tað hevur stóran týdning fyri trivnaðin, at eitt ríkt mentanar- og frítíðarlív er á staðnum,serstakliga, tá ið hugsað verður um at fáa ung fólk at flyta aftur í oynna. Í øðrum bygdum, har bygdarhús er, eru royndirnar sera góðar, tí slík hús vísa seg at vera góður karmur um felagslívið har. Skal gróðrarbotnur vera fyri nýhugsan og virkni í vinnu- og bygdarlívi annars, so er umráðandi at gera íløgur í mentanarkarmar, hóast – ella kanska júst tí – at oyggin er fáment.</p>
<p>Tá ið talan er um tað <span type="quote">”gomlu”</span> mentanina, er mangt at vísa á í úti í Fugloy. Til ber atbyggja karmar um hesa mentan og brúka hana í nútíðar menning, m.a. til at fáa føroyingar at vitja oynna, skúlaungdómur v.fl., bæði í frítíð, men eisini í samband við skeið og undirvísing innan føroyska mentan og handverk.</p>
<p><em type="bold">Skúlamál </em>Skúli er í báðum bygdunum, men í løtuni er einki barn í Hattarvík. Trý børn ganga í skúla á Kirkju, harav eitt er í 8. flokki. Tað hevur verið møguligt at ganga í skúla á 2. Partur - Fugloy 58 </p>
<p>Fugloynni upp til 8. og 9. skúlaár, treytað av, at lærari hevur verið tøkur. Kvøld- og frítíðarskúli er ikki í oynni.</p>
<p>Viðvíkjandi lærarakreftum er tað soleiðis, at ein akademikari er lærari í oynni. Hannarbeiðir í løtuni við einari granskingaruppgávu og hevur valt at búseta seg í Fugloy hetta tíðarskeiðið.</p>
<p>Tað er ikki altíð líka lætt at fáa hendur á skikkaðum lærarum á útoyggjaskúlunum, tímeta tey, sum eru búsett í Fugloy, at Miðfyrisitingin eigur at skapa góðar og tryggar umstøður fyri tey, sum átaka sær hesa uppgávu.</p>
<p><em type="bold">Eldra- og heilsumál Talvan niðanfyri lýsir tær heilsutænastur, ið virka í Fugloy: </em></p>
<p>Talvan vísir, at almennar tænastuskipanir ikki røkka út til Fugloyar. Hetta merkir, at íbúgvarnir sjálvbodnir mugu átaka sær sosialu uppgávurnar eftri førimuni. Gomul og sjúk verða send til Klaksvíkar á Røktarheimið, Vistarheimið, Sjúkrahúsið ella til familju har.</p>
<p>Á oyggjafundinum í Fugloy var m.a. henda lítla søgan. Ein av íbúgvunum ringdi tilkommunulækna í Klaksvík (hetta var ein feriuavloysari) og greiddi frá, at hann var í Fugloy og hevði brúk fyri læknahjálp. <span type="quote">“Gaman í,”</span> var svarið, <span type="quote">“hvønn veg skal eg koyra fyri at koma hagar?”</span>..</p>
<p>Tað varð flent at hesari søgu, men samstundis var víst á, at oyggin liggur uttanfyri<span type="quote">”sivilisasjónina”</span>, sum onkur málbar seg á oyggjafundinum. Tey gomlu liggja leingi sjúk, áðrenn tey ringja til læknan í Klaksvík. Tey halda seg aftur, tí <span type="quote">”kanska hevur tað 59 einki uppá seg”</span>. Tey kenna tað sum at <span type="quote">”órógva”</span> læknan. At taka leiðina við Másanum á vetrartíð til Klaksvíkar í læknaørindum er krevjandi hjá eldri, sjúkum fólki.Hetta eru umstøður, ið fugloyingar mugu liva við.</p>
<p>Viðmerkjast skal, at útbúgvin sjúkrasystir er í oynni. Hóast hon bert hevur bert hevurfáar tímaløntar uppgávur, so kennir hon seg at hava ábyrgdina av uppgávum, ið hon ikki verður lønt fyri. Tey tiltøk, ið bygdarfólkini søgdu vera mest átrokandi, vóru at fáa eitt stað, har tey eldru kunnu savnast um dagin, at fáa heimarøktina at virka, og fáa læknastovu í oynna, soleiðis at kommunulækni kann hava viðtalu í oynni eftir fastari skipan.</p>
<p><em type="bold">Bústaðarviðurskifti </em>Á Kirkju og í Hattarvík standa nógv hús tóm, men hetta eru hús, sum eru ogn hjá uttanbíggjarfólki, og húsini koma tí ikki upp á tal, tá bústaður skal finnast til fólk, ið ynskja at flyta til oynna at búgva. Tað tykist at vera torført at fáa hús til leigu fyri longri tíðarskeið. </p>
<p>Áheitan frá hattvíkingi: <span type="quote">“Ein treyt fyri, at m.a. Hattarvík skal vera til sum bygd er, at fólk fær nakað at búgva í. Kommunan skal byggja eini fýra nútímans hús (íbúðir) í oynni, tvey í Hattarvík og tvey á Kirkju, sum fólk kunnu leiga og hava sum sítt egna yvir eitt áramál – so leingi tey trívast – hava arbeiði ella byggja sjálvi. Treytaleyst og uttan baktankar má kommunan taka sær av hesum í skundi. Fyrsta treyt fyri, at fólk skal kunna búseta seg – líkamikið hvar – er, at ein hevur tak yvir høvdið. Tað nýtist ikki at vera fólk, sum hava tilknýti til oynna. Bygdin má vera opin fyri øllum fólkum – sum til dømis Tórshavn er tað. Ein annar møguleiki er, at kommunan bjóðar sær at keypa gomul hús fyri sámuligan penga, og so leigar tey út undir somu treytum.”</span></p>
<p>Í hesum skrivi verður lagt upp til, at oyggin er opin fyri øllum, ið hava áhuga fyri at flyta út hagar, eisini teimum, sum als ikki hava nakað tilknýti til oynna frammanundan. Tað var sagt á oyggjafundinum bæði á Kirkju og í Hattarvík, at <span type="quote">“ tey, sum eru fráflutt -tey koma ikki aftur”</span>. Tí er neyðugt at lata dyrnar standa opnar og lata tey á meginøkinum, sum hava áhuga fyri einum øðrvísi livihátti, hava henda møguleika.</p>
<p><em type="bold">Kommunal umsiting </em>Fugloyar kommuna hevur seinastu tvey árini gjørt íløgur í eina kloakkskipan í oynni. Hetta er gjørt sambært krøvum frá Heilsufrøðiligu Starvsstovuni. 900.000 kr. eru brúktar til hetta arbeiðið í tvey ár, og enn restar at gera arbeiði fyri uml. 4-500.000 kr., áðrenn liðugt er. Ætlanin hjá kommununi er at gera restina yvir 2-3 ár. Í ár hevur kommunan fingið boð um, at íløgukarmurin bert er 140.000 kr. fyri Fugloynna. Hetta er kommunan ógvuliga misnøgd við, tí hon í ár hevur sett 200.000 kr. av til nevnda arbeiðið. </p>
<p>Trupulleikin fyri kommununa er, at tað eru fólk sum eru búsitandi í oynni, ið ikkihava annað arbeiði enn tað, sum antin Landsverkfrøðingurin ella kommunan geva teimum. 60</p>
<p>Peningurin, sum landsverkfrøðingurin hevur latið í nógv ár til vegagerðina, er skorin niður í nærum einki, tí vegurin er um at vera liðugur. Aðrir vinnumøguleikar eru ikki í oynni og arbeiðsloysisstuðul kann ein ikki fáa. Í sambandi við fastsetan av kommunalum íløgukarmum átti fyrilit at verið havt við smáu kommunum, ið hava góð fíggjarlig kor. Smáu útoyggjakommunurnar vera altíð í eini øðrvísi støðu enn stóru miðstaðarkommunurnar, og hetta átti sjálvsagt at verið tikið til eftirtektar. Hartil kemur, at upphæddirnar eru so smáar, at tað hevði nervað tey fíggarpolitisku atlit (búskaparlig ovurupphiting), sum eru grundgevingin fyri at hava ein almennan/kommunalan íløgukarm.</p>
<p><em type="bold">Jarðarviðurskiftini </em>Á kortunum niðanfyri eru jarðarviðurskiftini á Fugloynni lýst. Kortini lýsa innangarðsjørðina og ikki hagapartar. Tað, ið nevndin leggur upp til við hesum korti, er at lýsa í hvønn mun tey fastbúgvandi hava ræði á jørðini í oynni, og hvussu stórur partur er uttanbíggjarjørð. Tað skal viðmerkjast, at á Fugloynni broyttist kortið fyri stuttum, tí eigarar av uttanbíggjarjørð fluttu út aftur í oynna. </p>
<p>Leggið til merkis, at á Kirkju er nærum alt óðalsjørð, meðan í Hattarvík ermeginparturin festijørð. Jørðin er sum allar aðrastaðni ógvuliga sundurbýtt. Men eingin ivi er um, at hon kundi verið gagnnýtt til annað endamál enn bert seyðahald.</p>
<p>Í Hattarvík hevur festibóndin uppisitara, sum er góðkendur av Jarðarráðnum, at umsitafestið. Av tí at festarin ikki býr í oynni er jørðin ljósareyð 61</p>
<p><em type="bold">Hattarvík </em>2. Partur - Fugloy 62 </p>
<p><em type="bold">Kirkja </em>2. Partur - Fugloy 63 </p>
<p><em type="bold">Svínoy </em></p>
<p xml:lang="dan">Stødd:27,35 km2</p>
<p>Bygdir:</p>
<p>Svínoy</p>
<p>Fólkatal:63</p>
<p><em type="bold">Fólkatalið býtt á kyn og aldursbólkar </em></p>
<p>Svínoy er betri fyri, tá ið tað kemur til aldurs- og kynsbýti, enn Fugloy er. Tvær familjur við børnum eru búsitandi í oynni. Svínoy hevur tó so fáar íbúgvar, at ansast skal væl eftir at íbúgvatalið ikki minkar, soleiðis at tað gerst trupult at endurnýggja búsetingina.</p>
<p>Verður hugt at aldurs- ogkynsbýtinum sæst, at størsti parturin av íbúgvunum eru tilkomin og eldri, harav tey flestu eru mannfólk. Tó eru eisini lutfalsliga nógv ung.</p>
<p>Um tey ungu, sum flyta av oynni skulu koma aftur, ella um tilflyting annars skal vera hugsandi, so er neyðugt, at tiltøk verða sett í verk, ið gera tað áhugavert at flyta til Svínoyar.</p>
<p><em type="bold">Undirstøðukervið </em></p>
<p><em type="bold">Ferðasambandið </em>Másin røkir ferðasambandið til Svínoynna, og tí eru viðurskiftini ógvuliga lík teimum í Fugloynni. Farleiðin er tó styttri til Svínoyar. Men um veturin kann ein túrur, sum vanliga tekur 40 minuttir meiri enn so taka meira enn tveir tímar, alt eftir hvussu hann er ættaður, og tað kann eisini vera sera trupult hjá Másanum at leggja at. Í Svínoynni eru øll samd um, at tíðin er farin frá Másanum. </p>
<p><em type="bold">Farmaflutningur </em>Farmaflutningurin er eins og ferðasambandið verri enn so nøktandi. Serstakliga óhøgligt er tað at lossa og fáa farm í land. Talan er ofta um nógvan farm til m.a. smoltstøðina og landbúnaðin. </p>
<p>Flutningstíðin er ofta alt ov long. Ofta liggur vøra á strandferðsluni í Klaksvík, áðrennhon finnur leiðina til Svínoyar. Hetta kemur m.a. av teirri avmarkaðu nøgdini, ið Másin kann taka, og skjótt er at ólag kemur í. Tað kunnu ganga upp í 14 dagar til ein umbiðin vøra kemur. Hetta er ein ógvuliga svikalig støða, tá ið talan er um vøru til vinnulig 64 endamál, umvælingar o.a.</p>
<p>Skal stórur farmur flytast í oynna, má eitt størri far til, men í reglugerðini fyri fraktog útoyggjastuðul, er ásett at SL ókeypis skal skipa fyri flutningi av størri farmi til tey fastbúgvandi tvær ferðir um árið.</p>
<p>Avgreiðslan hevur ein bil, sum koyrir vøru ímillum lendingina og bygdina, og hettarer ein skipan, ið er sera hent.</p>
<p><em type="bold">Tyrluflúgving </em>Tyrlan flýgur tríggjar dagar um vikuna. Tað hevði bøtt munandi um trivnaðin og liviumstøðurnar í Svínoynni, um tyrlan hevði flogið oftari. Hetta hevði gjørt alt arbeiðið lættari og bøtt um umstøðurnar fyri vinnuna í oynni. </p>
<p>Harumframt átti at verið skipað so fyri, at lesandi fáa avsláttur við tyrluni, eins ogonnur lesandi fáa við strandferðsluni.</p>
<p>Ferðaseðlaprísurin er alt ov høgur, tá ið hugsað verður um, at ein familja við børnumskal ferðast. Prísurin nærkast einari upphædd svarandi til eina danmarkarferð. Tað er nógv høgligari at ferðast við tyrlu, og um vetrarnar er tyrlan ofta einasti møguleiki at koma til og frá.</p>
<p><em type="bold">Nýggj loysn </em>Sunnantil á Svínoynni er eitt stað, nevnt Havnin. Har er kyrrupláss og sandur. Haðani er stytsta leið til Hvannasunds. Havnin varð nógv nýtt fyrr í tíðini, tá ið ókyrt var á Svínoyarvík og við Eiðið. </p>
<p>Ætlanin er nú at brúka henda náttúrugivna møguleika, so farleiðin verður stytt ogferðasambandið nútímansgjørt. Ætlanin er at gera tunnil úr Svínoyar bygd yvir til Havnar, har ein fergulega verður bygd. Síðan er ætlanin at ein bilferja skal røkja hesa farleið úr Svínoy og inn á Norðtoftir ella Hvannasund. Uppskot og kostnaðarætlan er gjørd, og liggur prísurin ímillum 27 og 40 mió. kr.</p>
<p>Í Svínoy er hugsanin tann, at ferjusamband fyri tað fyrsta fer at bøta munandi ummøguleikarnar fyri vinnuvirksemi í Svínoynni. Eisini fer tað at hækka tænastustøðið á øllum almennum tænastum, eins og tað fer at lata upp fyri møguleikanum hjá fólki at vinna sær livibreyð á øðrum staði og framvegis búgva í Svínoy.</p>
<p><em type="bold">Samskifti </em>Telesamskiftið er gott, og royndarverkætlanin <span type="quote">“Tykissamfelagið Svínoy”</span>, ið byrjaði í 2000, vísir seg at vera eitt gott tiltak fyri oynna. </p>
<p>Avgreiðsla av posti er tríggjar dagar um vikuna, men posturin verður borin fimmdagar um vikuna. Her er tískil sami trupulleiki sum í Fugloy, tí posturin kann ikki koma við tyrluni, tá veður ikki er hjá Másanum at sigla. 65</p>
<p><em type="bold">El og olja </em>Svínoyggin er íbundin meginøkið við luftspennum um Svínoyarfjørð, men av trygdarávum er eitt motororkuverk sett upp, sum er til at taka, um kaðal/linjusambandið slitnar. </p>
<p>Oljutunnur eru eisini ein partur av gerandisdegnum í Svínoy. Tunnurnar vera fluttarvið Másanum og koyrdar við bilinum hjá avgreiðsluni av lendingini inn í bygdina, haðani bygdafólkið kann fáa tær at húsum. Ofta gongur illa at fáa tunnurnar avstað aftur, og meira enn einaferð er tað hent, at tunnurnar eru skolaðar út av brimi. Oljutunnurnar eiga at vera avloystar við aðra og meira høgliga skipan.</p>
<p><em type="bold">Aðrar umstøður </em>Vegastrekkið av Eiðinum og inn í bygdina er landsvegur. Hesin vegur hevur verið í sera ringum standi, men sambært Landsverkfrøðinginum verður vegurin asfalteraður komandi summar. Arbeitt hevur verið við at bøta um lendingarviðurskiftini við at gera bátahavn í Glógvansurð. Tað hevur verið gjørt við lokalari arbeiðsmegi, men í ár hevur entreprenørur staðið fyri arbeiðnum. Arbeiðið verður væntandi liðugt næsta ár. </p>
<p>Bátahavnin skal gera tað møguligt at hava bát liggjandi og skapa umstøður fyri m.a.at rógva út frá Svínoy og fara á flot, tá líkindi eru til tað. Bátahylurin ger tað eisini møguligt hjá stuttleikabátum aðrastaðni frá at koma til oynna um summarið.</p>
<p><em type="bold">Vinnulívið </em>Størsta virksemið í Svínoy er landbúnaðurin og smoltstøðin. Av øðrum starvsøkjum í Svínoy eru strandferðslan, postverkið, tyrlumóttøkan, eitt lærarastarv, ein heimahjálp og handil. </p>
<p>Tað kemur eisini fyri, at fólk ferðast út í Svínoynna at starvast í longri og styttri tíð,eitt nú á smoltstøðini og at loysa heimahjálpina av.</p>
<p>Á myndini sæst, at privata vinnan eigurein fittan part av virkseminum. Her er tað smoltstøðin, sum umboðar meginpartin. Har eru fimm fólk í føstum starvi, meðan heitt verður á onnur, tá ið nógv er at gera. Síðani kemur tað almenna tænastuvirksemið, sum er lutfalsliga eins á øllum teimum smáu oyggjunum, og talan er um grundleggjandi almennar tænastur.</p>
<p>Nakað av landbúnaði er eisini. Talan erum ein mjólkarbónda, ein festibónda við 140 áseyðum og trý smærri festir við ávikavist 80, 32 og 32 áseyðum. tríggir fiskimenn eruí Svínoy og trý starvsfólk, ið arbeiða aðrastaðni, men ferðast út til Svínoynna, tá ið arbeiðið loyvir tí. 66</p>
<p>Niðanfyri sæst hvat svínoyingar fáa burturúr jarðarbrúkinum:</p>
<p>Skurður:900-1000 íroknað eginnýtslu</p>
<p>Mjólkarframleiðsla:119.500 l. og 22.100 l.</p>
<p>Framleiðsla av neytakjøti: 0 Onnur avgrøði til sølu:0</p>
<p>Flogfenaður:uml. 30 gæs og nakrar fáar dunnur</p>
<p>Fuglaveiða:uml. 1000 lundar</p>
<p>Tað eru í mangar mátar góðar umstøður at búleikast í Svínoy. Svínoyggin er næststørsta oyggin av teimum, sum her verða viðgjørdar, og hevur eisini nógvar landafrøðiligar fyrimunir . Har eru góð slættlendi, bæði niðri við bygdina og uppi á oynni. Umstøðurnar til byggilendi til vinnulig endamál eru góðar, eins og umstøður eru at víðka um landbúnaðin, eitt nú við uppdyrking og/ella djórahaldi fyri eyga.</p>
<p>Bygdarfólkið vil vera við, at var ferðasambandið betri, var Svínoyggin eitt stað, iðfleiri høvdu valt sum bústað.</p>
<p><em type="bold">KT-vinna </em>KT-verkætlan, ið er fyriskipað av Vinnumálastýrinum eftir hugskoti úr Svínoy, fevnir um intranet í bygdini og internet út í heimin. Verkætlanin byrjaði á sumri ár 2000 og hevur tískil ikki staðið sína roynd enn.<span type="quote">“Vinnumálastýrið hevur av kontoini KT-ætlan fíggja pilot-verkætlan í Svínoy, hvørs endamál hevur verið at geva íbúgvunum í Svínoy betri umstøður at samskifta innanhýsis og úteftir. Íbúgvarnir eru bundnir saman í einum tráðleysum innanhýsis neti, og rættiliga stórur kapasitetur er av oynni út í heim. Eingin annar borgari í Føroyum hevur í løtuni líka gott alnótssamband sum svínoyingar hava. Enn er ov tíðliga at siga nakað um, hvønn týdning hetta fer at fáa fyri íbúgvar og vinnulív á oynni, men um úrslitið verður positivt, er tað upplagt at gera líknandi verkætlanir aðrastaðni eisini”</span>. (Úr skrivi frá Vinnumálastýrinum) </p>
<p>Sum Vinnumálastýrið greiðir frá, so er hetta ein verkætlan, ið kann gerast eitt fordømi fyri aðrar smáar oyggjar.</p>
<p><em type="bold">Kommunal viðurskifti </em></p>
<p><em type="bold">Fíggjarstøðan </em>Svínoyar kommuna hevði í 1998 eitt yvirskot uppá kr. 189.968, eina skuld uppá kr. 79.982 og eina eginogn uppá kr. 1.854.965. Í 1998 vóru 64 íbúgvar skrásettir í Svínoyar kommunu og uml. kr. 11.800 vórðu goldnar í skatti pr. íbúgva. Eginognin var uml. kr. 29.000 pr. íbúgva og skuldin uml. kr. 1.250 pr. íbúgva í 1998. </p>
<p>Fíggjarstøðan hjá Svínoyar kommunu er – í mun til hinar útoyggjarnar – miðal. Bæðiyvirskotið fyri 1998, skattainntøkan og eginognin liggja eitt lítið vet lægri enn miðal, 67 meðan skuldin er sera lág og liggur væl lægri enn miðal.</p>
<p>Talan er tó – eins og í hinum útoyggjakommununum – um ein lítlan og viðbreknanbúskap, har peningur ikki er tøkur til tær stóru verkætlaninar. Um slíkar skulu fremjast í verki, er neyðugt at leggja eina langtíðarætlan, so tær kunnu gjaldast yvir nógv ár.</p>
<p><em type="bold">Mentan og frítíð </em>Í Svínoy eru eingi alment fyriskipað mentanar- og frítíðartiltøk, bert tey, ið hvør einstakur skapar einsamallur ella saman við øðrum í bygdini. Ein dansistova og eitt bygdarfelag eru í bygdini, men eingi tiltøk verða fyriskipað. </p>
<p>Talvan niðanfyri lýsir mentanar- og frítíðartilboðini í Svínoy:</p>
<p>Sum sæst á talvuni, eru bert fá skipað tiltøk í bygdini. Hetta eru umstøður, ið ikki eru nøktandi sum frá líður, serstakliga tá ið talan er um at skapa trivnað og áhuga hjá ungum fólki at flyta til Svínoynna.</p>
<p>Ein gomul traditión er enn virkin í bygdini, og tað er at øll børn og vaksin fara niðaná Torvarheygg at rulla páskaregg 1. páskadag. Aðrastaðni verður rullað 2. dag. Á nýggjárinum brennur hvørt húski sítt nýggjársbál. Hetta verður gjørt uppi við bøgarðarnar. Bálini fækkast hvørt ár, og hildið verður, at orsøkin er, at tey eldru ikki orka meira.</p>
<p><em type="bold">Skúlamál </em>Í Svínoyar skúla eru í løtuni átta skúlabørn. Møguleiki er at fáa 8. og 9. flokk í oynni. At framhaldsdeild kann vera í oynni er ein stórur fyrimunur fyri øll. Tað hevur m.a. við sær, at kommunan hevur meira pening til egnan skúla, tí hon ikki skal gjalda fyri næmingar, sum fara inn á meginøkið. Somuleiðis gerst tað bíligari hjá foreldrunum, eins og landið sparir 15.000 kr. í studningi, sum verður veittur fyri kost og innivist um árið fyri hvønn næming, ið noyðist at gista í aðrari oyggj. 2. Partur - Svínoy 68 </p>
<p><em type="bold">Eldra- og heilsumál Talvan niðanfyri lýsir tær heilsutænastur, ið virka í økinum: </em></p>
<p>Nærum ongar almennar heilsutænastur eru virknar í Svínoy. Fyri ikki at gera nøkrum órætt, skal nevnast, at heilsusystir, skúlaheilsusystir, jarðamóðir og barnatannarøkt eina ferð hava verið í oynni, men tað var eindømi. Í Svínoy hevur tað verið neyðugt at varðveita tann gamla bygdarfelagsskapin, hóast hann í dag ikki er so sjónligur. Sosiala dimensiónin í bygdarmentanini er virkin, tí tey, sum tørva hjálp, fáa hana uttan um ta almennu skipanina.</p>
<p>Í Svínoy er ein heimahjálp, men tað ber ikki til at gera nakra vaktarskipan við einumpersóni. Tí hevur heimarøktarskipanin sett eina aðra at avloysa, tá ið brúk er fyri hesum. Av tí at tørvurin á hjálp er skiftandi, hava báðar verið tímaløntar. Heilsurøktin í Norðoyggjum arbeiðir við at finna eina betri loysn á hesum viðurskiftum.</p>
<p>Ein heimasjúkrasystir starvaðist mong ár í oynni, men síðani hon doyði, er einginonnur sett at røkja hetta starvið. Í kommununi verður víst á, at tað ikki alment er lýst eftir aðrari sjúkrasystur.</p>
<p>Kommunulækni úr Klaksvík hevur verið í Svínoynni tvær ferðir í fimm ár. Tað eraltíð neyðugt hjá sjúklingum og teimum, ið skulu til kanningar, at leita til Klaksvíkar ella Havnar. Serstakliga á vetrartíð er hetta sera óhøgligt.</p>
<p>Í Svínoy eins og á hinum útoyggjunum er krav um, at ein heilivággoymsla altíð skalvera tøk. Tað er kommunan, sum hevur ábyrgdina av heiliváginum og skal gjalda fyri at halda goymsluna við líka. Hetta heldur kommunan vera skeivt, tí alla aðrastaðni ber heilsuverkið kostnaðin av hesum. 69</p>
<p>Talan hevur verið um at fara undir at byggja eitt eldrasambýli í Svínoy. Tekningareru gjørdar, og ætlanin er løgd fyri Íbúðargrunninum. Grunnurin er ógvuliga positivur fyri ætlanini og er sinnaður at fíggja.</p>
<p><em type="bold">Íbúðarviðurskifti </em>Í Svínoy er stórt tal av tómum húsum. Tey eru ogn hjá uttanbíggjarfólki, ið brúka tey sum frítíðaríbúðir. Tað er ikki sjálvsagt, at hesi hús kunnu keypast ella leigast fyri longri tíðarskeið, og tí er tað ein trupulleiki, at fáa nakað at búgva í, um onkur ætlar at flyta til bygdina. Hesi viðurskifti hava stóran týdning fyri kommununa, skal talan verða um at fáa fólk at búseta seg í oynni. Eitt skriv er komið frá einum svínoyingi, ið ber uppskotið soleiðis fram:<span type="quote">“Tað almenna byggir sethús/íbúðir (ikki smáttur), sum verða latnar fólki til leigu. Tað kundi verið Íbúðargrunnurin, sum bygdi. Hetta kundi eisini eggjað arbeiðsgevarum at sett okkurt á stovn í oynni”</span>. Úr skrivi av Svínoynni. </p>
<p>Sum sagt í skrivinum er talan um at fáa Íbúðargrunnin at taka lut í ætlanini, og hetta metir íbúðargrunnurin vera ein góðan møguleika, og tekur fult undir við líknandi ætlanum.</p>
<p><em type="bold">Jarðarviðurskiftini </em>Á kortinum, ánæstu síðu, eru jarðarviðurskiftini í Svínoy lýst. </p>
<p>Sum sæst á kortinum, er nógv uttanbíggjarjørð, og harafturat er jørðin sundurpettaðí smálutir. Hetta ger tað torført ella ógjørligt at leggja til rættis nýggjar landbúnaðarframleiðslur í oynni. Úrtøkan av landbúnaðinum er ov lítil í løtuni, men jarðfrøðiligu umstøðurnar í oynni skuldu gjørt tað møguligt at fingið meira burturúr. (Ákortinum er ognin hjá J. Petersen lita reyð, men skal vera grøn.) 70</p>
<p><em type="bold">Svínoy </em>2. Partur - Svínoy 71 </p>
<p xml:lang="dan"><em type="bold">Mykines </em></p>
<p xml:lang="dan">Stødd:10.28 km2</p>
<p>Bygdir:</p>
<p xml:lang="dan">Mykines</p>
<p>Fólkatal:19</p>
<p><em type="bold">Fólkatalið býtt á kyn og aldursbólkar </em></p>
<p>Myndin lýsir støðuna í Mykinesi. Greitt er, at sera fáir íbúgvar nú eru eftir í Mykinesi. 9 fólk í arbeiðsførum aldri, tvey børn og trý eldri fólk. Hetta eru alt ov fá til at endurnýggja búsetingina, og tískil verður neyðugt við tilflyting, skal Mykines ikki verða avtoftað.</p>
<p>Av 19 íbúgvunum í Mykinesibúgva bert 9 í oynni. Tey, sum búgva í Mykinesi, halda, at tað eru fleiri, ið vilja seta búgv í Mykinesi, um bert nøkur grundleggjandiviðurskifti vórðu broytt, og umstøður vóru fyri bústaði og vinnu.</p>
<p><em type="bold">Undirstøðukervið </em></p>
<p><em type="bold">Fólka- og farmaflutningur </em>Tað hevur verið ein stórur trupulleiki í nógv ár, at einki líkinda skip hevur røkt rutuna vestur í Mykines. Sambært Vinnumálastýrinum, er Súlan yngsta skipið í flotanum hjá SL; tekniski standurin er góður, so fyri tað kundi hon røkt hesa rutu mong ár afturat. </p>
<p>Hinvegin vísir Vinnumálastýrið eisini á, at hóast Súlan er væl egnað at sigla far-leiðina til Mykinesar, so er hon ikki nøktandi til ferðafólkaflutningin á farleiðini.</p>
<p>Víðari verður sagt, at verður politisk undirtøka fyri tí, er ætlanin at byggja ella keypanýtt skip til Mykinesleiðina seinast í hesum íløguskeiðinum.</p>
<p>Farleiðin til Mykines verður bert røkt í summarhálvuni, frá 1.mai til 1.november.</p>
<p>Túrar verða bert sigldir, um fólk ringja og bíleggja sær pláss. Pláss er fyri 40 ferðafólkum um summarið og 12 um veturin.</p>
<p>Súlan rullar illa, hon er tronglig, og toilettviðurskiftini eru vánalig. Túrurin tekur 1tíma og 15 min., tá ið veðrið er gott. Tá hugsað verður um, at uml. 4.000 ferðafólk koma til oynna í hesum tíðarskeiði, er neyðugt bøta um hesi viðurskifti. 72</p>
<p><em type="bold">Farmaflutningur </em>Súlan er væl egnað sum farmaskip,men bert tá ið talan er um vanligan farm. Tá ið stórt góðs skal flytast, bjóðar SL tveir ókeypis farmatúrar árliga við størri skipi. Skulu umstøður verða fyri øktum vinnuligum virksemi, er tað treytað av, at títtleikin á farmaflutninginum økist. </p>
<p><em type="bold">Lendingin og vegakervið </em>Viðvíkjandi undirstøðukervinum annars er einki gjørt í bygdini í nógv ár. Bygdin liggur órøkt. </p>
<p>Niðri í gjónni, har Súlan leggur at, er so mikið grunt, tá ið fjørða er, at báturinstendur á stórum steinum. Eisini hettar má okkurt gerast við alt fyri eitt.</p>
<p>Vegurin oman til lendingina er ein stórur trupulleiki, og í løtuni stendur hann at leypa.</p>
<p>Hendan vegin gongur allur farmaflutningur til og frá oynni, fyri ikki at tala um ferðamannastreymin um summarið. Hettar er ógvuliga vandamikið, og var líknandi støða aðrastaðni, varð vegurin stongdur til skaðin var umvældur, sigur bygdarfólkið.</p>
<p>Mykines kommuna hevur ábyrgd av bæði lending og vegi, og hon skal sambærtgaldandi skipan eisini bera kostnaðin av møguligum ábótum; men Landsverkfrøðingurin (LV) hevur tó verið kommununi til hjálpar í sambandi við, at lendingarviðurskiftini hava trongt til bráðneyðugar ábøtur.</p>
<p>Kommunan hevur ikki fíggjarliga orku til at gera ábøtur á vegin, og heitti tí á</p>
<p>Vinnumálastýrið um at veita stuðul til hetta arbeiðið. Kommunan hevur fingið noktandi svar við teirri grundgeving, at vegurin í sínari tíð varð gjørdur sum <span type="quote">”studningsvegur”</span>, og tí er tað kommunan, sum hevur skyldu at halda hann. Sostatt er eingin loysn fyri stavn, og fólk eru at kalla í lívsvanda, tá ið tey taka leiðina niðan frá og oman til lendingina.</p>
<p>Brúnna, sum gongur út í Hólmin og tilhoyrandi gøtur, hevur LV sum uppgávu atrøkja saman við Farvandsvæsenet. LV rindar 80% av kostnaðinum fyri hetta arbeiðið og Farvandsvæsenet 20%. Tyrlupallur er í Mykinesi, og hevur LV viðlíkahaldið av pallinum og avgreiðsluna av tyrluni um hendi. Tyrlan er góð, og mykinesfólkeru samd um, at tyrluflúgvingin eigur lívið í bygdini á vetrartíð, men tað er neyðugt, at tyrlan flýgur oftari. Trupulleikin við tyrlusambandinum er, at um veturin, tá tyrlan ferð til áliga eftirlitið, kunnu ganga upp í tveir mánaðir, uttan at oyggin hevur nakað samband. Tá ræður um at hava fullan kova og góða heilsu. Eitt tíðarskeið, tá ið tyrlan ikki kundi flúgva í fýra vikur, var spurt, um sjóverjan ikki kundi gera onkran túrin. Svarið var nei: <span type="quote">”Sjóverjan kemur bert um onkur liggur fyri deyðanum”</span>.</p>
<p><em type="bold">Samskifti </em>Postur verður borðin út tvær ferðir um vikuna, og avgreiðsla er tríggjar ferðir um vikuna,um summarið við Súluni og um veturin við tyrluni. Um summarið er sami trupulleiki í Mykinesi sum í Fugloy, tí posturin kemur ikki við tyrluni, tá ið rutubáturin ikki siglir. Tað kemur ofta fyri, at posturin er eina viku gamal, tá hann kemur í oynna; t.d. kann leygardags-Dimmalætting koma eina viku eftir, at øll onnur hava lisið hana. 2. Partur - Mykines 73 </p>
<p>Sjónvarp og útvarp virka væl, eins og vanliga telefonsambandið, herundir internetsambandið.</p>
<p><em type="bold">El og olja </em>SEV hevur eitt motorverk, sum framleiðir ta neyðugu elorkuna til oynna, og eyka motorar eru til taks, skuldi ein motorur svikið. Í Mykinesi kemur oljan í tunnum til hvørt einstakt húsarhald. </p>
<p>Fyri 4-5 árum síðani tók kommunan stig til at fáa ein oljutanga í oynna. Ætlanin var,at fáa olju samstundis sum SEV fekk olju til motorverkið tvær ferðir um árið. Tað er tó ongantíð komið á mál við hesari ætlan.</p>
<p>Sum er, so verða tær tómu tunnurnar sendar innaftur á meginlandið við Súluni. Menum veturin noyðast tey fastbúgvandi at savna tær tómu tunnurnar saman, sum liggja og rekast uttanfyri tey tómu húsini. Vandi er fyri at tær gera stóran skaða, tá ið illveður er.</p>
<p><em type="bold">Onnur viðurskifti </em>Fyri at skapa vinnuligar fortreytir í einari bygd sum Mykinesi, so er neyðugt, at viðurskifti sum vatn, kloakk, vegir v.m eru grundleggjandi í lagi. Hetta eru viðurskifti sum kommunan hevur ábyrgdina av. Hesi viðurskifti eru ikki nøktandi í dag, og tí hevur kommunan eina stóra uppgávu fyri framman, men fíggjarliga eru ongir møguleikar at gera nakað munagott, og tí er neyðugt at loysnir eisini verða funnar á hesum økið. </p>
<p><em type="bold">Vinnulívið </em></p>
<p>Sum sæst á myndini, so fáast tey sum búgva í Mykinesi við landbúnað og almennar tænastuuppgávur, sum m.a. eru at taka sær av el-verkinum hjá SEV, IRF, at bera postin út, avgreiða tyrluna og strandferðsluna. Bert eittans privat rikið arbeiðspláss er afturat landbúnaðinum, og tað er gistingarhúsið Kristianshús, ið er opið í ferðafólkatíðini frá mai til september, og annars eftir áheitan. 50% av fólkinum býr og/ella arbeiðir aðrastaðni.</p>
<p><em type="bold">Jarðarbrúk </em>Matrikulkortið aftast í hesi frágreiðing lýsir, hvussu stórur partur av jørðini er uttanbíggjarjørð, og sum jarðarviðurskiftini eru í Mykinesi í løtuni, hava tey fastbúgvandi bert ræði á einum lítlum parti av jørðini.. Tí ber ikki til at nýta tað dyrkaða lendi ella hagan, og heldur ikki ber til at víðka um dyrkilendið ella at hava stórvegis húsdjórahald. 2. Partur - Mykines 74 </p>
<p>Tí hava tey fastbúgvandi bert smávegis seyðahald og nakrar kálvar. Niðanfyri sæst hvat mykinesfólk fáa burturúr jarðarbrúkinum.</p>
<p>Skurður:1000</p>
<p>Mjólkarframleiðsla:0</p>
<p>Framleiðsla av neytakjøti: uml. 8 kálvar Onnur avgrøði til sølu:0</p>
<p>Flogfenaður:0</p>
<p>Fuglaveiða:virði uml. 700.000 kr. (uml.500 súlur, 25-30.000 lundar. Eingin havestur verður tikin í løtuni)</p>
<p>Tey, sum vilja búgva í oynni alt árið og lata síni børn vaksa upp har, hava roynt at fingið dyrkilendi og stráfóður til m.a. fleiri kálvar, men uttan úrslit. Tað eru fleiri, sum hava somu ringu royndir við at fáa neyðugu umstøðurnar at liva og virka undir. Og hetta kunnu fleiri, sum eru fráflutt, taka undir við. Andsøgnin í øllum hesum er, at meðan tey, sum eru búsitandi í oynni, ikki fáa endarnar at røkka saman, verða stór virði í kjøti og fugli flutt av oynni.</p>
<p>Hesi viðurskifti hava longu í fleiri ár verið orsøk til at fólk flyta burtur. Tey, sum eigajørðina, hava ikki áhuga í búseting, tí teirra áhugamál er at hava jørðina sum frítíðarítriv, og tá er tað líka mikið um fólk býr á oynni ella ikki. Hetta sjónarmið verður lýst soleiðis í skrivi frá einum fastbúgvandi í Mykinesi:<span type="quote">”Grundgevingin fyri, at so stórur áhugi er fyri at eiga jørð í Mykinesi, er, at oyggin er vorðin eitt frítíðarstað, og tey, ið eiga jørðina, bert eru áhugað í at koma til oynna at ”sportast”</span>; hesi vilja helst, at oyggin skal avtoftast, tí tá hava tey hana fyri seg sjálv.”</p>
<p>Hetta kann tykjast sum hørð orð. Havandi í huga, at Mykines longu í mong ár hevur staðið á gáttini til at vera avtoftað, og havndi í huga tað stríð, ið tey, ið tey fastbúgvandi hava við at lívbjarga sær í oynni, er tað ikki so óskiljandi. Tað, sum heldur er óskiljandi, er, at tað føroyska samfelagið letur eyguni aftur fyri hesum viðurskiftum og á tann hátt gerst viðleikari í hesum.</p>
<p>Í Mykinesi ,eins og aðrastaðni, er ónøgd við, at festibøndur ikki búgva, har festið er,hóast tað greitt er tilskilað festibóndum í festibrævinum, at bústaðarskylda er galdandi. Teir festibøndur, talan er um, eiga 8,5 merkur av landsjørð. Orsøkin til ónøgdina er, at tey, sum búgva fast í oynni, halda, at onnur áttu at fingið festið, um tann, ið hevur tað, ikki er áhugaður í tí, og tískil ikki býr á staðnum. Tað er brúk fyri fólki, sum býr á staðnum alt árið. Ónøgdin við hesi viðurskifti verður niðanfyri lýst við at endurgeva brot úr skrivi úr Mykinesi:<span type="quote">”Mín uppfatan av treytunum fyri at verða festari av landsjørð er at gjalda kr.16 pr. mørk pr. ár og so ellars gera við hana, hvat tú vilt. Eingin framleiðsluskylda og ongar skyldur annars, uttan tær skyldur festarin gevur sær sjálvum. Eitt 75 týðiligt dømi um hettar hava vit her í Mykinesi, her liggur so at siga alt bóndaarbeiði í skeljasori”</span>.</p>
<p>Tað er oyðileggjandi fyri bæði verkliga og sosiala lívið í bygdini, soleiðis sum støðan er í løtuni. Hesin mismunur, sum er ímillum tey, sum ikki búgva á staðnum, og tey, sum eru har, skapar mistrivnað og klandur í tí lítla og frammanundan veika samfelagnum.</p>
<p><em type="bold">Ferðavinnan </em>Tað eru góðir møguleikar í ferðavinnuni í Mykinesi, men tað krevur at hon verður fyriskipað á rættan hátt. Nógv tiltøk kundu verið sett í verk, ið kundu verið ein eyka inntøkukelda hjá íbúgvunum. T.d. kundu ferðafólk goldið fyri at farið í bjørgini, fyri at lopið ’bungy-jump’ og fyri at verið við á ’adventure’túrum. Hettar eru tiltøk, ið uttan iva høvdu haft áhuga hjá parti av ferðafólkunum, ið koma til Føroyar. </p>
<p>Ferðavinnan er uttan iva tann vinnan, ið kann geva Mykinesi mest í inntøku, umvinnan verður ment í oynni. Men eins og í øðrum vinnuligum fyritaksemi renna tey, sum hava ætlanir og visiónir, seg ímóti einum múri av forðingum. Hesar forðingar liggja bæði í flutningsmøguleikunum, nýtslurættindum v.m.</p>
<p><em type="bold">Vinnufremjandi uppskot úr Mykinesi </em>Tað liggur teimum, sum búgva í Mykinesi nógv á hjarta at fáa liviligar umstøður í oynni. Fleiri uppskot eru eisini komin haðani um, hvussu farast kann fram til tess at skapa menning og trivnað. Men sum sagt verður har úti, so ”verða tað nógv sum koma at slúka ógvuliga stórar kamelar, eingin ivi um tað.” (úr skrivi úr Mykinesi) </p>
<p>Uppskotini, sum eru komin úr Mykinesi - eru nevnd her, men verða útgreina í 5. parti.</p>
<p>Røkt av uttanbíggjarjørð og landsjørð við felags fortreytum. Felagsfjós, Sláturhús til seyð v.m., Grísahald. Framleiðsla úr fuglaúrdrátti Onnur vinnulig uppskot erul</p>
<p>Almenn størv, har teldur og telefon eru arbeiðsamboð.l</p>
<p>Ballað gras til at selja til onnur(<span type="quote">“ov nógv hoyggj verður innflutt”</span>).l</p>
<p>Útineyt – eins og í Koltri.l</p>
<p>Dunnufarmurl</p>
<p>Grønmeti.l</p>
<p>Smoltstøð</p>
<p>Góð vinnulig hugskot tróta ikki, men hettar er alt treytað av politiskum vilja til at gera broytingar. Sum sagt var í Mykinesi, <span type="quote">”tað verður neyðugt at vera avgjørdur, og tað ber ikki longur til at ganga í smáum skóm”</span>. 76</p>
<p><em type="bold">Kommunal viðurskifti </em></p>
<p><em type="bold">Fíggjarstøðan </em>Um roknskapurin frá 1998 verður nýttur, so er torført at siga nakað um fíggjarstøðuna hjá Mykinesar kommunu, av tí, at eingin fíggjarstøða er gjørd; roknskapurin er tískil er ófullfíggjaður.Í 1998 vóru 18 íbúgvar skrásettir í Mykines kommunu og varð - eins og í Svínoyar kommunu - uml. kr. 11.800 goldnar í skatti pr. íbúgva. </p>
<p><em type="bold">Mentan og frítíð Myndin niðanfyri vísir mentanar- og frítíðartilboð í Mykinesi: </em></p>
<p>Frítíðartilboðini av tí slagnum, sum finnast í størri oyggjum og bygdum, eru ikki í Mykinesi. Tað er tó ein sannroynd, at tað finnast mong frítíðarítriv á einari oyggj sum Mykinesi, ið ikki finnast í sama mun á meginøkinum. Men tað ger ikki tørvin á at fáa atgongd til tilboð, sum vera bjóðað øllum borgarum í landinum, minni, so hesi tilboð eiga eisini á onkran hátt at koma teimum á smáu oyggjunum til góða.</p>
<p>Um summarið eru so nógv fólk á oynni, at sosiali felagsskapurin gerst ein sjálvsagdurlutur. Um veturin er støðan harafturímóti øðrvísi; tá er samveran, ið nátúrliga stendst millum skyldfólk og vinir, einasta álitið og trygdin fyri ikki at sita einsamallur.</p>
<p><em type="bold">Skúlamál </em>Eingi skúlabørn eru í Mykinesi í løtuni. Á oyggjafundinum í Mykinesi varð eisini víst á týdningin av, at børnini kunnu vera í sínum heimaumhvørvið, so leingi tað ber til. Fjarskiftismøguleikarnir, ið liggja fyri framman, ger, at børn á útoygg kunnu samskifta og arbeiða saman við børnum á meginskúla . 2. Partur - Mykines 77 </p>
<p><em type="bold">Eldra- og heilsumál Talvan niðanfyri lýsir tær heilsutænastur, ið virka í økinum: </em></p>
<p>Sum sæst á talvuni, er eingin heilsutænasta í Mykinesi. Tey, sum hava brúk fyri alment fyriskipaðum tænastum, noyðast av oynni fyri at fáa ágóða av teimum. Tá ið talan er um børn og eldri fólk er hetta sera óheppið og ótrygt. Mykines kommuna hevur samstarvsavtalu við røktarheimið í Vágum, og hagar fara tey, sum gerast óhjálpin.</p>
<p>Sum nevnt kemur stórt tal av ferðafólkum til oynna. Einasti møguleiki fyribráðfeingishjálp er 1. hjálp og møguleikin at brúka heilivágin, sum er í heilivágsgoymsluni í oynni. Men eingin trygd er fyri, at nakar á staðnum er førur fyri at geva neyðugu hjálpina, tí mykinesfólk fáa ikki nakra skipaða frálæru í hesum og eingin sjúkrasystir er í oynni. Trygdin liggur tí einamest í møguleikanum at fáa tyrluna at flyta sjúklingin av oynni alt fyri eitt. Somu viðurskifti eru galdandi á øðrum smáum oyggjum.</p>
<p><em type="bold">Sosiali bygdarfelagsskapurin </em>Í Mykinesi er bygdarfelagsskapurin merktur av tí serligu støðu, sum bygdin er í. Bygdin er fáment, hon er tyngd av uttanbíggjarhúsum og –jørð, og hon er sosialt veik, av tí at bert ein partur av teimum, sum eru skrásett í kommununi, búgva í oynni. Tey eru tí ikki við í sosiala lívinum og gerandisdegnum har. Tey fastbúgvandi síggja onga framgongd og onga broyting til frama fyri oynna. Tann fráverandi helvtin av bygdini tykist ikki at hava áhuga í at oyggin mennist, og hetta skapar ónøgd og mótloysi. 2. Partur - Mykines 78 </p>
<p>Nýtt bygdarráð varð valt í november 2000. Tey hava vónir um at kunna lyfta nakrarav byrðunum hjá oynni, men tað krevur, at bygdin stendur saman um at fáa framstig og broytingar framdar, og vónandi við stuðli frá einum virknum útoyggjapolitikki og frá fólki, sum hevur áhuga í at menna oynna.</p>
<p><em type="bold">Stovnar í Mykinesi </em>Eitt uppskot er komið um at byggja eitt heim fyri børn í Mykinesi. Talan er um eitt barnaheim/bústovn, ella eitt stað, har børn og ung við trupulleikum kunnu búgva eitt tíðarskeið. Uppskotið verður greinað nærri aðrastaðni í álitinum, men í stuttum er talan um ein stovn við útbúnum fólki í starvi, ið hevur sum uppgávu at styrkja og menna hesi børn. </p>
<p>Afturat hesum umsorganarstovni, er uppskot somuleiðis úr Mykinesi, at gera eineftirviðgerarstovn í oynni.</p>
<p><em type="bold">Bústaðarviðurskifti </em>Eini 30 hús standa tóm í Mykinesi. Tey, sum flyta til oynna, hava kortini torført við at fáa ein bústað og noyðast at byggja sær hús, skulu tey hava tak yvir høvdið. Í Mykinesi er - eins og á hinum støðunum - tørvur á, at tað verður møguligt at búseta seg í oynni uttan at noyðast at byggja sær hús, og sæð út frá tí veruleika at oyggin ikki kann yvirliva uttan eina tilflyting, er hetta viðurskifti, ið ein loysn má finnast á sum skjótast. </p>
<p>Í skrivi úr Mykinesi verður víst á, at tey, sum eiga hús í oynni, eiga at gjalda kommununifyri tær tænastur, ið bygdin veitir:<span type="quote">“Sum áður nevnt standa eini 30 hús tóm meginpartin av árinum, tvs. summarhús. Tá ið ein hugsar um, hvussu nógv virði - fuglur, kjøt og ferðavinna - verður flutt av oynni uttan so mikið sum ein króna liggur eftir, átti kommunan at kravt eitt fast gjald frá hvørjum húsarhaldi. Hesir húsaeigarar eru líkastillaðir við fólkið, ið býr her fast, og fáa tann sama ágóðan so sum brúk av drátti á lendingini, renovatión, vatn, vegir o.s.v., fyri ikki at tala um tað, ið eftir liggur av óruddi, so sum tunnur, emballaga og annað, ið síðan fýkur runt í bygdini um veturin. Burtursæð frá hesum, so reypa vit av okkara reina umhvørvi, men her liggur nógv á láni í so máta”</span>.</p>
<p><em type="bold">Jarðarviðurskiftini </em></p>
<p>Á kortinum á næstu síðu eru jarðarviðurskiftini í Mykinesi lýst. Jørðin er, sum sæst á kortinum, sundurpettað, og tað mesta er uttanbíggjarjørð. Sum áður lýst, so er ógjørligt at skapa nakað vinnuvirksemi í oynni, so leingi viðurskiftini eru sum í løtuni. Tey fastbúgvandi noyðast at hava ein reellan møguleika at fáa gagn av tí náttúrutilfeinginum, sum er í oynni. 79</p>
<p><em type="bold">Mykines </em>2. Partur - Mykines 80 81 </p>
<p><em type="bold">Skúvoy </em></p>
<p>Stødd:9.9 Km2</p>
<p>Bygdir:</p>
<p>Skúvoy</p>
<p>Fólkatal:79</p>
<p><em type="bold">Fólkatalið býtt í kyn og aldursbólkar </em></p>
<p>Myndin vísir at sera fá fólk eru í aldusrbólkinum 20-29 ár. Vandi er fyri, at tey vinnuføri gerast ov fá í tali - tí tey 10-19 ára gomlu sannlíkt flyta av oynni í útbúgving. Orsøkin til at tey vinnuføru flyta av oynni -er eyðsýnt tí tað eru ov fá arbeiðspláss</p>
<p><em type="bold">Undirstøðukervið </em></p>
<p><em type="bold">Fólka- og farmaflutningur </em>Sildberin røkir ferðafólkaflutningin sjóvegis. Hann siglir ímillum Skúvoy og Sand. Sildberin er bygdur í 1979 og tekur 30/20 ferðafólk. Vinnumálastýrið leggur upp til, at nýtt skip verður bygt til hesa farleið í hesum íløguskeiðnum, men tað fyriliggur eingin samtykt í løgtinginum um hetta. </p>
<p>Í Skúvoy verður sagt frá, at eitt tíðarskeið gavst Ritan, sum flytur farm, nærum atsigla til oynna, tí SL ikki metti, at tørvur var á tí. Men í og við at kommunan fór uppí IRF, kundi IRF vísa á ein tørv á flutningi við ruski, <span type="quote">“og Ritan kom aftur í oynna”</span>, sum tikið verður til í Skúvoy.</p>
<p>Í Skúvoy verður dentur lagdur á at hava møguleika at ferðast til og frá oynni fleiriferðir um dagin, men bert um tað er nakar sum skal ferðast. Tí eru flestu túrarnir við Sildberanum tilkallitúrar. Um veturin verður sambandið ofta darvað av veðrinum, og ofta er neyðugt at avlýsa túrar fyri brim.</p>
<p>Ferðaætlanini er í stóran mun nøktandi, men tað er ikki nóg gott samsvar ímillumferðaætlanina og tíðarætlanina hjá teimum, sum koma úr skúla og frá arbeiði í Havn og skulu verða í Skúvoy í vikuskiftinum.</p>
<p>Tyrlan verður nógv brúkt til ferðafólkaflutning, og tí hevur tyrluflutningurin serastóran týdning fyri bygdina og trivnaðin í oynni. Tað er stórur áhugi fyri, at tyrlan ger fleiri túrar. 82</p>
<p><em type="bold">Farmaflutningurin </em>Sildberin kann ikki føra stórvegis av farmi. Tí røkir Ritan farmasiglingina til oynna. Tróndur siglir beinleiðis úr Havn eina ferð um vikuna. Hetta ger, at fóður og annað, ið fyllir nógv, kemur til oynna einaferð um vikuna, og hetta er ein loysn, ið bygdin er sera væl nøgd við. </p>
<p><em type="bold">Havnarlagið </em>Ábøtur eru gjørdar á havnarlagið í Skúvoy tey seinnu árini. Hetta hevur bøtt nakað um umstøðurnar at leggja at í oynni. Eisini er bátahylur og vegur niðan frá lendingini gjørdur í sama viðfangi. Hóast hetta, so er atløgan er ikki nøktandi, og bátahylurin gevur sostatt ikki ta trygd, sum ætlanin var. Orsøkin til hesa støðu er partvís, at Skúvoy er brimpláss, og tað nýggja havnalagið ikki er nóg væl lagt til rættis eftir umstøðunum. Møguliga ber til at bøta um hesi viðurskifti, men tað verður kostnaðarmikið. </p>
<p><em type="bold">Onnur viðurskifti </em>Fjarskiftið til og úr Skúvoy er gott, og telefon- og internetsamsbandið er nøktandi. Postútbering og avgreiðsla er tríggjar dagar um vikuna. Í Skúvoy er eitt motororkuverk, sum framleiðir neyðugu orkuna til oynna. Elverkið koyrir alt samdøgrið og hevur eyka motorar, um ein motorur skuldi svikið. SEV er til reiðar at byggja út, um tað vísir seg, at tørvur verður á størri framleiðsluorku, m.a. um økt vinnuvirksemi verður í oynni. </p>
<p>Oljan kemur í tunnum til húsarhaldini í oynni, hóaste oljuleidningur liggur fráhavnarlagnum og út í nærum øll húsini í bygdini. Hetta stavar frá teirri tíðini, tá ið oljubáturin Stathav kom einar til tvær ferðir um árið at fylla tangan hjá SEV. Tá fylti hann eisini tangarnar í húsunum. Sum kunnugt sakk Stathav, og eingin bátur kom í staðin, og tí datt skipanin burtur.</p>
<p>Skúvoyingar vilja sleppa av við skipanina við smáu tunnunum og í staðin fáa einaaðra, meira høgliga skipan. Uppskot er m.a. um at fáa størri oljutanga í oynna, ella eina skipan, har oljan verður førd út við Sildberanum, í flytbarum tangum, 6-8 tangar hvørja ferð, ið taka um 6-800 litrar. Kommunan kundi víst á øki at sett tangarnar.</p>
<p>Oljufelag skal eiga goymsluna, og kundarnir gjalda sum vanligt á hitakonto. Ein íbygdini kundi havt ábyrgdina av áfylling og flyting av tangunum. Í oynni verður sagt, at Skúvoyggin, eins og hinar smáu oyggjarnar, eigur at fáa oljuna eins høgligt og uttan meirkostnað, hvørki fyri kommununa ella borgararnar, eins og tað er galdandi fyri restina av landinum.</p>
<p><em type="bold">Vinnulívið </em>Tey, ið búgva í Skúvoy hava øll arbeiði á oynni uttan 3-4, ið eru skrásett, men hava bústað og arbeiði aðrastaðni. Í 80´unum vóru fleiri úr Skúvoy, ið arbeiddu á flakavirkinum í Sandoy - eini 12 íalt. Av hesum vóru 6-7, ið ferðaðust ímillum hvønn dag. Í dag er eingin, sum ferðast ímillum dagliga til og frá arbeiði á meginøkinum. </p>
<p>Í Skúvoy eru seks festibøndur, og av teimum hevur bert ein neyt. Mjólkineyt eru íoynni, men bert til húsarhaldið og smávegis sølu í bygdini. 83</p>
<p>Tey almennu størvini í oynni eru: arbeiði hjá strandferðsluni, SEV, IRF, tyrluavgreiðsla,postur, vega- og viðlíkahaldsarbeiði fyri kommununa, lærari, heimahjálp og vaskikona í skúlanum. Privata vinnan er landbúnaður, ein ortopediskur skómakari, ein handilsmaður og nakrir sjómenn. Afturat hesum eru nakrir mans, ið gera fyrifallandi arbeiði.</p>
<p>Umroknað til fulltíðarstørv sæst á talvuni at 37% av íbúgvunum, ið eru í starvi, fáa sína inntøku innan sjóvinnuna. Harnæst eru 25%, ið fáa inntøku sína frá almennum starvi, meðan 17% fáa inntøkuna frá landbúnaðinum.</p>
<p><em type="bold">Landbúnaðurin </em>Tað eru fleiri, sum fáast við landbúnað, men landbúnaðurin kastar so lítið av sær, at hesir eru noyddir at hava annað arbeiði afturat, fyri at fáa endarnar at røkka saman. Niðanfyri sæst hvat skúvoyingar fáa burturúr jarðarbrúkinum. </p>
<p>Skurður:700 seyðir</p>
<p>Mjólkarframleiðsla:</p>
<p>Bert til húsbrúk og um onkur vil keypa í bygdini</p>
<p>Framleiðsla av neytakjøti: 10-15 oksar um árið til slakt Onnur avgrøði til sølu:0</p>
<p>Flogfenaður:0</p>
<p>Fuglaveiða:</p>
<p>Lírar og lundar (avbygdarfólk fer við vinninginum, ilt er at meta um virðið)</p>
<p>Landbúnaðurin í Skúvoy er seyðahald, við undantaki av einum bónda, ið hevur neytakjøtsframleiðslu. Av tí at nógvir trupulleikar eru knýttir at flutningi av mjólk, valdi bóndin heldur at satsa uppá kjøtframleiðslu. Hetta er eisini í tráð við hugburðin, at mjólk hóskar betur at framleiða á meginøkinum, meðan kjøt hóskaði til tær smáu oyggjarnar. Men hesin bóndi hevur rent seg í so nógvar forðingar á vegnum, at tað er torført at fáa búskap í vinnuna.</p>
<p>Eins og á Trøllanesi, ið greitt er frá undir Kalsoynni, verður eisini her størsti kritikkurinvendur ímóti Jarðarráðnum. Í oynni verður m.a. sagt,<span type="quote">“at Jarðarráðið ikki er sakligt í sínum avgerðum og ikki byggir uppundir at loysa trupulleikar, men heldur hinvegin ger trupulleikarnar størri.”</span> 84</p>
<p>Á oyggjafundinum í Skúvoy vildu fleiri vera við, at ótroyttir møguleikar eru í landbúnaðinum, og at okkurt munagott kundi gerast, um rætt varð fyriskipað. Her eins og aðrastaðni er trupulleikin m.a., at tey, sum eiga jørðina, antin ikki búgva á staðnum ella ikki hava áhuga í at gera nakað munagott við landbúnaðin. Í Skúgvi varð eisini víst á tørvin á einum framleiðsluhúsi í bygdini.”At eitt hús verður sett upp her á plássinum, soleiðis at ein kann góðska alt tilfeingið, ið henda oyggj gevur, tað veri seg seyð, neyt, fugl, fisk og annað, og at eitt frystarí verður sett upp soleiðis, at tað er møguleiki at frysta stampar og tað, ið nú einaferð er brúk fyri“</p>
<p>Skal góður prísur fáast fyri vøruna, so krevst høg góðska.Tí er neyðugt at hava umstøður til tess, so t.d. neytakjøt kann hanga í røttum hita, ella at onnur vøra kann pakkast og frystattil líkindi eru at fáa hana av oynni.</p>
<p><em type="bold">Fiskivinna </em>Í Skúgvi var eisini borið upp á mál tað neyðuga í at skapa umstøður fyri at rógva út og at gera nakað burturúr fiskivinnuni. Tann nýggja lógin viðvíkjandi ísing av fiski umborð gjørdi, at bátarnir úr Skúvoy ikki vóru egnaðir til hesa vinnu meira, m.a. vóru teir ov smáir. Fiskidagaskipanin er eisini ein trupulleiki, tí fiskiskapur úr Skúvoy ikki kann byrja fyrr enn í mai, orsakað av landafrøðiligu umstøðunum og briminum um várið, og tá eru bert fáir fiskidagar eftir. Tað hevði verið kærkomið fyri bygdina, um møguleikar aftur vórðu fyri útróðri úr bygdini, og hetta eigur at havast í huga, tá ætlanir vera lagdar viðvíkjandi menning av útoyggjunum. </p>
<p><em type="bold">KT- vinna og aðrar vinnur </em>Skal nakar áhugi vera hjá ungdómi at flyta til oynna, so er neyðugt at skapa umstøður fyri nýggjum vinnum. M.a kundu tiltøk innan kunningartøkni verið áhugaverd. Men tað er neyðugt at bygdin samstarvar um at fáa sett tiltøk í verk. Nýtt vinnuvirksemi hevði møguliga ført til avleitt virksemi til frama fyri alla bygdina. </p>
<p>Talan er um at fáa eina smoltstøð í oynna. Royndir, sum aðrar útoyggjar hava viðsmoltstøðum, eru sera góðar bæði fyri búskapin og trivnaðin í oynni.</p>
<p><em type="bold">Ferðavinna </em>Í løtuni er lítið og einki av skipaðari ferðavinnu í Skúvoy. Í fjør (2000) kom Skúvoyar kommuna uppí samstarvið um kunningarstovuna á Sandoy. Tað eru nógvir og ótroyttir møguleikar fyri lønandi ferðavinnu í oynni, men tað krevur eitt stórt og vælskipað arbeiði og miðvísar íløgur til ferðavinnuendamál. 2. Partur - Skúvoy 85 </p>
<p><em type="bold">Kommunal viðurskifti </em></p>
<p><em type="bold">Fíggjarstøðan </em>Skúvoyar kommuna hevði í 1998 eitt yvirskot uppá kr. 191.796, eina skuld uppá kr. 181.618 og eina eginogn uppá kr. 1.692.318. </p>
<p>Í 1998 vóru 89 íbúgvar skrásettir í Skúvoyar kommunu, og uml. kr. 8.300 vórðuinngoldnar í skatti pr. íbúgva.</p>
<p>Eginognin var uml. kr. 19.000 pr. íbúgva og skuldin uml. kr. 2.000 pr. íbúgva í 1998. Í mun til hinar útoyggjarnar hevur Skúvoyar kommuna nógv lægstu skattainntøkunapr. íbúgva, eins og eginognin pr. íbúgva liggur langt undir miðal. Hinvegin liggur yvirskotið fyri 1998 beint undir miðal, og skuldin er eisini væl lægri enn miðal.</p>
<p><em type="bold">Mentan og frítíð Talvan niðanfyri vísir skipað felagsvirksemi í Skúvoy: </em></p>
<p>Sum talvan vísir, so eru ikki nógv skipað felagstiltøk í oynni. Bygdarfelagið er ikki virkið í løtuni; nakrar kvinnur hava bindiklubba saman, og afturat hesum kemur tað andaliga virksemið.</p>
<p>Tað verður ikki fyriskipað stórvegis av tiltøkum, har øll bygdin er savnað. Teir gomlusiðirnir við høgtíðar- og veitsluhaldið eru allir horvnir í Skúvoy. Í fjør varð tó skipað fyri felags ruddingardegi í bygdini.</p>
<p>Tað sosiala og mentanarliga umhvørvið í Skúvoy er tengt at tørvinum á samstarvi.</p>
<p>Fyrr var tað soleiðis, at øll høvdu brúk fyri hvørjum øðrum, men í dag er ikki so. Tó verður sjálvsagt brúk fyri samstarvi í ávísum førum. Eitt virkið felagslív kundi styrkt samljóðið í bygdini og skapt trivnað. Trivnaður er ein av teimum avgerandi fyritreytunum fyri at fáa ungdóm at flyta aftur til oynna eftir lokna útbúgving, men eisini at skapa áhuga hjá øðrum at búseta seg har. 86</p>
<p><em type="bold">Skúlamál </em>Í Skúvoy eru í løtuni 11 skúlabørn. 8. flokkur hevur í mong ár verið í Skúvoy, tá ið næmingar hava verið til tess, og tilboð er eisini um at fáa 9. flokk, um tørvur er á tí. Men foreldur kunnu velja, hvar børnini skulu ganga í framhaldsdeild. Kommunan hevur ikki bundið seg til samstarv við nakran ávísan skúla. Valið fellur tí ofta á bygdir, har børnini hava skyldfólk. </p>
<p><em type="bold">Heilsumál Talvan niðanfyri lýsir tær heilsutænastur, ið virka í økinum: </em></p>
<p>Sum sæst á talvuni, hevur Skúvoy fasta skipan innan fleiri heilsutænastur. Tað er eitt gott samstarv við Sandoynna, ið ger, at hesar umstøður virka eftir ætlan. M.a. hevur kommunulæknin á Sandi viðtalu í Skúvoy eina ferð um mánaðin.</p>
<p>Á eldraøkinum vantar tó ein heimasjúkrarøkt. Trupulleikin er, at eingin sjúkrasystirer í oynni at átaka sær hesa uppgávu, og samferðslan forðar økisheimarøktini í at skipa fyri heimasjúkrarøkt í oynni. Tey gomlu, sum ikki kunnu ansast heima, fara á ellisheim á Sandi.</p>
<p>Sildberin ella tyrlan røkja sjúkraflutningin í oynni. Tá ið brim er og myrkt, er einginmøguleiki at fáa flutning. Tí er bráðneyðugt við onkrari trygdarskipan, t.d. fólkum, ið eru køn í bráðfeingishjálp, og “telemedisin. 87</p>
<p><em type="bold">Bústaðarviðurskifti </em>Í Skúvoy, eins og fleiri aðrastaðni, varð borið upp á mál, at kommunan eigur at seta krøv til eigararnar av summarhúsum og neystum í bygdini.<span type="quote">“Úti á bygd standa fleiri tóm hús, her verður ikki alt røkt, hetta er í summum førum til ampa av tí at tey eru í vánaligum standi og kunnu gera skaða um veturin í ódnarveðrið, her mugu hesi fólk fráa greið boð, antin at taka hesi hús niður, ella gera tey aftur. Somuleiðis eiga avbygdafólk neyst her og tað eru skúvoyingar, sum eingi neyst hava, her er ein møguleiki at selja, ella tit taka og geva kommununi hesi neyst”</span> </p>
<p>Tóm hús og neyst, ið bert verða brúkt partar av árinum til frítíðarendamál, eru viðurskifti, sum ganga aftur í øllum oyggjunum..</p>
<p>Í Skúvoy varð sagt, at tey, sum eiga hesi hús, fegin vildu goldið eina upphædd tilkommununa fyri tænastur og eftirlit, tí tá høvdu tey kent seg betur, at komið í oynna at ferðast, og samstundis kundu tey stuðlað menningini av bygdini.</p>
<p>Viðvíkjandi bústaði til fólk, sum ynskja at flyta til oynna, eru í løtuni ikki aðrirmøguleikar enn at byggja,uttan so at talan er um fólk, sum sjálvi eiga hús, ella hava kenningar, ið tey kunnu leiga frá.</p>
<p><em type="bold">Jarðarviðurskiftini </em>Á kortunum niðanfyri eru jarðarviðurskiftini í Skúvoy lýst. Kortið vísir, at stórur partur av jørðini er uttanbíggjarjørð, samstundis sum hon eisini er ógvuliga sundurlutað. Tað ber ikki til at menna landbúnaðin í oynni undir hesum umstøðum. </p>
<p>Nógv av uttanbíggjarjørðini verður brúkt av fastbúgvandi(hoyggj og neytabeiti). Viðmerkjast skal, at síðan kortið varð gjørt, er eitt av kongsfestunum fest til ein, ið erskrásettur, men ikki býr á staðnum. 88</p>
<p><em type="bold">Skúvoy </em>2. Partur - Skúvoy 89 </p>
<p><em type="bold">Kalsoy, Hestur og Nólsoy </em></p>
<p><em type="bold">Kalsoy </em></p>
<p xml:lang="dan">Stødd:30,87 km2</p>
<p>Bygdir:</p>
<p>Trøllanes, Mikladal, Húsar, Syðradal</p>
<p>Fólkatal:139 tilsamans í oynni</p>
<p><em type="bold">Fólkatalið býtt í kyn og aldursbólkar </em></p>
<p>Aldursbýtið á Kalsoynni er munandi øðrvísi enn bæði á Fugloynni og Svínoynni. Størsti parturin av íbúgvunum eru børn og ungar familjur. Somuleiðis eru allir aldursbólkar umboðaðir á oynni. Men tey 20-29 ára gomlu eru ov fá. Eins og á hinum útoyggjunum skal tó ansast eftir, at íbúgvatalið ikki minkar soleiðis. Spurningurin er, um tey, sum í dag eru børn og ung venda aftur til Kalsoynna eftir lestrar-, læru- og/ella arbeiðsørindiaðrastaðni. Venda hesi ikki aftur, er tað neyðugt, at onnur taka stigið at flyta til oynna.</p>
<p>Á Syðradali eru bert tvey hús, har fólk býr alt árið. Tað er sera trupult og krevjandiat hava ábyrgdina av einari heilari bygd ta myrku vetrartíðina, siga tey fastbúgvandi. Tey seta stórar vónir til, at bygdin aftur gerst meira fjølment.</p>
<p><em type="bold">Undirstøðukervið </em></p>
<p><em type="bold">Ferðasambandið </em>Høvuðstrupulleikin á Kalsoynni er og hevur leingi verið ferðasambandið. Barsskor, sum røkir hesa farleið, er alt ov gamal, lítil og ótíðarhóskandi. Barsskor er ótíðarhóskandi tænastufar at bjóða ferðafólki. </p>
<p>Sambært Vinnumálastýrinum (januar 1999) er Barsskor elsta skip í flotanum. Skipiðlýkur øll trygdarkrøv, men er merktur av sínum høga aldri og eigur tí skjótast gjørligt at verða skiftur út (Samferðsluætlanin s. 82) Ein kalsoyingur lýsir støðuna soleiðis:„Tey sum dagliga skulu ferðast umborð á Barsskor - arbeiðsfólk og skúlanæmingar - skulu liva við, at kraftfóður, kunsttøð, oljutunnur, mjólkartangar, fóður til smoltstøðina, neytakassar, krov, neytafjórðingar, umframt vørudósir 90 og viðføri tekur mesta plássið. Skalt tú við Barsskor, so finn tann elsta og myrkasta jakkan fram, øll góð klæðir oyðileggjast av at koma í kontakt við alt góðsið, sum mann skal skora seg ímillum”. Frásøgn úr Kalsoynni</p>
<p>Brotið lýsir bráðfeingistørvin á at endurnýggja á hesa farleið. Ferðaætlanin hjá SL er eisini fyri ábreiðslum, og í oynni varð borið uppá mál, at tað er ynskiligt, at tey, sum brúka farleiðina fáa eitt orð at siga, tá ferðaætlanin verður løgd.</p>
<p>Vinnumálastýrið vísir í skrivi til útoyggjanevndina á, at ætlanin er at fara undir atbyggja ferjulegu á Syðradali í 2001. Ferjulegan fer at gera tað møguligt at nýta Dúgvuna til at røkja farleiðina til Kalsoynna. Sambært SL er hetta ikki nøkur haldgóð loysn, serliga tí at Dúgvan er eitt ov stórt skip at seta inn í hesa sigling og at hetta kann nerva farleiðina um Leirvíksfjørð. SL sigur, at tørvur heldur er á nýggjari flutningsmøguleikum, m.a. skjóttgangandi skipi fyri m.a. at røkka teirra málsetningi um eina trygga, skjóta, regluliga og rætta tænastu.</p>
<p><em type="bold">Bussleiðin </em>Bussleiðin í oynni er ikki nøktandi. Bussurin er ov lítil og vánaligur. Teir dagar, tá ið nógv fólk eru til Kalsoynna, má hann koyra fleiri ferðir, og tá noyðast fólk at bíða í ein tíma í øllum veðri á Húsum, meðan koyrt verður. Bussurin tekur bert 17 fólk, meðan Barsskor tekur 50. Sambært SL kemur eingin nýggjur bussur í oynna, fyrrenn vegirnir í tunlunum eru asfalteraðir av nýggjum. </p>
<p><em type="bold">Farmaflutningur </em>Viðvíkjandi farmi eru umstøðurnar sera vánaligar. Kranin umborð á Barsskor kann bert lyfta og ferma avmarkaða nøgd. Tað er bráðneyðugt at loysa henda trupulleikan við farmaflutninginum, tí tørvurin hjá vinnulívinum á olju, útgerð v.m. er stórur. </p>
<p>Dúgvan er sett at røkja farmarutu til oynna eina ferð um vikuna, tá ið tørvur er á tí ogumstøður eru til tess. Fyri tey, sum búgva í Kalsoynni, er hetta ikki nøkur góð loysn, tí sambært teimum virkar rutan sera illa. Partvíst orsakað av vantandi fráboðan um, nær siglt verður, og partvís tí rutan ikki er reglulig.</p>
<p>Meginparturin av farminum fer tí við Barsskor. Hetta ber í sær, at ikki ber til at keypaeitt nú kraftfóður í størri nøgdum, og eisini gerst trupult, tá ið neyt skulu flytast ímillum. Fastbúgvandi í Kalsoynni lýsa støðuna soleiðis.<span type="quote">“Tað er ikki óvanligt at bíða í vikuvís, áðrenn tað, ið umbiðið er, kemur - um ein ikki hongur í telefonini og júkar Strandferðsluna um at fáa farmin”</span> <span type="quote">“Dúgvan skal eftir ferðaætlanini sigla upp á Kalsoynna, tá ið nakað er at føra, men hettar virkar als ikki. Eingin veit nær hon kemur ella fer - hetta verður dult sum mansmorð. Í staðin fyri at hetta varð lýst í útvarpinum, so øll, sum vildu, kundu fingið gleði av hesum. Dømi eru um, at fólk hava verið tilmeldað hesa rutu í fleiri vikur, uttan at hava fingið boð, hóast Dúgvan hevur verið á Húsum í sama tíðarskeiði”</span> (frá oyggjafundinum í Kalsoynni) 91</p>
<p>Sum frágreiðingin omanfyri lýsir, botnar ein partur at trupulleikunum í fyriskipan,men størsti trupulleikin er tó at henda farleið ikki hevur hóskandi skip og hóskandi atløgumøguleikar.</p>
<p><em type="bold">Atløgurviðurskifti </em>Í løtuni kemur allur farmur upp á Húsum, og haðani verður hann koyrdur til Syðradals, Mikladals og Trøllanes. </p>
<p>Sambært Vinnumálastýrinum og Landsverkfrøðinginum verður ferjulegan á Syðra-dali liðug í 2002. Av tí at eingin politisk viðgerð hevur verið av hesari íløguætlan, so skal hon takast við fyrivarni. Í løtuni arbeiðir Landsverkfrøðingurin við at fáa vegin lidnan til bryggjuna.Uppskot úr Kalsoynni “Ein møguleiki at bøtt um støðuna beinanvegin var at Barsskor broytti siglingina soleiðis, at bert var siglt uppá Syðradal. Heldur siglt oftari, soleiðis at farmurin ikki hópaði seg upp til fólk gerast í øðini. Tá verða teir hóast alt noyddir at gera eykatúrar.</p>
<p>Trupulleikin við hesum uppskoti er, at Barsskor ikki kann leggja farm upp á Syðradali orsakað av einari ljósmastur, sum samstundis er partur av rennistrongi, ið stendur miðskeiðis á bryggjuni.</p>
<p><em type="bold">Vegakervið </em>Vegirnir á Kalsoynni eru eins og ferðasambandið fyri stórum atfinningum. Tað hevur tikið uml. 30 ár at fáa vegirnar upp á eitt rímuligt støði. Nú er vegurin millum Húsar og Syðradals asfalteraður, meðan vegastrekkið av Húsum til Trøllanes, tunlarnir íroknaðir, er í sera vánaligum standi í støðum. </p>
<p><em type="bold">Um vegin av bryggjuni og niðan í bygdina á Syðradali </em>Vegurin niðan til bygdina í Syðradali er eisini eitt av stóru vandamálunum í Kalsoynni. Meira enn 200 undirskriftir eru savnaðar (afturat fleiri áheitanum frá kommununi og fólki á staðnum) um at skipa so fyri, at vegur verður gjørdur frá bryggjuni og niðan til húsini í bygdini. Hetta vísir seg tó at vera sera trupult. </p>
<p>Í staðin fyri ta loysn, sum í mong ár hevur staðið á dagsskránni, varð avgerðin brádligabroytt, og gamli vegurin millum Húsar og Syðradals skal gerast í staðin. Í Knúksdali verður vegurin bundin saman við vegnum til bryggjuna. Hetta merkir, at tað framvegis ikki verður gangandi/koyrandi úr bygdini oman á bryggjuna, men at øll ferðsla skal norður til Knúksdal fyri síðan at fara suður aftur til bryggjuna eftir vegnum fram við bakkanum.</p>
<p>Fyri Syðradals bygd merkir hetta, at vegurin ikki kann nýtast sum eitt høgligt sam-bindingarlið fyri vinnu og gerandissamferðslu, men bert til rutubilasamferðslu millum bygdirnar. Hesin gamli bygdavegurin, sum nú skal breiðkast, liggur í brattlendi. Vandi er tískil fyri skriðulopum. Eitt lop var síðsta heyst, sum bar í sær, at ikki var koyrandi í rúma tíð. Eisini legst nógvur kavi eftir hesum gamla vegnum. 92</p>
<p>Á Syðradali er bert ein gøta frá bygdini oman á brúnna, gøtan er sera brøtt og illgongd.</p>
<p>Skal vera talan um, at bygdin Syðradalur eisini skal eiga part í framtíðar menning av Kalsoynni, so má avgerðin um vegasambandið til bygdina broytast.</p>
<p><em type="bold">Postflutningur </em>Tey, sum búgva á Kalsoynni, fáa bert post tríggjar ferðir um vikuna. Grundgevingin frá postverkinum er, at bert hesar dagar siglir Barsskor soleiðis, at tað ber til at fáa postin við.<span type="quote">“Post fáa vit bert tríggjar ferðir um vikuna - týsdag, hósdag og fríggjadag -sjálvt um lovað varð, at vit skuldu fáa post fimm ferðir um vikuna. Tá ið leygardagurin fall burtur sum postdagur, viðførdi hetta, at vit bert fáa gamlan post, t.d. um eitt bræv fer á posthúsið í Havn hóskvøld, so kemur tað ikki til Trøllanes fyrr enn týsdag umleið kl. 16.30”</span> (úr skrivi frá kalsoyingi) </p>
<p>Dømið er tikið við fyri at lýsa, at vantandi samstarv millum almennar stovnar er við til at skapa tann ójavna, sum er ímillum tey ymisku økini í Føroyum; eisini lýsir tað, at brúkarin í ov lítlan mun verður tikin við uppá ráð, tá ið ætlanir verða lagdar.</p>
<p><em type="bold">Telesamskifti </em>Telesamskiftið er heldur ikki nøktandi í Kalsoynni. Størsti trupulleikin er á Húsum, har eru viðurskiftini so út av lagi vánalig, at tað ikki ber til at nýta internetið, og tað er nærum ógjørligt at fáa nýggjar linjur til m.a. fax. Í Mikladali og á Trøllanesi eru viðurskiftini tó nakað betri enn á Húsum og á Syðradali. Samstundis sum telesambandið ikki er nøktandi, gongur nervar tað eisini góðskuna á sjónvarpssendingunum. GSM fjarskiftið røkkur ikki allastaðnis í oynni. </p>
<p><em type="bold">El og olja </em>Á hesum øki eru viðurskiftini góð. Kalsoyggin er íbundin meginøkið við luftspennum um Kalsoyarfjørð, og oljubilur kemur í oynna tá Dúgvan siglir. </p>
<p><em type="bold">Samandráttur í sambandi við undirstøðukervið </em>Tey, sum búgva í Kalsoynni, kenna seg á mangan hátt svikin og ikki tikin í álvara. </p>
<p>Nýggjasta dømið er í samband við skriðulopini, sum vóru í oynni í heyst (2000).</p>
<p>Hóast áheitan og skriv til almenna myndugleikan, har tey gjørdu vart við misnøgd, var áheitanin ikki fylgd upp og kannað nærri, men víst aftur sum um tað einki hevði uppá seg. Hetta sama hendi í samband við misnøgdina um vegin til Syðradals, við Dúgvuna, við bussleiðina o.sfr. Tað er ein veruleiki, at fleiri av trupulleikunum botna í vánaligum fyriskipanum og manglandi samskifti. Ein stovnspolitikkur, ið byggir á virðing fyri sjónarmiðunum hjá íbúgvunum og møguleikanum hjá teimum at koma til orðanna hevði loyst nógvar knútar</p>
<p>Tá ið trupulleikar hópa seg upp av hesum slagnum, ið gera gerandisdagin so truplan,er tað við til at máa støðið undan búsetingini á oynni. Hetta gongur ikki bert út yvir tey 93 búføstu, men eisini út yvir umdømið hjá Kalsoynni, tað eggjar ikki fólki og vinnulívi at flyta hagar. Fleiri meta seg at hava bygt í Kalsoynni undir skeivum fortreytum. Tíðliga í 80-unum varð lovað teimum, ið búsettu seg í Kalsoynni, at ferjulega og samband við rutuna Klaksvík-Leirvík fór at gera tað eins høgligt at búgva á Kalsoynni og í Klaksvík, men hesar umstøður eru ikki veruleiki enn - meira enn 18 ár seinni.</p>
<p><em type="bold">Vinnulívið </em>Á Trøllanesi er høvuðsvinnan landbúnaður, men tey flestu hava kortini okkurt annað parttíðararbeiði afturat, sum t.d. at bera postin út, passa vitan, smiðjuarbeiði, heimahjálp og vakt á smoltstøðini í Knúksdali. </p>
<p>Í Mikladali eru nakrir bøndur og ognarmenn, sum partvís liva av landbúnaði, menhava okkurt annað arbeiði afturat. Tey arbeiði, sum eru í bygdini, eru frakt-, buss- og lastbilkoyring, fyrifallandi arbeiði á smoltstøðini, handil og ein lærari. Nakrir sjómenn eru og nøkur fólk arbeiða í Klaksvík. Á Húsum er seyðahald, arbeiði á smoltstøðini, í handli, vegaarbeiði hjá Landsverkfrøðinginum og nakrir eru sjómenn. Á Syðradali er nakað av seyðahaldi og arbeiði á smoltstøðini. Ein arbeiðir í Klaksvík og ferðast ímillum dagliga. Niðanfyri sæst, hvussu vinnubýtið er í Mikladals- og Húsa Kommunu (tølini eru umroknað til fult tímatal)</p>
<p>Myndin vísir at tey flestu, heili 51%, arbeiða og/ella búgva aðrastaðni. Møguleikin at arbeiða á meginøkinum og búgva í Kalsoynni er ein av orsøkunum til, at oyggin hevur eina rímiliga búseting í dag. Eitt betri ferðasamband hevði tí styrkt búsetingina, tí fólk við serligum útbúgvingum framhaldandi kundu havt sítt starv á meginøkinum, men búð í oynni. Tørvurin á at fáa fleiri vinnumøguleikar í oynna skal kortini ikki undirmetast. Tað skapar ein betur trivnað og støðufesti í oynni, sum er neyðugt fyri at fáa tað unga fólki at koma aftur.</p>
<p><em type="bold">Smoltstøðin </em>Smoltstøðin í Knúksdali hevur stóran týdning fyri Kalsoynna. Hon prógvar, at tað hóast alt ber til at seta nakað á stovn á útoyggj, sum ber seg. Hetta førir eisini annað virksemi við sær og ger tað liviligari í oynni. Her er ein stutt lýsing av umstøðunum hjá smoltstøðini:“Smoltstøðin í Knúksdali byrjaði at ala í apríl 1999, og gongdin síðani hevur víst, at tað ber væl til at reka eina smoltstøð í Kalsoynni. Ein fyrimunur við at hava virksemi her, er at tað slepst av við tað brúkta vatnið út á streymasjógv. 2. Partur - Kalsoy 94 </p>
<p>Men vansar eru eisini knýttir at hesum virksemi, serliga er tað farma- og ferðafólkasambandið. Hetta ger tað dýrari at arbeiða, tí ein fær ikki brúkt lastog kranabil uttan at leiga bilin fyri eitt ávíst tíðarskeið. Um vit leiga ein lastbil til eina uppgávu, og bilurin kemur at liggja veðurfastur, so mugu vit gjalda tímatakstin, til bilurin sleppur avstað aftur. Tað er ofta neyðugt at brúka fakfólk og serfrøðingar til ymiskar uppgávur, men tað er bæði ólagaligt og dýrt, tí ferðasambandi er so út av lagið vánaligt”. (Pf. Faroe Smolt)</p>
<p>Lýsingin av smoltstøðini vísir tørvin á tí áðurnevnda ferðasambandinum, sum í hesum føri er altavgerandi fyri eitt støðugt virksemi.</p>
<p><em type="bold">Landbúnaðurin </em>Niðanfyri sæst hvat kalsoyingar fáa burturúr jarðarbrúkinum. </p>
<p>Skurður:uml.1000 seyðir</p>
<p>Mjólkarframleiðsla:111.000 l.</p>
<p>Framleiðsla av neytakjøti: 40 neyt Onnur avgrøði til sølu:bert smávegis</p>
<p>Flogfenaður:nakrar dunnur og nakrar gæs.</p>
<p>Fuglaveiða:ca. 10.000 fuglar, lundi og havhestur.</p>
<p>Landbúnaðarvirksemið er størst á Trøllanesi og í Mikladali. Har eru bæði mjólkineyt og sláturneyt. Vónirnar eru góðar um, at landbúnaðurin kann mennast í framtíðini, tí útlit eru fyri bøttum ferðasambandi. Men tað eru eisini aðrir trupulleikar knýttir at landbúnaðarvinnuni.</p>
<p>Hetta hevur JJ, bóndi á Trøllanesi, alment gjørt vart við, og hevur í sama viðfangi heitt á útoyggjanevndina um at taka málið upp. Tað, sum JJ í høvuðsheitinum vísir á, er, at almenna umsitingin av landbúnaðinum kastar fótonglar fyri hesari vinnu á smáu oyggjunum. Tað er serstakliga kritikkur av arbeiðnum hjá Jarðarráðnum, ið talan er um. Kritikkurin er í høvuðslinjunum tann, at Jarðarráðið ikki hevur greiðar linjur viðvíkjandi sínum studningspolitikki, m.a. við fyrst at játta studning til útbygging, fyri síðani at taka játtanina aftur, tá arbeiðið er farið í gongd. Harnæst at Jarðarráðið sum stovnur, ikki hevur verið ført fyri at meta um umstøðurnar á teimum smáu oyggjunum, og í staðin fyri at styrkja og menna landbúnaðin, hevur tað mótarbeitt og gjørt tað enn meira trupult. (Skrivið sum liggur til grund fyri hesi lýsing, stóð í Dimmlætting mikudagin 3 mai.1999).</p>
<p>Umrøddu viðurskifti meta fleiri onnur eisini sum ein trupulleika. Tað verður víst á ógreiðar mannagongdir, óskiljandi avgerðir og vantandi kunning um, hví noktandi svar verða givin uppá umsóknir. Hildið verður, at almenna umsitingin ikki hevur neyðuga førleikan og viljan til at seta seg inn í lív og virki á útoyggjunum, og tí vera avgerðir 95 tiknar við støði í viðurskiftum á meginøkinum, ið als ikki líkjast teimum á útoyggjunum.</p>
<p><em type="bold">Onnur vinna </em>Tað hevur eisini stóran týdning fyri húsarhaldini og búskapin á smáplássunum, at møguleiki er at flota bát. Tað er borið uppá mál, at ein bátahylur í samband við ferjuleguna á Syðradali hevði skapað møguleikar fyri at reka várróður frá oynni. </p>
<p>Kalsoyggin kann rúma nógvum vinnuligum virksemi. Hon er eisini tann størsta avoyggjunum í verkætlanini. Talan er bæði um økt virksemi innan landbúnað og eisini innan aðrar vinnur, m.a. smáídnað, KT-vinnu, ferðavinnu, o.a. Fjarstøðan til Klaksvíkar er stutt, og tískil fara ábøtur á undirstøðukervið og ein miðvís tilrættalegging á Kalsoynni at skapa gróðrarbotn fyri menning.</p>
<p><em type="bold">Kommunal viðurskiftiíggjarstøðan </em>Tvær kommunur eru á Kalsoynni - Húsa kommuna og Mikladals kommuna.Húsa kommuna hevði í1998 eitt yvirskot uppá kr. 291.325, eina skuld uppá kr. 583.323 og eina eginogn uppá kr. 2.221.413. Í 1998 vóru 62 íbúgvar skrásettir í Húsa kommunu og uml. kr. 12.400 vórðu goldnar í skatti pr. íbúgva. Eginognin var uml. kr. 35.800 pr. íbúgva og skuldin uml. kr. 9.400 pr. íbúgva í 1998. </p>
<p>Í mun til hinar útoyggjakommunurnar skilir Húsa kommuna seg burturúr við at havaeitt rímiliga stórt yvirskot í 1998 og eisini skattainntøku og eginogn, ið er hægri enn miðal. Hinvegin er skuldin hjá kommununi tann hægsta, og pr. íbúgva er skuldin nærum trífalt so stór sum miðalskuldin pr. íbúgva á útoyggjunum.</p>
<p>Mikladals kommuna hevði í 1998 eitt yvirskot uppá kr. 105.405,- eina skuld á kr.557.718 og eina eginogn uppá kr. 2.408.988. Í 1998 vóru 78 íbúgvar skrásettir í Mikladals kommunu og uml. kr. 11.200 vórðu goldnar í skatti pr. íbúgva. Eginognin var uml. kr. 30.900 pr. íbúgva og skuldin kr. 7.150 pr. íbúgva í 1998.</p>
<p>Um samanborið verður við hinar útoyggjakommunurnar, so hevur Mikladals kommunaeina skattainntøku og eginogn pr. íbúgva, ið liggja beint undir miðal, eins og yvirskotið fyri 1998 var væl lægri enn miðal. Skuldin er eisini høg, og er henda í stødd tvífald í mun til miðal.</p>
<p>Fíggjarliga líkjast kommunurnar rættiliga nógv. Um samanborið verður við aðrarútoyggjakommunur hava báðar miðal skattainntøkur, og eginogn pr. íbúgva, og eru báðar kommunurnar sera skuldarbundnar pr. íbúgva.</p>
<p><em type="bold">Mentan og frítíð </em>Bygdirnar á Kalsoynni eru sera ymiskar, bæði sosialt og mentanarliga. Hóast allar liggja á somu oyggj, so er munurin ímillum norðara og sunnara part av oynni stórur. Orsøkin er uttan iva tær ógvuliga ymisku náttúrufyritreytirnar. Norðanfyri hevur verið bratt og óhøgligt, men kortini góðir møguleikar at reka landbúnað, meðan tað hevur verið fiskivinna og tætta tilknýtið til Klaksvíkar, ið hevur havt týdning í sunnaru helvt. 2. Partur - Kalsoy 96 </p>
<p>Felagsvirksemi er ein gamal táttur á Kalsoynni. Bygdarfelagið á Húsum og avhalds-felagið í Mikladali hava í mong ár verið karmur um at savna fólki á oynni til felags tiltøk. Bygdarhús eru í hesum báðum bygdum.</p>
<p>Mikladalur er ein bygd, har rættuliga nógv lív er í. Nógv ferðast til bygdina umsummarið, og fleiri savnandi tiltøk eru fyri tey, ið búgva á staðnum og fólk aðrastaðni frá. Hetta felagsvirksemið hevur í mong ár spælt ein avgerandi leiklut í sosialu menningini í oynni.</p>
<p><em type="bold">Minnisvarðin á Syðradali </em>Eitt av nýggjaru tiltøkunum fyri at savna bygdafólkið til eitt felags átak var minnisvarðin, sum var reistur síðsta summar (2000). Fólk av Syðradali tóku stig til hetta tiltak, sum í mangar mátar bleiv ein ímynd uppá, at tað ber til at samstarva og draga eina felags línu á oynni. Tað varð borið uppá mál á oyggjafundinum í Kalsoy, at samstarv og samanhald ikki er nakað, ið kemur uttaneftir, men er neyðugt at byggja upp innan úr felagsskapinum í oynni. </p>
<p>Talvan niðanfyri lýsir útboðið av skipaðum tiltøkum í oynni.</p>
<p>Sum sæst á talvuni, so vantar nógv í, til samsvar er ímillum tilboð á meginøkinum og á Kalsoynni. Í dag eru fleiri ungfólk, sum ferðast til Klaksvíkar, m.a. at íðka ítrótt, svimja o.tíl. Tá ið hugsað verður um framtíðina og umstøðurnar at koma aftur til oynna at búseta seg, hava slík viðurskifti avgerandi leiklut. Kalsoyggin eigur tí at bøta um útboðið av frítíðartiltøkum, m.a. við høll og svimjihyli, frítíðarverkstøðum o.tíl.</p>
<p>Tá ið talan er um gamla mentan og søgu, so eigur Kalsoyggin ein hóp av sagnum ogsøgum, men eisini ítøkiligt tilfar at byggja á, eitt nú smiðjuna í Norðnástovu o.tíl. Eitt uppskot kundi verið at sett smiðjuna í upprunaligan stand og nýtt hana til at sambinda nútíðina við ta farnu tíðina eins og hon kundi verið brúkt í frálæru og í ferðavinnuhøpi. Tílíkt virksemi hevði verið til frama fyri bæði innanhýsis samstarv og samskifti við meginøkið. 97</p>
<p><em type="bold">Skúlamál </em>Í Kalsoy eru fýra bygdaskúlar. Børnini av Syðradali og Húsum – 14 í tali tilsamans – skiftast um at ganga eina viku í hvørjum av skúlunum. </p>
<p>Børnini av Trøllanesi og úr Mikladali – 12 í tali tilsamans – ganga í skúla í Miklad-ali. Á Trøllanesi eru seks skúlabørn, og komandi skúlaár verður talið 8. Foreldrini at hesum børnum vilja, at skúlin í bygdini aftur verður brúktur til endamálið. Hesum er Mikladals kommuna sinnað fyri. Partvíst við teirri grundgeving, at tað er ov dýrt at reka tveir skúlar í kommununi, og partvís tí at kommunan og skúlanevndin tað vera óheppið, at børnini ganga í tveimum skúlum; hartil kemur, ljóðar grundgevingin, at skúlin er ov lítil at hýsa 14 børnum. Á Trøllanesi meta tey tað vera ein stóran trivnaðartrupulleika fyri bygdina, at børnini hvønn dag skulu til Mikladals í skúla.</p>
<p>Tað hevur verið tosað um at gera <em type="italic">ein </em>skúla á oynni, men hetta eru kalsoyingar ikkisamdir.. Tað letur til, at bygdarskúlin hevur eina ógvuliga positiva ávirkan á bygdarlívið og trivnaðin, og kundi tískil verið karmur um nógv meira virksemi enn í dag. </p>
<p><em type="bold">Framhaldsdeild </em>Tað verður arbeitt fram ímóti at finna eina loysn, ið ger at børn, ið hava áhugað fyri tí, kunnu ganga í framhaldsdeild í Kalsoynni. Nøkur foreldur halda, at børnini eru ov ung at lata av oynni og at tað er gott fyri framtíðina, at børnini eru sum longst á staðnum. Í løtuni ferðast skúlabørnini ímillum ella flyta til Klaksvíkar. </p>
<p>Ein støðulýsing av umstøðunum hjá skúlanæmingum sum noyðast av oynni íframhaldsskúla er endurgivin niðanfyri.<span type="quote">“Tey, sum hætta sær at sigla um fjørðin til arbeiðis og í skúla, mugu, sum er, sita fryst og ofta eisini vát umborð á Barsskor. Hesi skúlabørn, sum ganga í 8.-10. flokki, mugu síðan ganga og vála í Klaksvík, ofta í fleiri tímar, tí so langt er ímillum túrarnar. Tey flestu hava onkran bústað til leigu í Klaksvík, so hetta er ikki bíligt fyri foreldrini, sum bæði skulu gjalda ferðing og leigukostnað. Studningurin røkkur ikki langt í so máta. Hetta kundi verið broytt til at framhaldsdeild kom í Kalsoynna, soleiðis at næmingarnir vóru við hús til fólkaskúlin var liðugur. Hetta hevði eisini ført við sær at teir blivu meiri heimkærir, tí sum kunnugt eru stórar broytingar í lívinum hjá 14-17 ára gomlum. Møguleiki hevði soleiðis verið fyri, at tey komu aftur í Kalsoynna at búgva eftir lokna útbúgving - serstakliga um vit fingu gjørt ferjuleguna og vegin til Syðradals liðug sum skjótast. Verður hetta ikki gjørt - og tað skjótt - er væntandi at barnafamiljurnar, ið ikki hava nakra jørð, ið bindur tey á staðnum, rýma, tá ið børnini fara í framhaldsdeildina í Klaksvík. Hetta hevði verið stórt spell, nú barnatalið er komið so langt upp í Mikladali og Trøllanesi, at 25 av 78 fólkum eru undir 17 ár”</span>.</p>
<p>Sum frásøgnin omanfyri vísir, so eiga skúlaviðurskiftini í Kalsoynni at verða tikin í álvara. Tað er avgerandi fyri bygdirnar, at tað longu frá komandi skúlaári, verður møguligt at hava framhaldsdeild í oynni. 98</p>
<p><em type="bold">Eldra- og heilsumál Talvan lýsir tær heilsutænastur, ið virka í oynni. </em></p>
<p>Sum sæst, so røkka nærum ongar heilsutænastur til Kalsoynna. Tað er altíð neyðugt at fara til Klaksvíkar og gera brúk av heilsutænastunum har. Hetta er óheppið fyri bæði barnafamiljur og eldri fólk. Ein heilur dagur fer burtur ímillum, skal ein til kommunulæknan ella barnakanning.</p>
<p>Kommunulækni kemur til oynna, um okkurt álvarsamt er áfatt, annars verður altíðfarið til Klaksvíkar í læknaørindum.</p>
<p>Viðvíkjandi sjúkraflutningi eru umstøðurnar sera vánaligar. Barsskor verður nýtturtil hetta endamálið, og tað er hann als ikki egnaður til. Fyri kortum vóru broytingar gjørdar, soleiðis at børa nú kann koma undir tak.</p>
<p>Hvørki heimahjálpin ella heimasjúkrarøktin eru nøktandi. Heimahjálpin hevurábyrgdina av teimum gomlu, meðan hon er til arbeiðis, men í roynd og veru eisini eftir arbeiðstíð, tí serliga teimum gomlu, ið búgva einsamøll, tørvar umsorgan um kvøldi og á nátt.</p>
<p>Tosað um at byggja ellisheim ella sambýli í oynni, t.d. í samstarvi við røktarheimið í</p>
<p>Klaksvík. Fleiri av búfólkunum á Norðoya Røktarheimi hava verið og eru kalsoyingar. 99</p>
<p><em type="bold">Jarðarviðurskiftini </em>Kortini eru fýra í tali - eitt fyri hvørja bygd </p>
<p><em type="bold">Trøllanes </em>Sum sæst á kortunum, so er ógvuliga lítið av jørðini á Trøllanesi uttanbíggjarjørð. Tey seinnu árini er nógv velt upp úr nýggjum, men av ymiskum orsøkum er hetta ikki komið við á kortið. </p>
<p><em type="bold">Mikladalur </em>Í Mikladali er nakað av uttanbíggjarjørð, men allur bøurin verður sligin av fólki í bygdini, og tí kennist tað ikki sum ein trupulleiki. Harafturímóti er tað ein trupulleiki, at tey fastbúgvandi í Mikladali ikki hava ráð at keypa jørð, sum verður boðin út. Hon fer til hægstbjóðandi, og tann prísin hava tey ongan møguleika at bjóða. Vandi er tí fyri, at jørðin í størri mun enn nú gerst uttanbíggjarjørð, um ongar broytingar henda á hesum øki. Viðmerkjast skal, at ein bóndi, sum búði og arbeiddi í Mikladali, tá ið kortið varð gjørt, nú er fluttur til Klaksvíkar, men framhaldandi er skrásettur í oynni. </p>
<p><em type="bold">Húsar og Syðradalur </em>Á Húsum og á Syðradali er støðan nærum eins. Her sæst millum annað, at tey fastbúgvandi bert hava ræði á einum lítlum parti av jørðini, sum eisini er ógvuliga sundurlutað. Jørðin á Syðradali er ikki útskift, eins og hon er í restini av oynni.iðmerkjast skal, at á heysti 2000 flutti annar av fesitbóndunum til Húsar við familjusíni. Tískil skal tann norðara festijørðin har ikki vera reyð, men grøn. (tvey kongsfesti eru á Húsum) 2. Partur - Kalsoy 100 </p>
<p><em type="bold">Trøllanes </em>2. Partur - Kalsoy 101 </p>
<p><em type="bold">Mikladalur </em>2. Partur - Kalsoy 102 </p>
<p><em type="bold">Húsar </em>2. Partur - Kalsoy 103 </p>
<p><em type="bold">Syðradalur </em>2. Partur - Kalsoy 104 105 </p>
<p><em type="bold">Hestur </em></p>
<p>Stødd:6.09 Km2</p>
<p>Bygdir:</p>
<p>Hestur</p>
<p>Fólkatal:51</p>
<p><em type="bold">Fólkatalið býtt í kyn og aldursbólkar </em></p>
<p>Myndin vísir, hvussu fólkatalið í Hesti er býtt eftir kyni og aldursbólkum. Myndin vísir m.a., at allir aldursbólkar eru umboðaðir í Hesti, men tað er yvirvág av mannfólki. Áldursbólkurin 30-39 ár er nærum horvin - arbeiðspláss og kvinnur mugu økjast í tali - skal oyggjin mennast.</p>
<p><em type="bold">Undirstøðukervið </em></p>
<p><em type="bold">Ferðafólkaflutningur </em>Tað tekur bert 10-12 min. at sigla millum Gomlurætt og Heyst, og tað er Tróndur, ið røkir farleiðina. Tað tekur bert 20-25 min. at ferðast úr Hesti til Havnar. Hóaast tað er stutt inn á meginøkið, so er túratalið ógvuliga lágt. Yrkadagar eru tveir túrar til og frá oynni, eins og ein túrur um morgunin eftir áheitan. Leygardag eru tveir túrar um Skopun, og sunnudag (um veturin) er neyðugt at fara til Skopunar fyri at koma til Havnar. Hetta er ikki nøktandi, verður sagt úr Hesti, serliga tá ið hugsað verður um skúlaungdómar og onnur, sum vilja halda vikuskifti í oynni. Nýtt skip kemur at røkja hesa farleið, og tá verður góðskustøðið hækkað munandi, men túratalið til oynna er ikki nøktandi, serliga tá ið hugsað verður um at økja vinnuliga virksemi, herundir virksemi í samstarvi við Havnina, og um tilflyting. Fjarstøðan er stutt, og umstøðurnar at leggja at í Hesti eru ógvuliga góðar. Sagt verður í Hesti at umstøðurnar har eru m.a. væl betri enn í Skopun. </p>
<p>Fyri at bøta munandi um tænastustøðið á farleiðini Hest-Gomlurætt, verður mælt tilat Teistin ger fýra beinleiðis túrar hvønn dag.</p>
<p><em type="bold">Farmaflutningur </em>Ein farmatúrur er út í Hest um vikuna. Farmarutan er ikki skrásett í ferðaætlanini, men eftir tógvið stríð hava hestfólk fingið hesa farmarutu at virka. Av praktiskum forðingum kann sigast, at tað manglar ein trukkur á bryggjuni í Hesti. Ein slíkur hevði lætt nógv 106 um arbeiðið og hevði stytt um tíðina, ið tað tekur at avgreiða farm til og frá oynni. </p>
<p>Fiskaflutningur, eitt nú frá lívfiskastøðini, verður í løtuni skipaður soleiðis, at Tróndurførir ein bil at avheinta fiskin og kemur eftir honum aftur ein seinni túr, og hendan skipan virkar væl.</p>
<p><em type="bold">Havnarlagið </em>Í Hesti er nógv orka løgd í at fáa eitt gott havnarlag og ein góðan bátahyl. Hetta er ein íløga, ið gevur bygdini neyðugu fortreytirnar fyri at seta á stovn vinnuligt virksemi í oynni og ger samferðsluumstøðurnar góðar. </p>
<p><em type="bold">Undirstøðukervið annars </em>Viðvíkjandi el-orku, so er Hestoy sera væl fyri. Hestoy er íbundin meginøkið við sjókaðali. Spenningsgóðskan er góð, og nýtslan kann fleirfaldast uttan at trupulleikar verða við kapasitetinum. Postflutningurin er eins og á meginøkinum, og posturin verður borin út fimm dagar um vikuna. Oljan kemur til oynna við tangabili, so har er tænastan eisini á støði við meginøkið. </p>
<p><em type="bold">Vinnulívið </em>Í Hesti eru tveir garðar, ið hava mjólki- og sláturneyt. 15 húski hava smávegis landbúnað afturat øðrum starvi. Av almennum arbeiðsplássum eru posthús, strandferðsluavgreiðsla, SEV, vitapassari og fiskaaling. Átta mans á oynni liva av at rógva út. Fýra hava valt at arbeiða á aðrari oyggj og ferðast ímillum hvønn dag, meðan fimm eru skrásett í kommununi, men búgva og arbeiða aðrastaðni og koma til oynna, tá ið tey kunnu. </p>
<p>Myndin vísir, at umroknað til fulltíðarstørv fáa 40% av íbúgvunum, ið eru í starvi,inntøku sína frá starvi innan sjóvinnuna, meðan 35% fáa inntøku sína við at starvast aðrastaðni enn á Hestoynni og ella búgva aðrastaðni.</p>
<p>Hestbygd liggur bert 20 minuttir frámeginøkinum, og ein skuldi tí trúð, at bygdin í størri mun varð nýtt sum bústaður hjá fólki, ið arbeiða í m.a. Havn. Men so er ikki, tí bert 20 % gera nýtslu av hesum møguleika.</p>
<p>Eitt annað, ið er vert at liggja tilmerkis, er at afturat útróðrinum og landbúnaðinum, er eingin privat fyritøka í oynni. Sostatt er einki arbeiði at fáa íoynni, um onkur kundi havt áhuga í at búsett seg her, uttan so at tey, sum flyta til oynna, koma fyri at seta nýggja vinnu á stovn. 107</p>
<p><em type="bold">Landbúnaður </em>Niðanfyri sæst hvat hestfólk fær burturúr jarðarbrúkinum </p>
<p>Skurður:460 seyðir</p>
<p>Mjólkarframleiðsla:80.000 l.</p>
<p>Framleiðsla av neytakjøti: 9 neyt og 11 kálvar Onnur avgrøði til sølu:0</p>
<p>Flogfenaður:0</p>
<p>Sum áður nevnt, so eru bæði Mjólkarframleiðsla og sláturneyt í Hesti. Seyðahaldið byggir á, at seyðurin gongur úti alt árið og fær ikki kraftfóður. Tí eru einastu útreiðslur av seyðahaldinum heilivágur og fjallløn. Gjólingar verða ikki tiknir inn, men ganga úti alt árið ogsleppa inn á bøin um veturin.</p>
<p>Í Hesti verður hildið, at innflutninginum av kraftfóðri átti at verðið tálmaður við atfáa meira hoyggj til høldar; men ikki minst eiga vit at steðga innflutninginum av hoyggi, tí hann kann føra við sær, at vit innflyta sjúkur og smittur. Ein hoyturkari kundi verið í hvørjari bygd, tað hevðið hækkað góðskuna á hoynum og tryggjað at alt hoyggið í oynni kom til høldar. Íløgan til ein hoyturkara hevði umfatað eina bingju og ein blásara.</p>
<p>Úr Hesti er komið eitt uppskot um at lækka prísin á elnýtsluni hjá fjósum og øðrumvinnuligum virksemi. Tað hevði bøtt um raksturin og gjørt vinnuna meira lønandi.</p>
<p>Í løtuni er støðan tann, at bøndurnir hava so lítlan vinning av landbúnaðinum, athugsingur ikki er um at gera íløgur í nýggj vinnutól. Samstundis verður hildið, at óroyndir møguleikar eru, hvat landbúnaði viðvíkur. Seyðahald gevur ikki tað stóru inntøkuna, men nýhugsan og alternativar framleiðslur eiga at fáa ein møguleika. Talan er serliga um vistfrøðiliga framleiðslu.</p>
<p>Umstøðurnar fyri einum munagóðum landbúnaði høvdu verið nógv bøttar, um einvegur bleiv gjørdur úr bygdini út á Hæl. Talan er um ein 2 km langan veg. Á Hæli er eitt serstakliga gott sólarpláss, ímillum trý tey bestu í landinum, og jørðin er fruktagóð. Har er gott dyrkilendi til eplir, røtur, kál og annað grønmeti. Vóru íløgur gjørdar í ein veg, og jarðarviðurskiftini skipað soleiðis at til bar at brúka ein munandi part av jørðini til eitt ávíst skipað endamál, var tað eitt gott vinnuligt tiltak fyri oynna.</p>
<p>Eingin fuglaveiða er á landi í Hesti. Svørðurin er so leysur, at tað kann vera vandamikiðat fara til bjarga. Fleiri menn eru omandotnir á fuglaveiðu, og tað er m.a. ein orsøk til at menn eru givnir við hesum.</p>
<p><em type="bold">Fiskivinna </em>Í Hesti hevur fiskivinnan verið grundstuðulin undir vinnulívinum í mong ár,men tá ið nýggjar skipanir vórðu settar í verk innan fiskivinnuna, m.a. fiskidagar og krøv um ísing v.m., gjørdist tað óhøgligari at reka hesa vinnu. </p>
<p>Afturat hesum trupulleikum vóru eisini aðrar forðingar. Vit taka hetta dømi úr Hestifyri at vísa á, at trupulleikar ofta standast av, at røttu samskiftisleiðirnar ikki vera funnar ella eru torførar at finna: 108</p>
<p>Fiskurin úr Hesti var altíð eitt samdøgur gamal, tá ið hann kom á fiskamarknaðin. Hetta gjørdi, at fiskurin fall í prísi og gjørdi umdømið hjá fiskimonnunum úr Hesti vánaligt. Í uml. tvey ár varð javnan gjørt vart við hesar trupulleikar, men uttan úrslit. Orsøkin til hesi viðurskifti var, at SL ongan trukk hevðið á bryggjuni í Hesti, ið kundi seta fiskakassarnar umborð á Trónd fyrsta túrin inn á meginlandið. Hin trupulleikin var, at kassarnir ikki høvdu ís við, men komu tómir aftur í oynna, tí var neyðugt at sigla langt eftir ísi. (úrskrivi úr oynni) Eingin trukkur er komin enn, men fiskur verður nú tikin við tann fyrsta túrin. Hetta er bert eitt av fleiri dømum um, at smáu oyggjarnar hava trupulleikar við at fáa nøktandi samskifti í lag, og at teirra áheitanir ikki vera hoyrdar.</p>
<p><em type="bold">Fiskavirki </em>Í nøkur ár var fiskavirki í bygdini, ið gav fleiri arbeiðspláss. Men í kreppuárinum 1994 var virkið stongt. Bygningurin stendur á havnarøkinum og er væl egnaður til vinnulig endamál. </p>
<p>Í Hesti verður sagt, at lønandi fiskatilvirking kundi verið, um tað galt onkra heiltávísa vøru, og framleiðslan fór fram í tøttum samstarvi við onkra handilsfyritøku, sum seldi vøruna á føroyska marknaðinum.</p>
<p><em type="bold">Fiskaaling </em>Royndir verða gjørdar innan fiskaaling í Hesti.Tað er p/f Fiskaaling, sum eigur og rekur alistøðina. Hetta gevur arbeiðspláss í bygdini,og vónir eru um, at hetta virksemið kemur at økjast. </p>
<p><em type="bold">Ferðavinna </em>Eingin skipað ferðavinna er í Hesti. Hestoyggin hevur tó verið ferðavinnumál í nógv ár, m.a. hevur nógv verið gjørt av at fara túrar undir hestbjørgini. Nøkur ferðafólk koma í oynna, men tey leggja ikki nógv eftir seg, tí har er ikki nakað, ið gjaldast kann fyri. Tað eru góðir møguleikar fyri ferðavinnu, men tað krevur, at Hestsbygd fer virkin inn í hesa vinnu og fyriskipar inntøkugevandi tiltøk. Svimjihylurin í oynni er eitt gott aktiv í ferðavinnuhøpi. </p>
<p><em type="bold">Kommunal viðurskifti </em></p>
<p><em type="bold">Fíggjarstøðan </em>Hests kommuna hevði í 1998 eitt yvirskot uppá kr. 308.321, eina skuld uppá kr. 26.270 og eina eginogn uppá kr. 869.752. Í 1998 vóru 48 íbúgvar skrásettir í Hests kommunu, og uml. kr. 11.800 vórðu goldnar í skatti pr. íbúgva. Eginognin var uml. kr. 18.100 pr. íbúgva og skuldin uml. kr. 550 pr. íbúgva í 1998. </p>
<p>Um samanborið verður við hinar útoyggjarnar, so hevði Hests kommuna eitt yvirskotí 1998, ið lá væl hægri enn miðal. Hinvegin eru skattainntøkurnar undir miðal, og hevur kommunan lægstu eginognina, um samanborið verður við hinar kommunurnar. Viðmerkjast skal, at á sumri 2000 var øll skuldin hjá Hests kommunu goldin, og er tað 109 sjálvsagt ein stórur fíggjarligur fyrimunur fyri kommununa, at hon sleppur undan at gjalda rentur og avdráttir.</p>
<p><em type="bold">Mentan og frítíð Talvan lýsir mentunar- og frítíðartilboð í Hesti: </em></p>
<p>Sum talvan vísir, eru fá tilboð innan mentan og frítíð, samanborið við tað, sum fólk á meginøkinum hava. Men karmar eru tó fyri virksemi í bygdarhúsinum, og tað verður brúkt bæði til privatar og almennar veitslur og undirhald.</p>
<p>Hestbygd er eitt gott dømi um varveitslu av tí gamla bygdarfelagsskapinum, sumrúmaði bæði handaligt sum andaligt virksemi.</p>
<p>Um høgtíðir eru felags samkomur og veitslur, og nógv verður gjørt burturúr. Byrjaðverður á nýggjárinum, har øll bygdin í felag skipar fyri nýggjarshaldi: bál, kyndlar, árstal við ljósum í haganum og veitslu í bygdarhúsinum. Fastalávint verður hildin við bæði undirhaldi og veitslu. Á páskum er páskahald fyri børnum og foreldrum, har øll í felag rulla egg. Á jólum er jólaveitsla, jólahald o.a. fyri bygdarfólkinum.</p>
<p>Av øðrum felagstiltøkum kunnu nevnast ruddingardagur, har øll í felag rudda ogfríðka um bygdina, og aftaná er veitsla har tað verður grillað o.a. Øll børnini í bygdini duga at dansa føroyskan og enskan dans - og tað væl. So hóast bygdin gerandis kann tykjast friðarlig og uttan stórvegis frítíðarmøguleikar, er her eitt ríkt frítíðarlív.</p>
<p>Svimjihylur er í Hesti, og hann er ogn hjá bygdarfólkinum. Hetta var ein verkætlan,har bygdarfólkið var drívmegin, og við hjálp frá Mellemfolkeligt Samvirke bygdu tey svimjihylin í nøkur summur.</p>
<p>Svimjihylurin hevur verið stongdur eina tíð, tí tað var so tungt at fíggja viðlíkahaldog rakstur annars, og tað sama var galdandi fyri bygdarhúsið. Men nú virkar alt hetta aftur. Ein maður, ættaður úr Hesti, sum hevur leigað hylin og bygdarhúsið, hevur nú allan raksturin um hendi. Bæði hylur og hús verða leigað út til einstaklingar og feløg, og bygdarfólkið hevur brúksmøguleika ímóti einum lítlum gjaldi. 110</p>
<p>Í Hesti varð skotið upp at seta í verk eitt tiltak, sum skuldi hava til endamáls at savnabygdina um at fríðka um bygdarumhvørvið og endurskapa ein part av gomlu bygdarmyndini,m.a. at umvæla gomul hús, úthús, hjallar, grótgarðar, varðar o.s.fr. Fígging skal fáast til vega frá grunnum o.ø.</p>
<p>Samanhaldið og samljóðið í Hesti er sera gott, og gevur hesum lítla bygdarsam-felagnum styrki. Men samstundis kann hetta vera ein orsøk til, at tey eru so fáment. Tann sosiali kapitalurin, ið bygdin rúmar, skapar menniskju við hugflogi og andaligum sum handaligum førningi. Hetta ger, at tey søkja burtur frá bygdini at arbeiða og virka. Men tað kann hugsast, at hesi venda aftur eina ferð seinni í lívinum, og serliga um umstøðurnar fyri at virka í oynni vera bøttar.</p>
<p><em type="bold">Skúlamál </em>Í løtuni ganga fýra børn í 1.-7. flokki. Tey flestu fara til Havnar at ganga í framhaldsdeild, men tað kemur eisini fyri, at børn fara í aðra bygd í framhaldsdeild. Tað er avgerandi neyðugt, at møguleiki er fyri framhaldsdeild í Hesti, soleiðis at børnini ikki noyðast so ung av oynni. Tað er eisini neyðugt við kvøldskúlaundirvísing, og at hon verður lagað til viðurskiftini í smáu bygdunum, eitt nú viðvíkjandi krøvunum um luttakaratal. Tað kundi m.a. verið undirvíst í ferðavinnu, enskum máli v.m. Somuleiðis eigur frítíðarskúli eisini at vera í oynni. </p>
<p><em type="bold">Heilsumál </em>2. Partur - Hestur 111 </p>
<p>Talvan vísir, at umstøðurnar eru betri í Hesti enn í fleiri av hinum smáu oyggjunum. Tann stutta fjarstøðan til meginøkið ger, at tað er lættari at fáa hendur á teimum tænastum, ið verða bodnar út.</p>
<p>Hests kommuna hevur gott samstarv við Havnar kommunu á fleiri økjum. M.a. havahestfólk frítt læknaval og kunnu fara til Havnar í læknaørindum. Heimarøktin er samskipað við Havnina, eins og eitt ávíst tal av plássum eru á røktar og umlættingarstovnunum. Sum heild eru tey, sum búgva í Hesti nøgd við heilsutænasturnar.</p>
<p><em type="bold">Bústaðarviðurskifti </em>Í Hesti standa fleiri hús tóm. Nøkur verða útleigað, meðan onnur eru frítíðaríbúðir. Tað verður ikki mett sum nakar trupulleiki at fáa íbúð, um onkur ynskir at flyta til oynna, men tað er tó semja um, at tey, sum eiga frítíðaríbúðir, eiga at gjalda eitt ávíst gjald til kommununa fyri tænastur, ið bygdin veitir og møguliga fyri eitt eftirlit við húsunum í vetrarhálvuni. </p>
<p><em type="bold">Jarðarviðurskiftini </em>Í Hestoynni eru tveir hagapartar. Uttara helvt, ið er 9 merkur ogn, og innara helvt, sum er 7 merkur kongsjørð og 2 merkur ogn. </p>
<p>Sum sæst á kortinum, so er jørðin ógvuliga sundurpettað,men hinvegin er ikki sonógv uttanbíggjarjørð. Ikki alt grasið verður sligið, m.a. tí tað er so trupult at fáast við tey allar minstu jarðarpettini, og tí fara bøndurnir heldur eftir teimum størru stykkjunum, sum eru arbeiðsligari. 112</p>
<p><em type="bold">Hestur </em>2. Partur - Hestur 113 </p>
<p><em type="bold">Hestur-framhald og Halur </em>2. Partur - Hestur 114 115 </p>
<p><em type="bold">Nólsoy </em></p>
<p>Stødd:10.28 Km2</p>
<p>Bygdir:</p>
<p>Nólsoy</p>
<p>Fólkatal:262</p>
<p><em type="bold">Fólkatalið býtt á kyn og aldursbólkar </em></p>
<p>Í mun til aðrar útoyggjar er fólkatalið í Nólsoynni stórt og væl býtt bæði í aldursbólkar og kyn. Í so máta kann Nólsoyggin als ikki sammetast við hinar útoyggjarnar.</p>
<p>Fleiri ung enn gomul erubúsitandi á oynni, og eru tað hesi ungu, ið eru grundarlagið undir framhaldandi búseting í Nólsoy. Saman um tikið er Nólsoyggin væl fyri, tá ið tað kemur til búseting. Men hóast hesa positivu støðu, er tað ein tíðilig yvirvág av mannfólki.</p>
<p><em type="bold">Undirstøðukervið </em></p>
<p><em type="bold">Samferðslan </em>Ritan er bygd í 1971 og kann taka 75/100 ferðafólk og tveir bilar. Siglingartíðin er 20 min. millum Havnina og Nólsoyar. Í Nólsoy varð sagt, at Ritan er vorðin ótíðarhóskandi, og tørvur er á einum nýggjum skipið men sambært samferðsluætlanini hjá vinnumálastýrinum kann Ritan, eftir at ljósmotorarnir eru skiftir út, og skrokkurin sandblástur, røkja hesa farleið í nógv ár afturat. Ritan lýkur øll verandi trygdarkrøv og er av sjóbestu skipum. </p>
<p>Tey, sum arbeiða í Havn, nýta Rituna dagliga. Av hesum eru tað fleiri, ið kunduhugsað sær, at ferðasambandið var meira tíðum. Sagt verður, at ferðasambandið ikki er lagað til arbeiðstíðirnar hjá fólki, antin er tíðin ov knøpp ella er ov leingi at bíða til báturin fer. Tað er eisini tørvur á, at Ritan siglir ein kvøldartúr; sum nú er, so er seinasti túrur av Havnini kl. 18.</p>
<p><em type="bold">Farmaflutningur </em>Afturat farmarutuni hjá Rituni, ið er fýra dagar um vikuna kl. 15, siglir Tróndur eykatúr av Gomlurætt til Nólsoyar við farmi, tá ið tørvur er, og veðurlíkindini eru til vildar. Her skal avtala gerast við skiparan á Tróndi í hvørjum einstakum føri. 116 </p>
<p>Tá ið Ritan lossar, fer kranin yvir høvdið á ferðafólkunum, ið stendur á bryggjuni, oghetta er sera ótrygt og eigur at verða broytt sum skjótast, varð borið fram á oyggjafundinum í bygdini.</p>
<p><em type="bold">Atløguviðurskifti </em>Bryggjan í Nólsoy treingir til ábøtur. Fólk verða vát av brimi um veturin. Bygdarráðið hevur seinastu árini arbeitt við einari ætlan um at byggja eitt grótkast, sum hevðið gjørt atløguviðurskiftini trygg, men hetta er ein íløga uppá 4 mió.kr. Tað vil siga, at talan er um íløgur í fýra ár, tí íløgukarmurin hjá Nólsoy er um ein mió. kr. um árið. </p>
<p><em type="bold">Undirstøðukervið annars </em>Nólsoyggin er bundin í meginøkið við sjókaðali, og tí eru streymviðurskiftini eins góð og inni á meginøkinum. Viðvíkjandi olju eru viðurskiftini eisini góð, tí oljuavgreiðsla er í oynni og oljan verður koyrd út til kundan. Í Nólsoy verður postur borin út fimm dagar um vikuna, eins og á meginøkinum. Fjarskiftið er somuleiðis vælvirkandi. </p>
<p><em type="bold">Vinnulívið </em></p>
<p>Sum myndin lýsir, eigur privat rikna virksemið uml. 37 % av samlaða vinnuvirkseminum, harav eigur sjóvinnan størsta partin. Sjóvinnan fevnir í hesum føri um seks sjálvstøðugar útróðrarmenn og 15 fólk, ið starvast í sjóvinnuni annars. Landbúnaðurin er bert smávegis, uml. trý størv í alt. Afturat hesum er ein smolt- støð, handil, matstova, oljuumsiting og nakað av ferðavinnu.</p>
<p>Tey almennu størvini fevna um lær-arastørv, heimahjálp, heimasjúkrasystir,vitapassara, strandferðslu og postútbering. Sum sæst á myndini so fáa 48% sína høvuðsinntøku á meginøkinum og ferðast ímillum.</p>
<p><em type="bold">Vinnuligu umstøðurnar </em>Tað er partvíst tann stutta farleiðin til Havnar, ið ger, at umstøðurnar eru góðar at arbeiða har, men orsøkin er eisini tað ógvuliga avmarkaða vinnuvirksemið, sum er í oynni í løtuni. </p>
<p>Hetta er ikki bara gott fyri oynna. Sambært oyggjafundinum í Nólsoy og øðrumfrágreiðingum frá bygdarfólki, er tað sera óheppið og oyðileggjandi fyri trivnaðin, at vinnuligu umstøðurnar eru so vánaligar á staðnum, og hetta førir við sær, at bygdin í nógvar mátar er við at verða afturútsigld í mun til aðrar bygdir á somu stødd. 117</p>
<p><em type="bold">Landbúnaðurin </em>Niðanfyri sæst hvat nólsoyingar fáa burturúr jarðarbrúkinum. </p>
<p>Skurður:uml. 550 seyðir</p>
<p>Mjólkarframleiðsla:uml. 20.000 l um árið</p>
<p>Framleiðsla av neytakjøti: lítið og einki Onnur avgrøði til sølu:</p>
<p>Grønmeti í stórframleiðsu (enn á royndarstøði)</p>
<p>Flogfenaður:bert til húsbrúk</p>
<p>Fuglaveiða:</p>
<p>Nógvur lundi og nógvur náti verður veiddur. Virðið er ilt at meta um, men tað er lutfalsliga stórt.</p>
<p>Undan seinasta aldarskiftið hevði landbúnaðurin ein týðandi leiklut saman við fiskivinnu og handverki í Nólsoy.</p>
<p>Handilin við landbúnaðarvørum var týðandi fyri oynna heilt fram til 1960´ini. Talanvar bæði um korn, eplir, mjólk, kjøt og ull. Í 1960 vóru uml. 12 størri jarðarognir og nógvar smærri.</p>
<p>Eftir 1960, tá ið inntøkan frá fiskivinninuni var vorðin trygg og munagóð, og peningur,heldur enn vørur frá landbúnaðinum, gjørdist grundarlagið undir húsarhaldinum, minkaði virksemið innan landbúnaðin nógv. Munurin ímillum inntøkuna av landbúnaði og av fiskivinnu gjørdist eisini alsamt størri, og tað gjørdist torført at fáa arbeiðsorku til landbúnaðin. Tað yngra ættarliðið valdi sum frá leið ikki landbúnað sum livibreyð.</p>
<p>Í dag er landbúnaðurin í oynni fyri tað mesta seyðahald, men nakað av mjólkar-framleiðslu er eisini. Nevnast skal tó ein áhugaverd roynd at framleiða <span type="quote">”kinakál”</span> í Nólsoy. Ein festari setti 8000 kinakál niður várið 2000, og hetta vísti seg at vaksa ógvuliga væl. Kinakálini vóru stór, føst og vælsmakkandi, og slapp framleiðarin av við alla framleiðsluna. Sum skilst er ætlanin at økja um framleiðsluna í ár (2001) og møguliga royna okkurt annað grønmeti eisini. Planturnar til hesa royndina koma úr Íslandi, og nú hevur viðkomandi keypt vakstrarhús, so talan er um spennandi royndir.</p>
<p><em type="bold">Fiskivinnan </em>Sum nevnt hevur fiskivinna í mong ár verið høvuðsvinnuvirksemið í Nólsoy. Talan hevur bæði verið um fiskiskap undir Føroyum og á fjarleiðum. Nólsoyggin hevur í mun til fleiri av hinum smáu oyggjunum havt landafrøðiligan fyrimun við tað, at umstøður hava verið fyri havn til útróðrarbátarnar. </p>
<p>Flakavirkið, sum kom í oynna í 70´unum, gjørdist arbeiðspláss hjá bæði kvinnum ogmonnum. Hesir fjølbroyttu vinnumøguleikar høvdu við sær eina støðuga búseting í mong ár. Tá ið fiskavirkið kom í kreppu og varð stongt í miðskeiðis í 1980´unum, minkaði fólkatalið við meira enn 100 fólkum. Hetta vísir tann alstóra týdningin hetta vinnuvirksemið hevði fyri bygdina. 118</p>
<p>Eitt tíðarskeið róðu einir 10-12 bátar út úr Nólsoy, men í dag er talið bert fimm. Eitttíðarskeið var torført at sleppa av við fiskin í Nólsoy, og tí fóru fleiri av útróðrarmonnunum at arbeiða á flakavirkinum, tá ið tað kom. Onkur vil eisini vera við, at tær broyttu fortreytirnar fyri útróðrinum, m.a. fiskidagar og onnur krøv, hava gjørt tað torførari at reka útróður frá smáplássunum.</p>
<p>Fyri kortum var eitt virki stovnað, ið hagreiðir alifisk. Enn er ikki talan um stórtvirksemi, men tað hevur stóran týdning fyri oynna, við tað at hetta skapar annað, avleitt virksemi.</p>
<p><em type="bold">Handverk </em>Í Nólsoy er eitt heimavirkisfelag, ið ger lutir til m.a. ferðavinnuna. Men hetta virksemið hevur tó ikki verið støðugt tey seinnu árini. </p>
<p><em type="bold">Ferðavinna </em>Ein kunningarstøð virkaði í 2-3 ár, men so hendi tað, at húsini, har kunningarstøðin helt til, vóru seld, og hetta hevði við sær, at skipaða ferðavinnuarbeiðið datt niðurfyri. Fitt av ferðafólki kemur tó til oynna um summarið, so her eru góðir møguleikar fyri inntøkugevandi virksemi. </p>
<p><em type="bold">Vinna samanumtikið </em>Vinnumynstrið í Nólsoy er í dag týðiliga merkt av tørvinum á, at hava arbeiði á meginøkinum. Hóast fólkatalið aftur er í vøkstri og fleiri flyta til Nólsoyar, eitt nú undan høgu húsaprísunum í Havn, so er neyðugt at skapa umstøður fyri, at vinnan í oynni aftur kann mennast. Uttan vinnumøguleikar á staðnum er framtíðin ikki trygg; her verður mest hugsað um at ungdómurin hevur okkurt virksemi at koma aftur til eftir lokna útbúgving. </p>
<p><em type="bold">Kommunal viðurskifti </em></p>
<p><em type="bold">Fíggjarstøða </em>Eingin roknskapur er tøkur fyri 1998, men tað verður upplýst, at fíggjarstøðan hjá Nólsoyar kommunu er góð. Langtíðarlánini eru komin niður um 300.000 kr. Kommunan eigur um 1,3 mió.kr. á bók. Somuleiðis hevur kommunan eina tilsøgn frá peningastovni um lán til ætlaða grótkastið. Fíggjarætlanin hjá kommununi liggur um 3,8 mió kr. fyri 2001. </p>
<p><em type="bold">Mentan og frítíð </em>Í mun til hinar smáu oyggjarnar er virksemið nógv og fjøltáttað. Talan er bæði um bygdarhús og bygdarfelag. Frítíðarvirksemi er fyri ung og tilkomin, meðan tiltøk fyri eldri vanta, burtursæð frá <span type="quote">”rekatrænum”</span>, har eldri menn hittast til prát. 2. Partur - Nólsoy 119 </p>
<p>Talvan lýsir felagsvirksemið í Nólsoy</p>
<p>Virksemið, ið talan er um, er m.a. sjónleikur, orkestur, harmonikulið, sangkór, fólkadansur, dansifelag, fráhaldsfelag, bjargingarfelag, vinarbýarfelag, ítróttarfelag, borðtennis, kappróður, aerobic, telduskeið og onnur kvøldskúlaundirvísing. Somuleiðis er svimjihylur í oynni.</p>
<p><em type="bold">Skúlamál </em>Skúlin í Nólsoy hevur í fleiri ár verið tiltikin fyri bæði alternativar undirvísingarhættir og slóðbrótandi arbeiði innan skúlagátt. Kommunan hevur stuðlað skúlanum væl, og saman um tikið man hann vera ein av best virkandi skúlum í landinum. Skúlin hevur 8. og 9. flokk. </p>
<p><em type="bold">Barnaansing </em>Í Nólsoy er ein dagstovnur, ið hevur rúm fyri 15-20 børnum. Hann byrjaði virksemið í 1999. Ansingin byrjaði sum ein roynd, tí fleiri foreldur arbeiddu í Havn og høvdu ógvuliga trupult við at fáa børnini ansað. Nú er henda ansingin komin í fasta legu. </p>
<p><em type="bold">Heilsumál </em>Sum talvan vísir, er ein føst skipan, sum tryggjar, at heilsusystir, skúlaheilsusystir og kommunulækni koma til oynna. Skipanin við kommunulæknanum virkar sera illa, serliga um summarið. </p>
<p>Eldrarøktin er í tøttum samstarvi við Tórshavnarøkið. Viðvíkjandi heimsjúkrarøkt ertað ein trupulleiki, at sjúkrasystirin, sum býr í Nólsoy, arbeiðir fýra dagar í Tórshavn og ein í Nólsoy. Av tí at hon er einsamøll sjúkrasystir í oynni, verður arbeiðsbyrðan størri enn tann, hon verður lønt fyri. Vóru tvær, bar til at býta ábyrgdina og at hava eina vaktarskipan. 120</p>
<p>Talvan vísir almennar heilsustænastur í Nólsoy</p>
<p>Í sambandi við sjúkraflutning er skipanin tann, at Ritan røkir henda flutning í síni arbeiðstíð, meðan Pressarin røkir skipanina uttan fyri siglingartíð hjá Rituni.</p>
<p>Samanumtikið eru umstøðurnar innan mentan, frítíð, skúla og heilsu betri í Nólsoysamanborið við hinar smáu oyggjarnar. Sum heild er trivnaðurin góður í bygdini, serliga ímillum børnini og tey ungu. Trupulleikin av, at tey ungu heldur fara til Havnar at søkja sær undirhald, er ikki so stórur,, sum hugsandi kundi verið við teirri stuttu fjarstøðuni til Havnar.</p>
<p>Sambært bygdarfólkinum hevur Nólsoyggin ein trivnaðartrupulleika, tá talan er umtey tilkomnu. Hesin trupulleiki kemur til sjóndar í einari ovurnýtslu av alkoholi. Hesin trupulleiki er ikki lættur at koma til lívs, og mett verður at hann hevur grundarlag í vinnubygnaðinum og tí vantandi innihaldinum í gerandisdegnum hjá pørtum av fólkinum. Ein skipaður trivnaðarpolitikkur fyri oynna kundi partvíst bøtt um henda trupulleikan.</p>
<p><em type="bold">Jarðarviðurskiftini </em>Á kortunum aftanfyri eru jarðarviðurskiftini í Nólsoy lýst. Kortið vísir, at uttanbíggjarjørðin ikki er so nógv, men sum alla aðrastaðni er jørðin smábýtt. 2. Partur - Nólsoy 121 </p>
<p><em type="bold">Nólsoy </em>2. Partur - Nólsoy 122 </p>
<p><em type="bold">Nólsoy - Tjørnunes </em>2. Partur - Nólsoy 123 </p>
<p><em type="bold">Stóra Dímun og Koltur </em></p>
<p><em type="bold">Stóra Dímun </em></p>
<p>Stødd:2.65 Km2</p>
<p>Bygdir:</p>
<p>Dímun</p>
<p>Fólkatal:7</p>
<p><em type="bold">Fólkatalið býtt í kyn og aldursbólkar </em></p>
<p>Myndin vísir, at fólkatalið á Stóru Dímun bert telur 7 íbúgvar. Ein familja er búsitandi í oynni, og soleiðis hevur verið í nógv ár.</p>
<p><em type="bold">Undirstøðukervið </em></p>
<p><em type="bold">Samferðslan </em>Samferðslan og samskiftið eru lívæðrin hjá oynni, og tískil er tað eins og alla aðrastaðni neyðugt, at hesi viðurskiftini eru í lagi alt árið. </p>
<p>Tyrlan røkir alla samferðslu til oynna, bæði ferðafólka-, sjúkra- og farmaflutning.</p>
<p>Hon flýgur tríggjar dagar um vikuna: mikudag, fríggjadag og sunnudag. Av tí at bert ein tyrla er tøk, er einki samband til oynna fleiri vikur um árið, tá ið tyrlan er til eftirlit ella til umvælingar. Hesi slit í sambandinum til meginøkið skapa ikki bert ótryggleika hjá íbúgvunum, men kunnu m.a. um heystið viðføra, at úrdráttir frá slaktinum, kjøt o.a., ikki kann fara av oynni til keypara á meginøkinum.</p>
<p>Fyrr var møguligt at fáa tyrluna hjá sjóverjuni at flúgva, tá ið føroyska tyrlan ikki vartøk, men hesin møguleiki er ikki til staðar longur. Búfólkini hava onga grundgeving fingið fyri hesari broyting.</p>
<p>Sambært krøvum frá loftferðslumyndugleikunum skulu ábøtur gerast á tyrlupallin í</p>
<p>Dímun. Vónandi verður farið undir hetta arbeiðið í ár (2001). Tað eru eingi ljós á pallinum, og sambært avvarðandi myndugleikum er tað ikki ætlanin at seta ljós upp. Um veturin, tá ið dagarnir eru stuttir, skapar tað ótryggleika, at eingi ljós eru. 124</p>
<p><em type="bold">Fjarskifti </em>Fjarskiftissambandið við Stóru Dímun er vánaligt. Telefonsambandið er nøkulunda nøktandi, men tað ber ikki til at hava internetsamband við oynna. Hetta er ógvuliga óheppið, og tað er neyðugt at bøta hesi viðurskifti alt fyri eitt. </p>
<p><em type="bold">Undirstøðukervið annars </em>SEV hevur eitt motororkuverk í oynni, sum bóndin sjálvur ansar eftir. SEV leggur upp til at orkuverkið bert koyrir, tá fólk er í oynni. Hjálpimotorur varð settur upp í heyst, men av tí at hann ikki startar av sær sjálvum, er tað neyðugt, at onkur altíð er á oynni at starta motorin , um hann skuldið steðgað. Frystigoymslan er bundin at streymveitingini, og tí er vandi fyri at matvørurnar fara fyri skeytið, um motorurin steðgar. Hetta ger, at tað ongantíð ber til, at øll familjan fer av oynni samstundis, tí ein má altíð vera eftir at ansa motorinum.Oljan kemur til oynna í tunnum einar 2-3 ferðir um árið, og er tað festarin, ið bíleggur oljuna eftir tørvi. Somuleiðis hevur festarin ábyrgdina av, at fáa tómu tunnurnar av aftur oynni. Eins og allur annar farmur verður oljan flutt við tyrlu. </p>
<p><em type="bold">Vinnulívið </em>Dímun er eitt festi, ið er fulltíðarstarv hjá festaranum. Seyðurin er høvuðsgrundarlagið afturat einum ískoyti frá fuglaveiðu. Tey parttíðarstørv, ið eru í oynni, eru m.a. at passa elverkið hjá SEV og at avgreiða tyrluna. </p>
<p>Tær náttúruskaptu fortreytirnar avmarka vinnumøguleikarnar i Dímun, og tann, sum skal liva í Dímun, skal duga at liva av oynni – burturav!</p>
<p>Oyggin kann uppihalda einari familju,tá ið talan er um landbúnað. Men umstøður fyri fjararbeiði eru góðar, treytað av at fjarskiftið fæst at virka á oynni.</p>
<p>Jarðarbrúkið í St. Dímun gevur uml.</p>
<p>Skurður:350 seyðir</p>
<p>Mjólkarframleiðsla:0</p>
<p>Framleiðsla av neytakjøti: 0 Onnur avgrøði til sølu:0</p>
<p>Flogfenaður:0</p>
<p>Fuglaveiða:uml. 20 - 50.000 lundar 125</p>
<p>Nakað av ferðavinnu er í Dímun. M.a. verður skipað fyri útferðum til oynna við Norðlýsinum. Nøkur ferðafólk nýta høvið at vitja oynna, tá ið tyrlan flýgur Tórshavn-Dímun-Froðba, tí tá ber til at steðga í Dímun ein tíma.</p>
<p>Umstøðurnar fyri ferðavinnu við stórum ferðafólkatalið eru ikki góðar. Lendingin erilla farin og er heldur ikki egnað at taka ímóti nógvum fólki. Hartil slítur tað nógv uppá oynna, tá ið nógv fólk kemur í senn. Vandin fyri at gerast veðurfastur er stórur, tá ið mjørki legst um oyggjarnar. Skal verða talan um ferðavinnu, verður bert talan um ferðapakkar, har luttakarnir eru fáir í tali - sokallað <span type="quote" xml:lang="dan">“eksklusiv”</span> ferðavinna.</p>
<p><em type="bold">Kommunal viðurskifti </em></p>
<p><em type="bold">Fíggjarstøðan </em>Dímun og Skúvoy eru saman í Skúvoyar kommunu og ber tað í sær, at Dímun ikki hevur nakran sjálvstøðugan kommunuroknskap. Møguleiki er tískil ikki fyri at gera eina meting av fíggjarstøðuni hjá oynni. Í Dímun eru tey nøgd við tað samstarv, sum hevur verið og er við Skúvoyar kommunu. Íløgur og ábøtur í Dímun eru bundnar av fíggjarstøðuni hjá Skúvoyar kommunu, og kann tað til tíðir vera avmarkað við fíggjarorkuni. </p>
<p><em type="bold">Mentan og frítíð </em>Fyri 30-40 árum síðan búðu eini 10 fólk á oynni. Tá var bæði lærari og arbeiðsgenta afturat húsfólkinum. Trivnaðurin var góður á staðnum. Tíðirnar eru broyttar, og tað krevst nógv meira í dag enn fyrr. Tað krevur bæði vilja og áhuga at búgva á einari so avbyrgdari oyggj. Gerandisdagurin og liviumstøðurnar er so nógv øðrvísi enn á størru oyggjunum. </p>
<p>Útoyggjanevndin metir, at tað hevur stóran týdning fyri Føroyar, at Dímun, eins oghinar smáu oyggjarnar, framhaldandi verður búsettar, og tí skulu viðurskifti, ið kunnu tryggja trivnað og góðar umstøður raðfestast høgt. Eisini tiltøk innan mentan og frítíð skulu mennast. 126</p>
<p><em type="bold">Skúlamál </em>Í løtuni ganga tvey børn úr Stóru Dímun í framhaldsdeild í Havn. Børnini úr Dímun hava gingið í barnaskúla í oynni, og eru farin av oynni í framhaldsdeild. </p>
<p><em type="bold">Heilsumál </em>At búgva á smáoyggj krevur góða heilsu, og Dímun er ikki nakað undantak. Ferðasambandið er eisini einasta trygd fyri, at fólkið kann gera nýtslu av heilsutænastunum á meginøkinum, og somuleiðis er trygdin fyri skjótari hjálp bundin at tyrluflutningi. Ein heilivágsgoymsla er í oynni, men eingin frálæra er í nýtslu av hesum heilivági, heldur ikki er nøkur skipað frálæra í 1. hjálp. </p>
<p><em type="bold">Jarðarviðurskiftini </em>Niðanfyri eru jarðarviðurskiftini í Stóru Dímun lýst. Grøni liturin ber boð um, at bóndin í Dímun ikki noyðist at skipa sítt virksemi við atliti til ein hóp av øðrum eigarum. 2. Partur - Stóra Dímun 127 </p>
<p><em type="bold">St. Dímun </em>2. Partur - Stóra Dímun 128 129 </p>
<p><em type="bold">Koltur </em></p>
<p>Stødd:2.45 Km2</p>
<p>Bygdir:</p>
<p>Koltur</p>
<p>Fólkatal:2</p>
<p><em type="bold">Undirstøðukervið </em>Undirstøðukevið í Kolti kann greinast í fimm: 1. Atløgubryggja við bátahyli og drátti. 2: Bygdarvegur. 3. Tyrlupallur. 4. Byggibúning við tilknýti til bygdarvegin. 5. Telesamskifti. </p>
<p>Tað ber ikki til at hava bát, sum umstøðurnar eru. Atkomuplássið er ikki forsvarligthjá ferðafólki, og øll vøra, sum kemur sjóvegis, má berast niðan á bakkan. Verður hylurin reinsaður, kann bátur liggja har undir vanligum umstøðum. Ábøtur mugu gerast á dráttin, og vegur gerast, ið knýtir lendingina til bygdarvegin. Uppskot um alt hetta er at finna í <span type="quote">”Koltursvisiónini”</span>, sum er eitt álit, gjørt av Kunstakademiets Arkitektskole 1996, samstundis sum tað eisini er grundarlagið undir menning av vinnuni í oynni.</p>
<p>Bygdarvegurin er illa nýtiligur og má setast í stand. Eingin tyrlupallur er gjørdur í</p>
<p>Koltri. Tyrlan lendir, sum nú er, á slættanum á Brunanum, har eitt øki er avmerkt, ein trygdarkassi er uppsettur og nú eisini ein vindposi. Einki vegasamband er til lendingarstaðið. Hendan skipan er bert fyribils góðkend. Sambært varðveitingarskipan fyri Koltur kann tyrlupallur ikki gerast á hesum staði, men í Koltursvisiónini er víst til hóskandi loysn. Bygdin hevur átrokandi tørv á hølum, m.a. til útgerð. Vegna tær serstøku umstøður, ið eru av teimum antikvarisku virðunum í Koltri, eigur ikki at verða bygt innangarðs. Í <span type="quote">”Koltursvisiónini”</span> er víst á nýtt øki, sum má gerast byggibúgvið og knýtast í bygdavegin.</p>
<p>Telesambandið til oynna er als ikki nøktandi. Sambandið er loftvegis, og hetta ger taðsera avmarkað. Nú GSM-samband er komið til Føroya eigur tað at verða útbygt soleiðis, at tær smáu oyggjarnar, ið ikki hava fastnet, kunnu nýta hetta samband við fullari styrki. Hóast avmarkingar er GSM ein loysn, ið kann nýtast til telduflutning (internet). Besta loysnin til internet fyri Koltur er sama loysn, sum Svínoy hevur, í teirra føri ein tráðleysar ISDN-skipan ímillum Velbastað og Koltur.</p>
<p>Elverkið hjá SEV nýtir dieselolju sum orku. Ein avtala er við Shell og Tyrludeildinaum at fáa oljuna í tunnum sum <span type="quote" xml:lang="dan">”sling”</span> uml. fýra ferðir árliga. Húsarhaldið, sum í løtuni er í oynni, hevur loyvi at keypa olju til privatnýtslu frá SEV. Tær tómu tunnurnar verða sendar retur, samstundis sum nýggjar koma. Shell tekur sær av burturbeiningini av tunnunum. Oljutangin hjá SEV tekur 4000 litrar.</p>
<p>Almenna flutningssambandið er tyrlan. Tyrlan flýgur mikudag og fríggjadag, og tákemur posturin við. Somuleiðis flýgur hon sunnudag, um fólk er. Tyrlan er góð og lagalig, siga tey á oynni, men hóast hetta er ferðasambandið ikki nøktandi. Tey kunnu ikki ferðast til Havnar og heimaftur sama dag. Tað hevði bøtt nógv um støðuna, um tyrlan kundi flogið oftari, serstakliga á sumri.</p>
<p>Búfólkini hava gjørt avtalu við Strandferðsluna um, at Ritan siglir við vøru og 130 ferðafólki eftir avtalu. Somuleiðis er samband við Kirkjubø og Hest, har siglt verður av og á við vøru og ferðafólki.</p>
<p><em type="bold">Vinnulívið </em>Jørðin í Koltri er landsjørð. Øll oyggin varð í áttatiárunum løgd saman til ein festigarð, ið er 17 merkur. Oyggin ber 160 áseyðir umframt nøkur neyt. Garðurin er illa fyri við bygningum. </p>
<p>Undirstøðukervið á oynni er í ringum standi og als ikki nøktandi. Hjúnini, ið rekagarðin, arbeiða bæði á garðinum, men av tí at garðurin í løtuni ikki gevur nøktandi inntøku, selja tey nakað av kunningartøkni ímeðan garðurin er undir uppbygging. Hetta krevur nakað av ferðing aftur og fram til fastlandið.</p>
<p>Á oynni eru eisini tvey parttíðarstørv. At røkja elverkið og taka ímóti tyrluni, tá iðlent verður mikudag, fríggjadag og sunnudag, og at taka ímóti <span type="quote" xml:lang="dan">”sling”</span>.</p>
<p>Vinnuliga útgangsstøðið er ein trýstreingjað vinna. Verandi seyðahald og betring av tí; ein formur fyri neytahaldi (beiti og bønýtsla); og ferðavinna (serstøk ætlan) og annað smávegis lønt arbeiði. Dentur varð lagdur á at reka hesar vinnugreinar í samljóði við umhvørvið og við hvørja aðra á ein hátt, ið ger Koltur til eitt áhugavert pláss at koma hjá ferðafólki.</p>
<p>Virksemið í landbúnaðinum er í løtuniseyðahald og sláturneytahald, men tað tekur tíð at menna hesa vinnu, og enn vanta tær neyðugu umstøðurnar.</p>
<p>Jarðarbrúkið gevur uml:</p>
<p>Skurður:uml. 120</p>
<p>Mjólkarframleiðsla: Framleiðsla av neytakjøti: Eingin Onnur avgrøði til sølu:</p>
<p>Útineyt undir uppbygging. Fyrsta slakt væntandi ár 2002</p>
<p>Flogfenaður: Fuglaveiða:</p>
<p>Sum er, bert smávegis til privata nýtslu.</p>
<p>Ferðavinnan virkar ikki eftir ætlan, serstakliga tí neyðugu fortreytirnar ikki eru tilstaðar enn.</p>
<p>Kolturs-fólkini eru fult greið yvir, at ein grundleggjandi uppbygging tekur tíð, mentey hava enn góðar vónir um at røkka á mál. Við tí ágrýtni, ið búfólkini sýna, eigur at 131 bera til at fáa lívsgrundarlag fyri nøkrum fólkum í Kolturi, um so verður, at politiski setningurin um økis- og útjaðaramenning verður náddur.</p>
<p><em type="bold">Koltursvisiónin </em>Hetta er ein sera umfatandi, nágreinilig og ítøkilig ætlan um eina endurreisn av oynni. Til tess at føra hesa ætlan út í lívið, krevst samstarv og nýhugsan eins og álit millum myndugleikar og íbúgvarnar. Tað er ein sannroynd og eisini ført fram á flestu oyggjafundunum á vári 2000, at tað tykist vera langt ímillum tað, sum íbúgvarnir meta tørvur er á og teirra ætlanir um loysnir og so tað, ið almennu stovnarnir á meginøkinum meta um hesi somu viðurskifti. Hetta merkja tey, ið búgva í Kolturi, eisini. Í staðin fyri at fara inn í eitt opið og gevandi samstarv leggja stovnarnir fleiri bond á herðarnar á teimum búsettu. <span type="quote">”Koltursvisiónin”</span> er eitt tiltak til frama fyri alt landið og ikki minst fyri komandi ættarlið. Tí er tað ein skylda hjá okkum ikki at lata hesa ætlan doyggja undir bygnaðum og óumhugsaðum skrivstovuveldi, stirvnum skipanum og reglugerðum og vantandi samstarvi ímillum ymiskar stovnar. </p>
<p><em type="bold">Kommunal viðurskifti </em></p>
<p><em type="bold">Fíggjarstøðan </em>Koltur hoyrir til Hests kommunu, og tí er tískil er eingin serstakur roknskapur fyri Koltur. Møguleiki er tískil ikki at lýsa fíggjarstøðuna hjá Koltri. </p>
<p><em type="bold">Mentan og frítíð </em>Av tí at oyggin er so fáment, er ikki talan um mentanar- og frítíðarvirksemi í sama mun sum á størri oyggjum, men tað eigur at takast hædd fyri hesum umstøðunum eisini her. 2. Partur - Stóra Dímun 132 </p>
<p><em type="bold">Skúlamál </em>Eingi skúlabørn eru í løtuni í Koltri. </p>
<p><em type="bold">Heilsumál Talvan lýsir tær heilsutænastur sum virka í økinum: </em></p>
<p>Tryggleikin í Koltri er bundin at sjálvhjálp og einum góðum flutningssambandi. Í oynni er ein heilivágsgoymsla til dýr og menniskju, men eingin børa er til fólkaflutning. Eingin vegur er til tyrlupallin og eingi ljós eru við pallin.</p>
<p>Tað er eingin frálæra í fyrstuhjálp fyri teimum sum búgva á staðnum, heldur ikkifrálæra í, hvussu heilivágurin skal brúkast o.tíl.</p>
<p>Tey, sum búgva á staðnum, noyðast at duga fyrstuhjálp, at finna rætta heilivágin íheilivággoymsluni, geva sproytu, leggja fólk forsvarliga á børu, sum skal heysast upp í tyrluna. Tað er eingin trygd fyri, at fólkið, ið býr á staðnum, verðuliga dugir alt hetta. Tað eru eingi skeið ella hjálparroyndir fyri fólk, ið býr á teimum smáu oyggjunum.</p>
<p><em type="bold">Jarðarviðurskiftini </em>Á kortunum niðanfyri eru jarðarviðurskiftini í Koltri lýst. Í Koltri er sum kortið vísir eingin uttanbíggjarjørð. 2. Partur - Stóra Dímun 133 </p>
<p><em type="bold">Koltur </em>2. Partur - Stóra Dímun 134 135 </p>
<p><em type="bold">Gásadalur </em></p>
<p>Stødd: Bygdir:</p>
<p>Gásadalur</p>
<p>Fólkatal:12</p>
<p><em type="bold">Fólkatalið býtt í kyn og aldursbólkar </em></p>
<p>Myndin vísir, at íbúgvarnir nú eru so fáir í tali, at trupult verður at endurnýggja búsetingina. Eisini er bæði kyns- og aldursbýtið sera skeivt. Nógv tann størsti parturin av íbúgvunum eru mannfólk, eins og størsti parturin eru tilkomin og eldri. Neyðugt verður við tilflyting, um bygdin ikki skal avtoftast. Um veturin eru bert 6-8 fólk í bygdini.</p>
<p><em type="bold">Undirstøðukervið </em></p>
<p><em type="bold">Ferðasambandið </em>Tað er bert komandi við tyrlu ella til gongu til Gásadals. Tyrlan flýgur tríggjar dagar um vikuna: mikudag, fríggjadag og sunnudag. Tá ber til at koma aftur og fram sama dag. Tyrlan førir bæði ferðafólk og farm. Tyrlan er ógvuliga hent, og tyrlumanningin fær rós fyri sítt arbeiði, men fólkini kundu hugsað sær, at tey fingu ført síni sjónarmið fram, tá ferðaætlanin verður løgd. Farmaflutningurin fer sum nevnt fram við tyrluni, men SL kann eisini veita flutningstænastu tvær ferðir um árið við skipi, skuldi tað verið neyðugt at ført stóran farm. Men Gásadalsfólk hava ført farm til bygdina við at leiga bát úr Sørvági til Gásadals, tá veðurlíkindi hava verið til tað, og SL hevur í ávísum føri játtað at goldið leiguna fyri bátin. </p>
<p>Atløgumøguleikarnar eru vánaligir, og í løtuni er lendingin undir Reyða stíggi illafarin av brimi og av gróti, ið er rapað undan berginum. Av tí at grót m.a. er rapað niður har fólkið skal ganga, er neyðugt at ganga upp um stóra urð, um komast skal oman til atløgubryggjuna. Tað er eisini vandamikið at ganga upp á bakkan, tí veggurin har trappan er, er skrædnaður.</p>
<p>Tað hevur ongantíð verið almennur flutningur sjóvegis til Gásadals, og tí stóð</p>
<p>Gásadalur ikki í ferðaætlanini hjá SL, fyrr enn tyrlan fór at flúgva royndarflúgving í 1981.</p>
<p>At eingin sjóvegis samferðsla hevur verið, hevur m.a. borið í sær, at kostnaðurin fyriat koma aftur og fram til Gásadals við Tyrluni hevur verið 290 kr. og fyri tey fastbúgvandi 160 kr., meðan tað aðrastaðni hevur kostað 30 kr., t.d. millum Kalsoy og Klaksvík við 136 báti. Møguleiki er at ganga millum bygda, men tað eru ikki øll, ið kunnu tað; og bygdagøtan hevur heldur ikki verið røkt, og er tí ikki løtt at ganga á. Tað er eingin ivi um, at henda isolatiónin av Gásadali hevur verið atvoldin til, at so fá búgva har í dag. Nú tunnilsarbeiðið er byrjað og tunnilin, sum bíðað hevur verið eftir í 30 ár, gerst veruleiki, er tað sannlíkt, at fólkatalið fer at økjast aftur.</p>
<p><em type="bold">Undirstøðukervið annars </em>Postur kemur til Gásadals tríggjar ferðir um vikuna. Sjónvarp og útvarp komu til Gásadals í 1999 á Ólavsøku. Í byrjanini hoyrdist illa, men nú riggar væl. Nógv stríð hevur verið av at fáa hesi viðurskifti í lag. </p>
<p>Ein telefonkaðal er lagdur um fjallið, og telefonin riggar, men tað ber ikki til at brúkafartelefon enn. Gásadalur er íbundin meginøkið við vanligari háspenningslinju. Oljan kemur í tunnum við tyrluni.</p>
<p><em type="bold">Vinnulívið </em></p>
<p>Í Gásadali eru trý fólk, sum arbeiða við landbúnaði burturav, meðan tvey hava landbúnað sum parttíðarstarv, tí tey ikki búgva á staðnum. Tey almennu arbeiðsplássini eru innan postverk og tyrlutænastu.</p>
<p>Niðanfyri sæst hvat gásadalsfólk fáa burturúr jarðarbrúkinum.</p>
<p>Skurður:262</p>
<p>Mjólkarframleiðsla:bert til húsbrúk</p>
<p>Framleiðsla av neytakjøti: 10 slakt Onnur avgrøði til sølu:0</p>
<p>Flogfenaður:0</p>
<p>Fuglaveiða:0</p>
<p>Tað eru uml. 10 oksar í Víkum til sláturs, men seyðahald er høvuðsvirksemið ílandbúnaðinum. Tað er ógjørligt at røkja hagan og fjallgongu uttan hjálp aðrastaðni frá, og tí er eitt gott ferðasamband avgerandi fyri, at bygdini verður lív lagað. Lendið og 137 umhvørvið annars er upplagt til nýhugsan og menning innan landbúnað. Av øðrum vinnuvirksemi í Gásadali er ein smoltstøð í gerð, men tað arbeiðið er steðgað fyribils. Tað verður eisini møguligt at arbeiða í hinum bygdunum í oynni og framvegis búgva í Gásadali, tá tunnilin kemur.</p>
<p><em type="bold">Kommunal viðurskifti </em></p>
<p><em type="bold">Fíggjarstøðan </em>Gásadalur hoyrir til Bíggjar kommunu og tískil finst eingin serstøk fíggjarstøða fyri Gásadal. </p>
<p><em type="bold">Mentan og frítíð Mentan- og frítíðartilboð í Gásadali: </em></p>
<p>Sum talvan vísir, eru eingi skipað tiltøk innan mentan og undirhald. Úr Gásadali verður m.a. sagt:<span type="quote">”Vit vitja hvør annan, hjálpa hvørjum øðrum, samstarva væl, eru tó ikki altíð samd, men vit halda væl saman hóast alt”</span>.</p>
<p>Hetta vísir at tað sosiala lívið er grundað á tað, ið bygdarfólkið hevur skapt í gerandisdegi og halgu í bygdini. Tá ið tunnilin kemur, fáa Gásadalsfólk ágóða av teimum mentanarog frítíðartilboðum, sum eru í oynni annars. 138</p>
<p><em type="bold">Heilsumál Niðanfyri er ein talva, ið lýsir tey almennu heilsutilboð, ið røkka til Gásadals: </em></p>
<p>Myndin vísir, at tey, sum búgva í Gásadali, einans hava havt høvi at brúka tær heilsutænastur, sum eru í oynni við sjálvi at ganga um fjallið ella fara við tyrluni mikudag ella fríggjadag. Hesar umstøður fara at broytast munandi, tá koyrandi verður millum Gásadal og Bø.</p>
<p><em type="bold">Jarðarviðurskiftini </em>Á kortunum, á teimum næstu síðunum, eru jarðarviðurskiftini í Gásadali lýst. Sum sæst er jørðin sundurstykkjað og nógv er uttanbíggjað. Tá útskift varð fyri nøkrum árum síðani, varð dentur lagdur á at leggja uttanbíggjarjørðina saman. 2. Partur - Gásadalur 139 </p>
<p><em type="bold">Gásadalur </em>2. Partur - Gásadalur 140 </p>
<p><em type="bold">Gásadalur - Víkar </em>2. Partur - Gásadalur 141 <em type="bold">3. Partur </em></p>
<p><em type="bold">Tænastuveitingar og vinna </em></p>
<p>Við støði í arbeiðssetninginum hjá Útoyggjanevndini fara vit í hesum parti at greina tey felagsmál, sum mynda viðurskiftini á smáu oyggjunum í dag. Víst verður á ítøkiligar loysnir á fleiri viðurskiftum, ið nomið varð við í 2. parti, eins og uppskot vera sett fram um tiltøk, ið kunnu setast í verk.Lagt verður upp til eina viðgerð, ið byggir á trý sjónarhorn, býtt upp á henda hátt:4.1 Búskaparliga sjónarhornið 4.2 Mentanarliga sjónarhornið 4.3 Sosiala sjónarhornið</p>
<p>Hesi trý sjónarhornini, eru óloysiliga knýtt at hvørjum ørðum. Tað er ikki nøkur gongd leið at taka eitt øki burturúr og menna tað fram um nakað annað. Hetta var júst tað, sum hendi við m.ø. bygdamenningarpolitikkinum, ið miðvíst virkaði fyri at útbyggja undirstøðukervið, samstundis sum vantandi politikkur innan m.a. jarðarviðurskiftini, skúlaviðurskiftini, vinnulívsviðurskifti o.l. hevði við sær, at fólkið flutti av oyggjunum. Tað er neyðugt at fara til verka á øllum økjum og skipa ein arbeiðshátt, sum megnar at taka fevna um øll trý sjónarhornini; hettar eisini tað, sum útoyggjanevndin m.a. hevur lagt upp til við verkætlanini <em type="italic">Bygdin </em>. </p>
<p>Grundgevingar og uppskot byggja í stóran mun á viðurskiftini, ið lýst vórðu í 2.parti, afturat kunning og viðmerkingum frá stovnum, ið umsita hvørt einstakt øki.</p>
<p><em type="bold">Búskaparliga sjónarhornið </em></p>
<p type="listitem">Evni í hesum parti eru:</p>
<p type="listitem">Undirstøðukervið</p>
<p type="listitem">Vinnulívið</p>
<p>Aðrar vinnuligar fortreytir</p>
<p><em type="bold">Undirstøðukervið </em></p>
<p>Undirstøðukevið, t.e. eitt væl virkandi samferðslu- og samskiftiskervi, er ein av fortreytunum fyri vinnuligum og harvið búskaparligum vøkstri. Flutningur av orku, vøru, fólki, teksti, myndum, kunning o.s.fr. er alneyðugt amboð í samvinnuni millum einstaklingar, virki, stovnar, øki og lond. Eitt tíðarhóskandi samskiftis- og samferðslukervið skal tryggja smáu oyggjunum og útjaðararnum samvinnu og harvið vakstrarmøguleikar. 142</p>
<p>Í løtuni lýkur undirstøðukervið á smáu oyggjunum ikki samtíðarkrøvini, og - sumlýst í 2. parti - so er stórur ójavni í viðurskiftunum millum tey ymisku økini og oyggjarnar í Føroyum,. Hetta skapar ójavnar fortreytir og møguleikar fyri menning. Endamálið við viðgerðini av undirstøðukervinum er at vísa á teir veikleikar, sum gera seg galdandi, og hvussu møguligar loysnir kunnu fremjast.</p>
<p type="listitem">Sjóvegis ferðafólka- og farmaflutningur Í hesi viðgerð verður dentur lagdur á hesi viðurskifti:</p>
<p type="listitem">Verandi støða</p>
<p type="listitem">Leiklutin hjá Strandferðsluni</p>
<p type="listitem">Farmaflutningin</p>
<p type="listitem">Tyrlutænastuna</p>
<p>Framtíðarútlit</p>
<p><em type="bold">Verandi støða </em>Ferðafólka- og farmaflutningurin til tær smáu oyggjarnar eru, sum dømini vísa í 3.parti, ikki nøktandi. Síggja vit burtur frá Teistanum, sum kemur at røkja farleiðina út í Hest, eru tey flestu skipini ótíðarhóskandi. Kundatænastan er ikki góð á farleiðunum, ið verða røktar av gomlum skipum, og m.a er tað kalt, vátt og í aðrar mátara ikki ferðafólkavinarligt. Títtleikin á tyrluflúgvingini er ov lágur og avloysingarskipan væntar til tyrluna, tá ið hon av onkrari orsøk ikki er tøk. Títtleikin á ferðafólka- og farmaflutningi er sum heild ikki nøktandi. Sum dømi hava ávísar farleiðir bert ferðasamband tríggjar ferðir um vikuna, og á onkrari farleið ber ikki til at ferðast aftur og fram sama dag uttan við onkrum undantaki um summarið. </p>
<p>Fyri vinnuliga virksemi merkir lága tænastustøðið, at flutningur av vørum, maskinum,ekspertisu og útgerð er bæði óstøðugur og tíðarkrevjandi, og kostnaðurin er lutfalsliga høgur. Tað er eisini kostnaðarmikið hjá fyritøkum og stovnum at senda fólk á staðið, tí tey mugu rokna við, at tað fer ein heilur arbeiðsdagur, sjálvt um tað bert er smávegis, sum skal gerast. Skulu útoyggjafólk inn á meginøkið í ørindum, so noyðast tey í fleiri førum at seta fleiri dagar av. Tænastan eigur at vera til frama fyri kundan, og tí er tað ein stórur veikleiki í fyriskipanini av samferðsluni, at kundin ikki í størri mun fær høvi at ávirka ferðaætlanina, m.a. við hoyringum úti á smáplássunum. Teir trupulleikar, ið sipað verður til í hesum føri, er, at ferðaætlanin ikki er nóg væl skipað, t.d. at farleiðir ikki eru samskipaðar og at tíðirnar fyri fráfaring og komu ikki hóska til ferðamynstri hjá m.a. skúlaungdómi. Strandferðslan ger tó vart við, at viðskiftafólk hava møguleika fyri at gera vart við ónøgd og ynsktar broytingar, við at fara á heimasíðu felagsins www.ssl.fo</p>
<p><em type="bold">Leikluturin hjá Strandferðsluni </em>Strandfaraskipum Landsins (SL) er álagt at røkja ferðafólkaflutningin til tær smáu oyggjarnar. Hetta er tó ikki ein skylda, sum við lóg er áløgd SL, men heldur ein skylda, 3. Partur - Undirstøðukervi 143 </p>
<p>SL hevur tað stevnumið, at fyritøkan skal arbeiða fram í móti at veita eins tænastu-støði til flest øll fastbúgvandi og ferðandi í útjaðaranum, á útoyggjum, økjum og bygdum, at veita flutningstænastu til vinnuna, at veita ymiskar sertænastur, at tryggja skjóta, regluliga og rætta tænastu (flutningsgóðsku) o.s.fr. Hesi mál eru torfør at røkka. Sambært SL er tað at kalla ógjørligt at seta í verk eitt málrættað arbeiði fyri at menna tænasturnar, tí arbeiðið er grundað á játtanir fyri eitt ár í senn. Haraftrat kemur, at SL væntar greiðar formligar karmar at virka innanfyri. Henda støða er m.a. nágreiniliga lýst í álitinum <em type="italic">Karmar fyri framtíðar virkseminum </em>, ið SL handaði Vinnumálastýrinum í februar 2000. </p>
<p>Í nevnda áliti hjá SL eru fleiri uppskot og tilmæli um loysnir á samferðslutrupul-leikunum. Hetta eru uppskot, sum skulu gera tað gjørligt hjá SL at arbeiða eftir tí málsetningi, ið stovnurin hevur, m.a. at bøta munandi um samferðslu umstøðurnar til tær smáu oyggjarnar. Útoyggjanevndin hevur valt, at endurtaka nevndu tilmæli hjá SL og leggja tey afturat teimum uppskotum, sum nevndini hevur á samferðsluøkinum í 5. parti.</p>
<p type="listitem">Farmaflutningur Niðanfyri veður víst á viðurskifti innan farmaflutningin, sum ikki eru nøktandi, somuleiðis við støði í frágreiðingini í 3.parti.</p>
<p type="listitem">Flutningstíðin er ov long.</p>
<p type="listitem">Tað eru ov nógvir fløskuhálsar á leiðini, m.a. at vøran verður flokkað og send í smáum eindum, at hon liggur ov leingi á avgreiðsluni.</p>
<p type="listitem">Manglandi flutningamboð, m.a. trukkar.</p>
<p type="listitem">Væntandi samskifti millum brúkara og veitara.</p>
<p>Útjaðarastuðulin virkar ikki heilt sum ætlað, kunningin hevur verið ov lítil og ymiskir týðandi vørubólkar hava ikki verið fevndir av skipanini.</p>
<p>Tað eru Farmaleiðir hjá SL, ið skipa fyri farmaflutninginum til tær smáu oyggjarnar. Tí eru Farmaleiðir undirlagdar somu forðingar sum ferðafólkaflutningurin, t.d. at skipini eru ótíðarhóskandi, og at tað vænta karmar at virka innanfyri. Sambært SL er stórt rakstrarhall á farmahandfaring í útjaðaranum. Tænastan er dýr at umsita, og tað er torført at náa eitt nøktandi tænastustøði. Farmurin skal handfarast ofta, og umstøðurnar at skipa upp og umborð á fleiri av skipunum eru bæði arbeiðs- og tíðarkrevjandi. Flutningurin fevnir eisini um nógvar vørubólkar, og tað setur stór krøv til hóskandi flutningsútbúnað.</p>
<p>Tá ið talan er um stóran farm, sum ikki kann førast við rutubátinum, er skipanin viðfarmarutum ein nøktandi loysn, m.a. farmarutan til Skúvoyar, Nólsoyar og út í Hest. Men tá ið tað kemur til hinar smáu oyggjarnae, so er stórur tørvur á einari liðiligari 144 farmaflutningsskipan. Við atliti til vinnuvirksemi í útoyggjunum, er tað av sera stórum týdningi at fáa gjørt nakað, til tess at bøta um farmaflutningin.</p>
<p>Tað hevur, sum fyrr víst á, stóran týdning fyri búsitandi og vinnulívið, at Farmaleiðirskjótt kunnu vísa á ítøkiligar ábøtur á flutningskervið. Tað ber ikki til at tosa um menning og framleiðslu á útoyggjum undir verandi umstøðum. Hava Farmaleiðir ikki umstøður til slíkar ábøtur, er tað neyðugt, at politiski myndugleikin alt fyri eitt tryggjar fortreytirnar fyri ábótum. Tað er neyðugt við einum greitt orðaðum politikki og fíggjarligum játtanum samsvarandi tí málsetningi , ið verður settur fyri farmaflutning.</p>
<p><em type="bold">Útreiðslur til strandferðsluna </em>SL hevur gjørt eitt yvirlit yvir allar tær útreiðslur, sum antin beinleiðis ella óbeinleiðis vísa til útoyggjarnar. Avgreiðslurnar eru bjóðaðar út við privatum sáttmálum. Niðanfyri er eitt yvirlit yvir útreiðslur í útoyggjunum 1999, býtt á økir (1000 kr.) </p>
<p>Viðmerking: Útreiðslurnar til smáavgreiðslurnar eru mettar til 1,4 mió.kr. í 2000. Hetta kemst av, at tá fáa allir sáttmálarnir fullan virkning.</p>
<p>Talvan vísir, at samlaðu útreiðslurnar, sum í løtuni fara til at reka strandfaraskip og farmaavgreiðslu til útoyggjarnarnar, eru á 7 mió.kr.</p>
<p><em type="bold">Flutningsstuðulin </em>Sambært løgtingslóg nr. 86 frá 14. desember 1998 er heimild fyri at javna ein part av meirkostnaðinum av at flyta olju og farm til fastbúgvandi á útoyggjunum og í Gásadali. Tey fastbúgvandi taka væl undir við hesi skipan. Hon bøtir um tann ójavnað, ið er millum útreiðslurnar hjá teimum, sum er búgva á útoyggj, og teimum, sum búgva í meginøkinum. </p>
<p>Sambært Vinnumálastýrinum, so skal stuðulin halda fram í minsta lagi til og við ár2002. Hóast skipanin er ein ábót, eru ávísir veikleikar. Brúkarin heitir tí á Vinnumálastýrið, um at gera eina eftirmeting, ið gevur teimum búsettu høvið at siga sína hugsan. Vinnumálastýrið kann hereftir gera rættingar og broytingar, so skipanin er í samsvari við tørvin. 145</p>
<p><em type="bold">Tyrlutænastan </em>Fyri oyggjarnar Fugloy, Svínoy og Skúvoy hevur tyrluflúgvingin alt avgerandi týdning, og hesin valmøguleikin er tískil alneyðugur afturat sjóvvegis farleiðini. Hjá Dímun, Koltri og Gásadali er tyrluflúgvingin einasta almenna tilboðið, tá ið tað kemur til ferðasamband, og sama er galdandi fyri Mykines um veturin. Tyrlan flýgur fasta rutu eftir ferðaætlan hvønn mikudag, fríggjadag og sunnudag. Tað er lætt og skjótt at ferðast við tyrluni, men títtleikin er alt ov lágur sæð úr menningarsjónarhorni. Tað verður neyðugt at økja flúgvingina úr trimum til sjey dagar um vikuna, og tveir túrar um dagin til tær oyggjar, ið ikki hava sjóvegis ferðasamband. Túrarnir skulu vera staðfestir í einari ferðaætlan, og vera skipaðir sum tilkalling. Ein tilkallingarskipan kann hava útgangsstøðið í bygdini, soleiðis at bygdarfólki samskipar sína ferðing </p>
<p>Tað hevur verið borið uppá mál, at økja kapasitetin við einari størri tyrlu. Men hettaer ikki ein gongd leið, heldur skal títtleikin økjast, soleiðis at flogið verður hvønn dag. Ein stórur trupuleiki á teimum oyggjum, sum eru bundnar at tyrluflúgvingini, er, at tyrlan fer til eftirlit, uttan at onnur tyrla verður sett inn í rutuna ístaðin. Tað er lívsneyðugt, at avloysari verður funnin til tyrluna, tá ið hon ikki er tøk. Tað er óforsvarligt og kann ikki góðtakast, at oyggjar sum Dímum, Koltur og Mykines verða avskornar frá umheiminum í dagar og vikur.</p>
<p><em type="bold">Kundatænastan </em>Tey, sum hava eitt gott tyrlusamband fyri neyðini, eru væl nøgd við ta tænastu, sum verður boðin teimum, og serliga væl dámar teimum, at manningin er fyrimyndarlig. Tey vísa samstundis á, at stórur tørvur er á einum størri títtleika, og einari tænastu, sum er betur fyriskipað, tá ið tað kemur til tað umsitingarliga, eitt nú skipanina við bílegging og avbestilling av ferðaseðlum. </p>
<p>Afturat vanligu rutuflúgvingini er tænastan hjá tyrluni skipað soleiðis, at um tað ikkiviðrar ein rutudag, so verður flogið dagin eftir til tær oyggjar og bygdir, sum ikki hava samband við skipi. Somuleiðis flýgur tyrlan eykatúr eftir tørvi, tá ið brim er á útoyggjum og skip ikki sleppur at. Viðvíkjandi ferðaætlanin er hon ikki altíð í samsvar við tann tørv, sum er, tí vildi tað verið eitt stórt framstig, um ferðaætlanin bleiv løgd í samstarvi við brúkaran</p>
<p><em type="bold">Ferðafólkatal </em>Tyrludeildin hevur leysliga mett, at tyrlan nøktar allan ferðafólka- og farmaflutningstørvin í vetrarhálvuni, t.v.s. frá november til apríl, meðan tyrlan - somuleiðis leysliga mett, nøktar umleið 30% av ferðafólkaflutningstørvinum í summarhálvuni. Bert sera lættur farmur verður fluttur við tyrlu í summarhálvuni, og einans tá ið pláss er. </p>
<p>Talið á teimum, sum brúka tyrluna er økt tey seinnu árini. Nevnast kann, at í ár 2000flugu 5.834 fólk við tyrluni ímóti 4.935 í 1999, ein øking uppá 900 fólk. Tað skal gerast vart við, at ferðandi verða bert tald við eina ferð, og tað er tá tann ferðandi stígur umborð. Áðrenn 1996 vóru hagtølini skipað soleiðis, at tann ferðandi bleiv taldur við hvørja ferð tyrlan lætti. Tí ber ikki til at gera eina samanbering við tøl áðrenn 1996. 146</p>
<p><em type="bold">Kostnaðarstøðið </em>Ein góð, víðkað tyrlutænasta má metast at hava økta nýtslu við sær. Hinvegin er ikki sannlíkt, at ferðafólkaflúgvingin fer at geva avkast nú ella í nærmastu framtíð. Tó styrkir tyrluflúgvingin búsetingina og búskapin á smáu oyggjunum, tí umstøðurnar fyri vinnuligum virksemi batna munandi. Á henda hátt skapar tyrluflúgvingin eitt búskaparligt íkast til samfelagið. </p>
<p>Atlantsflog fær 5 mió. kr. játtaðar á løgtingsins fíggjarlóg at reka tyrluna fyri. Tá ertalan um 375 tímar í luftini (airborne) árliga. Ferðaseðlakostnaðurin er ikki broyttur tey seinastu 10 árini, og hesin prísur liggur væl undir tí, sum tað veruliga kostar at ferðast við tyrluni. Atlantsflog hevur ongar ætlanir um at broyta henda ferðaseðlaprísin. Fyri brúkaran er ferðaseðlaprísurin ov høgur. Tað skal viðmerkjast, at á summum farleiðum kunnu brúkararnir ikki velja nakran bíligari flutningshátt. Ein einvegis ferðaseðil kostar millum 80 og 145 kr. Børn frá 0-6 ár ferðast ókeypis, meðan børn 7-13 ár rinda hálvan prís. Men tá prísurin í uppruna er t.d. 290 kr. aftur og fram, so er hálvur prísur framvegis nógv hjá barnafamiljum at gjalda.</p>
<p>Hetta er heilt klárt nakað, ið eigur at verða broytt í framtíðini. Tað eigur ikki veradýrari at ferðast við tyrluni, enn tað er at ferðast á farleiðunum hjá SL kring landið, og lesandi og pensjónistar eiga at fáa sama avsláttur, sum tey fáa við SL.</p>
<p><em type="bold">Vegakervið, lendingar og tunnlar </em>Góð atløguviðurskifti og eitt gott vegakervi í einari bygd er ein týdningarmikil partur í eini væl virkandi samferðslu, tí eru hesi viðurskifti treytað av hvørjum øðrum. </p>
<p>Gøtur og vegir eru gjørdar av mannahondum í flestu bygdum í Føroyum. Men táflutningstólini gjørdist størri og tyngri, var tørvur á betri vegum. Tað sama var galdandi viðvíkjandi lendingum og havnum. Í 70´unum, tá ið tosið um bygdamenning tók seg upp, varð farið undir at gera vegir og lendingar ella ábøtur á tað, sum var frammanundan. Landsverkfrøðingurin (LV) kom at standa fyri fyri hesum arbeiðum, á smáu oyggjunum, og hevur latið amboð og serkunnleika. LV hevur lagt dent á at nýta lokala arbeiðsmegi og havt arbeiðsformenn á staðnum. Hetta hevur verið eitt kærkomið ískoyti til búskapin á teimum smáu oyggjunum. LV fekk frá byrjan góða móttøku, og arbeiðið hevur í stóran mun bygt á álit partanna millum.</p>
<p><em type="bold">Studningsvegir og lendingar </em>Á nærum øllum oyggjum eru vegir og lendingar partvís bygdar við studingi frá landskassanum. Fyri tær smáu kommunurnar við lítlari fíggjarorku var tað eisini ein kærkomin møguleiki, at ein studningsskipan kom at virka við endamálið at byggja undirstøðukervið út. Í dag hevur hvør einstøk kommunan ábyrgdina av at viðlíkahalda og gera ábøtur á tað, ið var gjørt við stundningi í sínari tíð, m.a., sum í Mykinesi, har kommunan hevur ábyrgdina av at viðlíkahalda lendingina og vegin frá lendingini. Fyri nøkrum árum síðan fall henda studningsskipan burtur. </p>
<p>Tær kommunur, ið ikki hava ráð at viðlíkahalda tílíkar studningsvegir áttu, tá ið 147 serstakar umstøður gjørdu seg galdandi, at havt møguleika fyri at søkja um studning til viðlíkahald til tess at forða fyri vanlukkum v.m.</p>
<p><em type="bold">Fíggingarháttur og arbeiðspláss </em>Tann mátin, ið verkætlaninar hjá LV hava verið fíggjaðar á, hevur viðført, at LV í fleiri ár hevur tryggjað arbeiðspláss, á nøkrum av teimum smáu oyggjunum. Peningur er játtaður á fíggjarlógini frá ár til ár, upphæddirnar hava verið skiftandi, og onkur ár er onki avsett, men útlitið til arbeiðið hevur verið til staðar. Sum greitt frá á oyggjafundunum kring landið, so var tað ein kærkomin møguleiki hjá monnum á smáu oyggjunum at forvinna sær nakrar krónur t.d. vóru tað fleiri, sum søgdu neytini av og ella fóru úr fiskivinnu fyri at arbeiða hjá LV. Vega- og viðlíkahaldsarbeiði hevur framvegis stóran týdning fyri fleiri av teimum, sum hava fingist við hetta í fleiri ár. Úrslitið av hesum fíggingarhátti hevur verið, at verkætlanir hava drigið út. Dømi: Gásadalstunnilin - 30 ár, Kalsoyggin - 28 ár, Fugloyggin - 25 ár, og sokallaða langtíðarvegagerðin er somuleiðis eitt úrslit av hesum. </p>
<p>Tað tykist, sum at fyrilitið fyri at hava arbeiði á staðnum hevur vigað tyngri, enn atgera arbeiðið skjótt og væl. Hinvegin hava teir framhaldandi ólidnu vegir, tunnlar og lendingar nervað tey, sum dagliga skulu brúka farleiðina. Størsti vansin við hesum má metast av vera, at hetta forðar øðrum virksemi at mennast.</p>
<p>Hetta vísir hvussu umráandi tað er, at gera árinsmetingar tá farið verður undir størritíðaravmarkaði almen arbeið, á smáplássunum, og at tað verður førdur ein greiður útoyggjapolitikkur, ið megnar at taka hædd fyri ávirkanina á økisbúskapin, tryvnað og siðvenju.</p>
<p><em type="bold">Arbeiðsøkið hjá LV í dag </em>Arbeiðsøkið fevnir um ymiskar uppgávur: </p>
<p>Vanligt viðlíkahald av landsvegunum og størri ábøtur Vetrarhald (kavarudding) Asfaltering Lendingararbeiði Tyrlupallar Byggiloyvi, planlegging og ráðgeving.</p>
<p>LV hevur í løtuni arbeiðstól til alt vanligt arbeiði á staðnum. Tá ið størri arbeiði skulu gerast, verða maskinur tiknar út í oyggjarnar. Í Fugloynni, Svínoynni og Kalsoynni hevur LV vegamann/kontaktpersón, sum tekur sær av øllum tí vanliga í sambandi við landsvegin.</p>
<p><em type="bold">Framhaldandi arbeiði </em>Í dag eru fleiri av størru arbeiðunum hjá LV um at verða liðug, Kalsoyggin tó undantikin, tí har er enn stórarbeiði fyri framman. 3. Partur - Undirstøðukervi 148 </p>
<p>Tær útbyggingar sum eru framdar, hava viðført, at tað nógvastaðni eru góðir vegir íog ímillum bygdir í dag. Men enn er langt á mál. Skal vegakervið, lendingar og tunlar kunna nøkta tørvin á øktum, útbygdum og nýmótansgjørdum ferðasambandi, er neyðugt at styrkja henda partin av undirstøðukervinum samsvarandi.</p>
<p>Tað eru nógvar óloystar uppgávur á teimum smáu oyggjunum, sum neyðugt verðurat fara undir. Trupulleikin er, at kommunurnar hava ikki neyðugu fíggjarorkuna, og tí liggur nógv á láni. Væntandi samstarv millum tey, sum búgva á staðnum, og LV, hevur í seinastuni elvt til stóra ónøgd í Kalsoynni. Her er talan um umrødda vegin niðan til Syðradals. Hetta er ein sera óheppin støða, av tí at arbeiðið hjá LV í stóran mun byggir á lokalt samstarv.</p>
<p>Fyri at taka samanum og vísa á gongdar leiðir, mælir útoyggjanevndin til, at einmiðvís ætlan verður løgd, ið leggur dent á, at vegakervið lýkur hóskandi samtíðarkrøv, at raðfestingar verða gjørdar og arbeiðið lagt til rættis við eyga fyri best hóskandi loysnum fyri lokalsamfelagið.</p>
<p><em type="bold">Orka </em></p>
<p><em type="bold">El-veitingar </em>Tær smáu oyggjarnar fingu el-orku (ravmagnsorku) nakað væl seinni enn tær størru oyggjarnar. Ikki fyrr enn í 70´unum var møguleiki at fáa gagn av hesum hentleika á øllum plássum. Allar kommunur í Føroyum eru limir í interkommunala lutafelagnum SEV og hava á tann hátt tryggjað sær at fáa tað el-orku, sum teimum tørvar. Hóast tað er munandi meira kostnaðarmikið at framleiða og selja el-orku á útoyggjunum, verður el-orkan seld har til sama prís sum í meginøkinum. </p>
<p><em type="bold">El-veitingarkerv og spenningsgóðskan </em>Nólsoy og Hestur liggja høgliga fyri. Tær eru bundnar í meginøkið við sjókaðalum og eru sostatt bundnar í einum samanhangandi linjukervið hjá SEV, ið umfatar 89 % av íbúgvunum í Føroyum. Kalsoy og Svínoy hava luftspenni um firðirnar.Tær oyggjar, sum hava eina fjarstøðu, ið er ov lang til at spenna luftleidningar yvir firðirnar, hava motorverk í oynni. Gásadalur er bundin í vanliga háspenningslinju. Av trygdarávum er motorverk í Svínoy, Nólsoy og Hestoy. Hesi eru til taks, um kaðal-/linjusambandið slitnar. Sambært SEV er veitanarorkan góð á øllum støðum, meðan spenningsgóðskan er betri á teimum oyggjum, sum eru bundnar í meginøkið. SEV hevur í løtuni ikki teir stóru trupulleikarnar av at reka el-verkini á útoyggjunum. </p>
<p><em type="bold">Framtíðin </em>Higartil hevur tað hepnast at hava fólk við røttu førleikunum at taka sær av elverkunum á øllum oyggjum. Men um verandi gongd við fólkatali og samanseting heldur fram, kann tað gerast ein trupulleiki við hesum. Í dag er vanligt aðrastaði við ómannaðum verkum, sum bara verða eftirhugd av og á. Hetta kundi verið ein loysn, sum SEV átti at kanna nærri. 3. Partur - Undirstøðukervi 149 </p>
<p><em type="bold">Oljuflutningur </em>Tá oljuflutningsbáturin <span type="quote">”Stathav”</span> sakk kom eingin oljubátur í staðin, og tá tóku trupulleikar seg upp við at fáa olju upp á land í Fugloy og í Mykinesi. Tann útgerð, sum er í Føroyum í dag, er ikki nóg góð, soleiðis sum lendingarviðurskiftini eru á nevndu støðum. SEV nýtir árliga uml. 80.000 litrar av olju í Fugloy og uml. 40.000 litrar í Mykinesi árliga fyri at hava verkini í gongd. </p>
<p><em type="bold">Øking av el-orkuni </em>El-veitingarorka er ikki til hindurs fyri øktum virksemi á útoyggj. Frá SEV verður upplýst, at tey støð, sum eru bundin í meginøkið, kunnu fleirfalda nýtsluna uttan trupulleikar við kapasiteti á linjum og sjókaðalum. Sum dømi verður nevnt, at ongin trupulleiki var at veita el til Nólsoyar, tá ið flakavirkið har var í rakstri. Sama var galdandi í Hesti. </p>
<p>Verður virksemið økt á teimum støðum, sum nú hava sjálvstøðug motorverk, soverður neyðugt hjá SEV at byggja út, tí støddin á verandi motorum er lagað til tað virksemi, sum nú er. Skulu slíkar útbyggingarætlanir fremjast, sum økja munandi um el-nýtsluna, so eigur SEV at fáa boð um hetta í góðari tíð, so teir kunnu tillaga framleiðsluorkuna við at skifta motorar út og/ella byggja út. Sjókaðalsamband kann møguliga eisini koma upp á tal, um nýtslan verður nóg stór til, at hetta kann løna seg.</p>
<p>Tá ið talan er um ídnaðarframleiðslu, eru útreiðslurnar til el-veitingina ofta høgar, tífjós og framleiðsluhús, sum bæði skulu frysta og køla o.s.fr., nýta nógvan streym. Skal talan verða um at skapa fyrimunir fyri vinnulívið, soleiðis at tað gerst meira attraktivt at skapa ella flyta framleiðsluvirksemið á útoyggj, er ein lægri el-kostnaður eitt gott amboð.</p>
<p><em type="bold">Vindorka </em>Eitt uppskot er komið útoyggjanevndini í hendi um vindorku. Eisini varð tað skotið upp at kanna møguleikan á oyggjafundinum í Fugloy. </p>
<p><em type="bold">Uppskotið verður í stuttum borið fram her, sum tað er sent okkum </em></p>
<p>Føroyar eru eitt land, ið skuldi verið vælegnað til varandi orkumøguleikar, bæði vindorku og sólarorku. Talan er um orku, sum ikki dálkar. Hetta er lykilin til framburð á útoyggj. Í Fugloy skulu tríggjar stórar vindmylnur setast upp. Hesar skulu lata el-orku inn á eitt net, sum veitir orku til eitt nú Klaksvíkar. Endamálið við hesum er, at Fugloyggin skal selja el-orku til eitt felagsnet. Tá el-orkan nú er á útoyggj, ber til hjá fólki, sum har býr at fáa ókeypis orku. Hetta kann vekja áhugan hjá fólki at búseta seg í oynni, og vinnulívinum at flyta virksemi í oynna. Orkan, sum verður framleidd, kann so eisini nýtast á útoyggj til at fáa áhugaverdar og tíðarsvarandi vinnur á føtur. Eitt nú: At turka fisk, at turka vistfrøðilig tøð, at turka tara. Eisini krevst orka til at seta upp smærri vakstrarhús, so at føroyingar kunnu hava sítt egna grønmeti (og hvør veit) at flyta út, tá ið heimamarknaðurin er mettaður. Orkan kann eisini nýtast til eina klekingarstøð, ið framleiðir høsn og dunnur helst av føroyskum slag. Uppskotið er í fyrsta umfari at gera eina 150 royndarverkætlan, og sum vilja vit við hesum vísa á, at Fugloyggin er eitt gott stað at byrja. Gevur hetta góð úrslit, kunnu aðrar smáar oyggjar taka hugskotið til sín. Við tíðini kunnu fleiri oyggjar bindast í eitt felags orku og samskiftiskervi. Tað eru longu nú oyggjar, sum ganga hesa leið. Eitt nú Samsø, í Danmark, hevur sum fastan politikk at gerast umhvørvisvinarlig oyggj ella vistfrøðilig, um ein vil. Hetta er eisini í samsvari við altjóða avtalur, sum Føroyar eisini verða noyddar at halda seg til. Tað ræður um at fáa gongd á eina tílíka ætlan og ikki ganga í ov smáum skóm.</p>
<p><em type="bold">Viðmerking </em>Útoyggjanevndin hevur valt at lata uppskotið standa í sínum upprunalíki, so onnur hava høvið at taka støðu til tað. </p>
<p type="listitem">Nevndin hevur spurt seg fyri viðvíkjandi uppskotunum um vindorku. Okkum er upplýst fylgjandi:</p>
<p type="listitem">Tað er avmarkað, hvussu stórur partur av tí samlaðu el-framleiðsluni kann vera vindorka, fyri ikki at órógva veitingina annars. (Her er talan um el-netið hjá SEV)</p>
<p type="listitem">Vit hava so skiftandi og krevjandi veðurlag, at tað er lutfalsliga dýrt at gera tær neyðugu íløgurnar. Vindmyllurnar eru eisini dýrar at reka, tí nyttuprosentið verður so lágt og rakstrartíðin ov stutt.</p>
<p type="listitem">Eftir fyrispurningi hjá Energistyrelsen í DK varð okkum upplýst, at vindorka er lutfalsliga dýr, og tøkniliga er hon ikki vorðin nøktandi enn. Bert við nógvum statsstuðli lønar tað seg at framleiða el við vindmyllum.</p>
<p>Eftir fyrispurningi til SEV varð greitt okkum frá, at SEV fylgir væl við á hesum øki, men metir ikki, at vindmylluloysnin enn er nøktandi.</p>
<p><em type="bold">Oljuveitingar </em>Tað er P/F Føroya Shell ið hevur givið útoyggjanevndini frágreiðing um teirra virksemi á útoyggjunum, og tað er henda frágreiðing, sum liggur til grund fyri tí partinum, sum lýsir virksemið hjá oljufeløgunum. Tær oyggjar, sum ikki hava umstøður til, at oljubilur kann koma í oynna, mugu nýta oljutunnur. Loysnin við oljutunnum er bæði óhøglig og kostnaðarmikil. </p>
<p>Strandferðslan flytir oljutunnurnar út á oyggjarnar. Til Koltur og Dímun er tað tyrlan,ið flytur tunnurnar út. Fraktina skal brúkarin gjalda, men sum er fær hann hana afturgoldna gjøgnum studning frá landinum. Brúkarin fær fría returfrakt, og í hesum føri syrgir Føroya Shell fyri burturbeining. Hvør tunna tekur uml. 200 litrar.</p>
<p>Á teimum oyggjum, har Strandferðslan hevur avgreiðslu, verða tunnurnar koyrdar tilkundan. Men aðrastaðni er neyðugt, at kundin sjálvur avheintar tunnuna niðri á lendingini, t.d. í Fugloy.</p>
<p>Tá ið talan er um hitatænastu, er eitt árligt eftirlit, sum verður gjørt samstundis áallari oynni. Møguleiki er ikki fyri at hava vakt á smáplássunum. Árligt eftirlit er tó ikki 151 í Mykinesi, á Stóru Dímun, í Skúvoy og í Gásadali.</p>
<p>Føroya Shell vísir á, at tá hugsað verður um framtíðarvirksemið mótvegisútoyggjunum, so kundi ein loysn viðv. veitingartrygd verið, at ein størri felags tangi var í bygdini, sum øll kundu nýtt av. Hettar hevði verið tryggari, tí torført kann vera at fáa olju til smáplássini, um veðrið ikki er til vildar. Hettar hevði eisini verið betri fyri umhvørvið, tá hugsað verður um burturbeining av tunnunum. Somuleiðis eru tær mongu tunnurnar, ið mangan sløðast í bygdunum, onki prýði. Tøkniliga er ongin forðing fyri at tangar verða settir upp á staðnum, men oljufeløgini meta, at íløgan er ov stór hjá teimum at bera einsamøll. Tey vildu gingið við til eina loysn, um stuðul var givin til íløguna.</p>
<p><em type="bold">Oljutangar </em>Arbeitt hevur verið við einari loysn í Mykinesi, har kommunan hevur tikið stig til at fáa ein oljutanga. Av fíggjarligum orsøkum er henda ætlan ongantíð komin at virka. At oljufeløgini ikki sjálvi skipaðu fyri hesi loysn, kemst av, at hetta lønar seg ikki hjá teimum . Verður ein loysn verður funnin á íløguspurninginum, so hevur Fugloyar kommuna fingið at vita, at oljufeløgini vilja lata olju í tangan. Tað er tó ein treyt, at tað er kommunan, ið skal eiga goymsluna. Hetta ber m.a. í sær, at kommunan skal leggja út fyri oljuna til øll húsarhaldini í oynni og síðani krevja gjaldið inn. Av tí at kommunurnar eru ógvuliga veikar fíggjarliga, er ein uppædd á 300.000 nógv at leggja út. (talan er tá um ein tanga á 50.000 l litrar). </p>
<p><em type="bold">Samanumtikið um tænastuna við oljuveiting </em>Tað er breið semja millum tey, sum búgva á smáu oyggjunum, at oljuveitingin eigur at verða eins ómakaleys og í meginøkinum. Tær skipanir, sum eru galdandi í løtuni, við oljutunnum til flestu oyggjar, hoyrir ikki heima í einum nútíðarsamfelagi. Sum víst á, eru oljutunnurnar ikki bert truplar at fáast við, tær dálka eisini umhvørvið og misprýða bygdirnar. Á útoyggjunum er ongin ivi um, at tað eru oljufeløgini, sum eiga at veita somu tænastu til allar borgarar í landinum. Kommunurnar eru sinnaðar at lata økið til oljutanga/r og at vera við til at fáa tað interna at virka. Men sagt verður, at oljufeløgini skulu eiga tangarnar og innihaldið, og selja tað til kundan undir somu skipan, sum nýtt verður til onnur í landinum og til sama prís. Samstundis er tað eisini ein almenn uppgáva at veita borgarunum í landinum trygd fyri, at slík viðurskifti eru í lagi. </p>
<p><em type="bold">Renovatión </em></p>
<p><em type="bold">Limir í IRF </em>L/F Interkommunali Renovatiónsfelagsskapurin (IRF) tekur sær eisini av burturkasti á smáu oyggjunum, men tó ikki øllum. Hestur og Koltur hava onki samband við IRF. Fugloy og Svínoy hava eina avtalu, ið virkar soleiðis, at kommunan stendur fyri innsavning av burturkasti og IRF tekur sær av flutningi og viðgerð av burturkastinum. 3. Partur - Undirstøðukervi 152 </p>
<p>Kostnaðurin hjá hesum kommununum svarar til tað, ið virki gjalda fyri burturbeining. Tær oyggjar, sum eru limir í IRF eru Kalsoy, Mykines, Skúvoy (Dímun) og Gásadalur (Bíggja kommuna). Hesar kommunur gjalda 1090 kr. fyri hvønn íbúgva fyri burturkast, og 130 kr. fyri hvønn íbúgva fyri árliga tøming av rottanga.</p>
<p>Tænastan, sum IRF veitir hesum kommunum, er at savna inn og beina burturburturkastið á sama hátt sum á meginøkinum. Bingjur eru til størri burturkast. IRF hevur fólk á staðnum, ið starvast parttíð við innsavning og avskiping.</p>
<p><em type="bold">Endurnýtsla </em>Av tí at flutningurin av burturkasti er kostnaðarmikil og trupul, arbeiðir IRF við at minka um nøgdirnar, sum skulu flytast av oyggjunum. Í 1997 varð ein skipan sett í verk í Skúvoy, har lívrunnið burturkast verður komposterað og blikk og glas verða tikin frá til endurnýtslu. Restin av húsarhaldsruskinum verður pressað, so tað fyllir so lítið sum gjørligt og flutt av oynni. Í løtuni verður arbeitt við at gera eina líknandi skipan í Kalsoy. </p>
<p><em type="bold">Trupulleikar </em>Eitt sera dýrkandi lið í tænastuveitingunum til smáu oyggjarnar er flutningur av bingjum, sum eru størri enn 1 m3. Her er serliga talan um flutning av bingjum við burturkasti og útgerð til rottangatøming í Nólsoy og Skúvoy. Higartil hevur tað latið seg gjørt at leiga Trónd og Rituna til endamálið, men tað er sera dýrt. Í Mykinesi kann burturkast bert flytast av oynni, so leingi Súlan siglir í summarhálvuni. Um veturin verður rusk og burturkast savnað í bingjur. Eingin tænasta verður veitt Gásadali og Stóru Dímun. </p>
<p><em type="bold">Samanumtikið um renovatiónina </em>Tað má vera aðalmálið, at IRF tekur sær av renovatiónini á øllum oyggjum og at endurnýtsluskipanir verað gjørdar á hesum plássum. Serliga er tað átrokandi, at renovatiónin er í lagi, tá ið farið verður undir framleiðslu og ídnað av ymiskum slag. Tí eigur tað at vera aðalmálið hjá øllum teimum smáu kommununum at gerast limir í IRF. Sum skilst av tí, ið her er greitt frá, so er tað ein trupulleiki hjá IRF, at flutningsviðurskiftini ikki eru nøktandi til allar oyggjarnar. 3. Partur - Undirstøðukervi 153 </p>
<p><em type="bold">Samskifti og kunning </em></p>
<p><em type="bold">Fjarskiftið </em>Eitt gott fjarskiftissamband er ein umráðandi fortreyt fyri framtíðar vinnulívi og framburði á smáu oyggjunum. Gott fjarskiftissamband í hesum føri merkir eitt, ið er eins væl útbygt, sum tað á meginøkinum, og nøktar tann tørv, sum samtíðin krevur. Í flestu av smáu oyggjunum er fjarskiftið nøktandi til tann tørvin, sum er í løtuni, men skjótt verður tørvur á nýggjum og meira framkomnum útbúnaði, eins og á meginøkinum. Í Koltri og Dímun eru fjarskiftisviðurskiftini út av lagi vánalig og tey tørva bráðfangis ábøtur. </p>
<p><em type="bold">Fjarskiftisveitarin </em>Tað er Føroya Tele (FT), sum hevur loyvi at reka fjarskifti í Føroyum. Í hesum loyvi eru ásett rættindi og skyldur, ið stovnurin hevur á fjarskiftisøkinum. Loyvið hjá FT fevnir um tænastur, ið røkka frá vanligum telefonlinjum til fylgisveinatænstur, útvarp og sjónvarp, NMT, GSM, ISDN, sjómobilar tænastur v.m. </p>
<p>Veitanarskyldan hjá FT fevnir um eitt slag av lámarkstænastu. Henda tænasta skalveitast, uttan mun til hvar felagin er búsitandi og í móti einum rímuligum gjaldi. Tænastan inniheldur í stuttum, at felagin hevur rætt til eina telefonlinju við tilhoyrandi tænastum. At hann kann móttaka og senda fax og hava uppringt internetsamband. Møguleiki verður eisini at biðja um ISDN tænastur, men tó bert, um í minsta lagi 10 hava biðið um tænastuna í ávísari bygd innan fyri seks mánaðir.</p>
<p><em type="bold">Framtíðar krøv </em>Tey krøv, ið verða sett til tænasturnar í framtíðini, eru m.a. at allar oyggjar, eisini tær smáu, hava góða og skjóta tøkni (t.d. ljósleiðarakaðal), so tær kunnu javnsetast við meginøkið, og at tær kunnu nýta GSM fjarskiftistænastuna o.l. Fyri at náa hesum støði er neyðugt, at íløgur verða gjørdar í útgerð til so at siga allar tær smáu oyggjarnar. Tøkniliga eru ongar forðingar, men kostnaðurin er lutfalsliga høgur í mun til fólkatalið. </p>
<p><em type="bold">Koltur og Dímun </em>Støðan hjá Koltri og Dímun er ikki nøktandi. Telefonsambandið er ikki gott, og internetið virkar illa. Skulu hesi viðurskifti fáast í rætt lag, verður talan um íløgur á 300-600 túsund kr. </p>
<p><em type="bold">Kappingin á marknaðinum. </em>Tøkniliga menningin á fjarskiftisøkinum er skjót og broytist alla tíðina, hvat viðvíkir góðsku og útgerð. Tað er tískil sera kostnaðarmikið at vera við í hesari kapping. Tað er frí kapping á fjarskiftisøkinum, og í løtuni eru tvær fyritøkur umframt FT, ið bjóða fjarskiftistænastur út. Kappingin kann bera í sær, at tey fólkaríku økini Tórshavn, Runavík og Klaksvík eru mest áhugaverd sum kundagrundarlag og fáa í boðið bæði bíligari og betri tænastur enn restin av landinum. 154 </p>
<p>Veitanarskyldan hjá FT ger, at teir sita eftir við kundunum í útjaðaranum og smáuoyggjunum, ið eru nógv færri, og har landafrøðiligu umstøðurnar gera tað meira kostnaðarmikið at servisera. Samstundis, sum FT noyðist at halda prísinum niðri fyri at vera kappingarført, er neyðugt, at prísurin eru eins fyri alt landið, soleiðis sum veitanarskyldan krevur. Henda støða kann innibera, at áhugin hjá FT at gera neyðugar íløgur ikki er so stórur, tí tørvur er á at taka fyrilit fyri, at fyritøkan ber seg fíggjarliga.</p>
<p><em type="bold">Tykissamfelagið Svínoy </em>Tiltakið Tykissamfelagið Svínoy, er ein pilot-verkætlan, sum Vinnumálastýrið hevur sett í verk saman við Svínoyarkommunu; síðani er eisini Fugloyar kommuna komin uppí. Longu nú er áhugin sera stórur hjá hinum smáu oyggjunum at gerast partur av hesum tiltaki. Hetta krevur góðar tøkniligar umstøður, m.a. at allir íbúgvarnir eru bundnir saman í einum tráðleysum innanhýsis netverki, og at rættiliga stórur kapasitetur er av oynni út í heim. </p>
<p><em type="bold">Postflutningur </em>Mong minnast enn, hvussu tað var, tá Postbáturin kom til oynna. Tá fór hvørt mansbarn oman á støðna at taka ímóti. Tað var dagur í viku! Tíðirnar eru nógv broyttar, serliga tá hugsað verður um skjótleikan í tíðindaflutninginum. KT-tøknin ger, at brøv, bløð og onnur kunning, flytur millum sendara og mótakara uppá fá sekund. Men hetta merkir ikki, at tann vanligi postflutningurin hevur mist sín týdning. </p>
<p>At fáa postin bornan til dyrnar ella lagdan í postkassan hvønn yrkadag, eru tey flestuí Føroyum von við. Fyri fáum árum síðani var eisini vanligt at fáa postin leygardag. Men flest merkir ikki øll. Á teimum smáu oyggjunum verður postur bert borin út 2–5 ferðir um vikuna, alt eftir hvør oyggin er.</p>
<p>Tá veðurlíkindi forða strandfarskipunum at sigla, kunnu tað ganga upp til 14 dagarvið ongum posti, hóast tyrlan flýgur til nakrar av oyggjunum í hesum tíðarskeiði. Tey, sum búgva í oyggjum, har postur bert verður borin út fáar dagar um vikuna, fáa lítlan og ongan ágóða av tíðindaflutningi í dagbløðunum. Bløðini eru sum oftast gomul og óaktuell, og tað sama er við fundarinnkallingum og øðrum, ið innihalda tíðarfreistir. Útberingin av bløðum leygardag, sum privat feløg hava staðið fyri, er nú niðurløgd í teimum smáu oyggjunum. Grundgevingin er, at kostnaðurin er ov høgur í mun til haldaratalið.</p>
<p><em type="bold">Postverk Føroya </em>Postverk Føroya (PF) tekur sær av almennu postútberingini. Tænastan er skipað við lógum og reglum fyri tænastuvirksemi, og stovninum eru álagdar ávísar skyldutænastur. PF hevur einkarætt at savna, flyta og bera út afturlatnar sendingar og kort, ið kunnu sendast sum postur v.m. Aðrar skyldutænastur eru avgreiðsla av pakkum, bløðum, tíðarritum og giro. Sambært millumlanda sáttmálum skal Postverk Føroya átaka sær avgreiðslu av brøvum í fyrsta vektarflokki (upp til 20 g) um alt landið til ávís einsháttað gjøld. 3. Partur - Samskifti og kunning 155 </p>
<p>Í samstarvsavtalu við Post Danmark hevur PF bundið seg til at bera postin út innaneitt ávíst tíðarbil, frá tí at brævið er postað. Men avtalan fevnir ikki um tær smáu oyggjarnar í Føroyum (Hestur og Nólsoy undantiknar). Sum útgangsstøði hava tær smáu oyggjarnar krav uppá postligar tænastur við somu dygd og prísum sum á meginøkinum. Men kravið umfatar ikki, hvussu ofta og nær postur verður útborin. Skyldutænastan hjá PF, viðvíkjandi útbering av pakkum til smáu oyggjarnar er eisini avmarkað til eina mest loyvda vekt uppá 30 kg.</p>
<p><em type="bold">Støði á tænastuni </em>Postflutningurin hjá PF fer fram við bátum hjá SL ella við tyrluni; í einum føri verður gingið millum bygdir (Bøur-Gásadalur). Tað er ongin avtala millum SL og Tyrludeildina um, at tyrlan flytur postin, tá ið SL berst frá vegna veður. Títtleikin á postútberingini er nær tengdur at samferðsluni. Í fleiri førum passar ferðaætlanin hjá SL ikki við arbeiðsgongdina hjá PF. Sum dømi kann nevnast postflutingurin til Kalsoynna. Tann fyrsti túrurin er úr Klaksvíkini kl. 6.15, men tá er posturin ikki komin til høldar á posthúsinum í Klaksvík. Posturin fer tí ikki til Kalsoynna fyrrenn kl. 12.50. Men hesin túrurin verður ikki sigldur mánadag og mikudag, og tí ber ikki til at fáa post hesar dagar. </p>
<p>PF metir ikki at tænastustøðið er nøktandi á smáu oyggjunum. Talan er ikki bert umtíttleikan av postútberingini; útgerðin hjá postverkinum er eisini avmarkað og ikki tíðarhóskandi. M.a mangla teldur á <span type="quote">”posthúsunum”</span>, ið halda til í leigaðum hølum hjá privatum fólki. Í Kalsoynni verður posturin fluttur við leigaðum bili, ið ikki er besta loysnin fyri starvsfólkið. PF sigur, at smábygdirnar hava verið við skerdan lut í nógv ár, tá ið talan er um tænastustøði, tí fíggjarkarmarnir hava verið ov trongir, og raðfestingin av íløgum hevur raðfest meginøkið framum. Postverkið hevur rakstrarútreiðslur uppá uml. 1.millión krónur árliga til posttænastuna á útoyggjunum.</p>
<p><em type="bold">Hugsjónir og ætlanir hjá PF </em>PF hevur sum aðalmál at nøkta samfelagsliga tørvin á landsumfatandi samskiftis-, flutnings- og peningatænastum. Somuleiðis er aðalmálið at veita tænastur á einum høgum tænastu- og góðskustøði, ið er lagað til veitingarkostnaðin. Men samstundis, sum PF skal tryggja, at stovnurin verður rikin á jøvnum føti við privat virki, skal hann eisini røkja tær samfelagsskyldur, ið eru álagdar honum, m.a at hava virkin posthús, skipað við økisposthúsum og tilhoyrandi smærri posthúsum, sum kunnu verða rikin av postverkinum ella saman við øðrum virksemi. </p>
<p>Verður postverkið gjørt til alment partafelag, verður neyðugt hjá PF at vinna peninginn aðrastaðni í landinum fyri tað hall, ið raksturin fer at geva á teimum smærru plássunum. Fyri at tær smáu oyggjarnar ikki enn einaferð skulu verða við skerdan lut, tá ið broytingar verða framdar, er tað ógvuliga umráðandi, at landsins myndugleikar seta greiðar málsetningar fyri tænastustøðið í útjaðaranum. 156</p>
<p><em type="bold">Karmar og nýggir møguleikar </em>Sum umtøðurnar eru í løtuni, metir PF, at teir ikki hava teir neyðugu karmarnar at virka undir, og tað er orsøkin til, at tænastustøðið ikki er nøktandi á smáu oyggjunum. Talan er bæði um fysiskar og fíggjarligar karmar. Fyri at bøta um hesi viðurskifti skjýtur PF m.a. upp, at teir fysisku karmarnar kunnnu skipast saman við øðrum almennum stovnum á hvørjari av smáu oyggjunum, soleiðis at PF eins og aðrir við tørvi á umsiting og goymslu av amboðum kundu leiga seg inn. Hetta hugskotið tekur útoyggjanevndin undir við, og vísir í hesum sambandi til verkætlanina <em type="italic">Heildarsamfelagið Bygdin </em>. PF metir, at tá ið karmarnir gerast betri, verður møguligt at hækka tænastustøðið munandi, uttan at lønarútreiðslurnar hækka tilsvarandi nógv. Hetta kann m.a. gerast við at umskipa og rationalisera virksemið. Málið skal vera, at øll fáa postin, dagbløð o.a. 5-6 dagar um vikuna. </p>
<p>Tað skal ikki vera útihýst, at lokalsamfelagið sjálvt kann skipa fyri, at allur postur,bløð og annað verður borið út dagliga, antin í tøttum samstarvi við postverkið ella á annan skipaðan hátt (dømi um tílíkar skipanir eru í Noreg).</p>
<p><em type="bold">Útbering av dagbløðum </em>PF hevur fingið kapping frá privatum útberarum, ið bera dagbløð, reklamur o.a. út. Grundgevingin fyri alternativu útberingini er, at PF ikki kann bjóða kappingarførar prísir og ikki kann bera út leygardag. M.a hava Dimmalætting og Sosialurin tikið seg saman um blaðútbering við p/f Prentmiðstøðina. Prentmiðstøðin hevur nýliga kunngjørt, at hon ikki kann bera bløðini út á smáu oyggjunum longur, og grundgevingin er, at tað loysir seg ikki fíggjarliga. Prentmiðstøðin er eitt privat rikið virkið, og hevur tí ikki skyldu at bera bløðini út til tey sokallaðu <span type="quote">”dýru”</span> støðini. Tað sama er galdandi fyri onnur, ið velja at lata onnur enn PF bera tíðindi, reklamur o.a. út fyri seg. Í hesum eins og øðrum førum eru tað tey, sum búgva í útjaðaranum, ið verða við skerdan lut. Hetta eru viðurskifti, sum nógv hevur verið kjakast um á smáu oyggjunum eins og almenna leiklutin í hesum. </p>
<p>Politiski leikluturin í sambandi við tíðindaflutningin eigur at byggja á støðutakan tiltýdningin av tíðindaflutningi til øll í landinum. Verður tað m.a. ein politisk avgerð at fara inn at stuðla útbering av dagbløðum, er grundgevingin uttan iva tann, at dagbløðini hava ein kunnandi-, kjakandi- og kannandi leiklut í samfelagnum. Men hetta treytar, at talan er um sama møguleika fyri øll bløð at verða útborðin, og at bløðini verða borðin út í øllum landinum, eisini í teimum smáu oyggjunum, fyri sama kostnað.</p>
<p><em type="bold">Útvarp og Sjónvarp </em>Tað er ein partur av framtíðarmenningini, at kunning og tíðindaflutningur í nógv størri mun enn í dag viðvíkir tí, sum fer fram í teimum smáu samfeløgunum kring landið. Tað er borið fram í kjakinum um framtíðarmenning, at kunning frá smáu oyggjunum til meginøkið er eins týðandi og kunningin til smáu oyggjarnar. Hetta kann m.a. gerast við, at øki ella oyggjar eiga fastan tátt í almennu fjølmiðlunum, tvs. at nakrar minuttir um dagin/vikuna eru settir av til tíðindi o.a. 3. Partur - Samskifti og kunning 157 </p>
<p>Gongdin á fjølmiðlaøkinum er hon, at útvarpsstøðir og møguligar sjónvarpsstøðirfara at vaksa í tali. Tí er tað avgerðandi neyðugt, at politisk støða verður tikin støða til, í hvønn mun loyvi til tílíkar støðir skulu innihalda krøv um, at m.a. útjaðarin og smáu oyggjarnar eisini skulu fáa ágóða av hesum tiltøkum.</p>
<p><em type="bold">Ein tænastudepil kann gerast karmur um virksemi hjá fleiri almennum stovnum </em>3. Partur - Samskifti og kunning 158 </p>
<p><em type="bold">Vinna </em></p>
<p>Á oyggjafundunum kring landið var burðardygg vinna eitt av evnunum, ið tey flestu umrøddu, og stórur dentur varð lagdur á at skapa arbeiðspláss, ið geva meingingsfult arbeiði og eina inntøku, ið tað ber til at liva av, eisini hjá teimum, sum hava áhuga í at flyta til hesar oyggjar at búseta seg. Nakrar av treytunum fyri yvirhøvur at hugsa um eina berandi vinnu, eru longu nevndar undir viðgerðini av undirstøðukervinum, men ein burðardygg vinna krevur arbeiðsorku, fólk í arbeiðsførum aldri við rættari útbúgving og førleika, fígging v.m. Øll vinnulig uppskot eru savnað og talmerkt í 5. parti.</p>
<p><em type="bold">Vinnumynstur </em>Vinnumynstrið á oyggunum og í Gásadali varð umrøtt í 2. parti. Á myndini niðanfyri er starvsmynstrið fyri allar smáoyggjarnar samlað í eina lýsing. </p>
<p><em type="bold">Skrásett og búsett </em>Á myndini síggja vit, at 40% av arbeiðsmegini fær sína inntøku uttanfyri oynna. Uml. 19% ferðast hvønn dag til arbeiðis aðrastaðni, meðan 21 % hava valt at búgva, har tey arbeiða, og koma bert til sín skrásetta bústað, tá ið høvið býðst. Í Nólsoynni, Hesti og Kalsoynni eru umstøðurnar at ferðast dagliga hjá arbeiðsmegini bestar. Hinar smáu oyggjarnar hava ikki henda møguleika. Hjá skúvoyingum er møguleikin til staðar, men veðurlíkindini gera tað trupult um veturin Fleiri av teimum, sum eru <span type="quote">”skrásett”</span>, kundu heldur hugsað sær at verið <span type="quote">”búsett”</span>, men kunnu ikki, tí lønandi arbeiði vantar. Fleiri av teimum, sum ferðast dagliga, kundu somuleiðis hugsað sær at fingið arbeiði á staðnum. Tað, sum eyðkennir hesar báðar bólkar, er, at fleiri av fólkunum hava útbúgving og arbeiða innan fak sítt í meginøkinum. Serliga eru tað mammur við børnum, ið siga, at tað er óheppið, at tær noyðast av oynni hvønn dag til arbeiðis. 159 </p>
<p><em type="bold">Vinnugreinar </em></p>
<p><em type="bold">Sjóvinnan </em>Ein fittur partur av vinnuføru monnunum hava sítt yrki á sjónum. Nólsoy, Hestur og Skúvoy eiga munin í hesu vinnugrein, tó at fiskivinnan er í afturgongd á øllum hesum støðum í mun til tað, hon var fyri nøkrum árum síðani. Teir trupulleikar, ið verða nevndir í sambandi við fiskivinnuna, eru m.a. tengdir at nýggju skipanini við fiskidøgum, ið er ein forðing fyri m.a. skúvoyingar. Fiskimálastýrið eigur alt fyri eitt at gera eina gjøllari kanning av, hvat skal gerast fyri at skapa umstøður fyri útróðri úr smáu oyggjunum, og um tað er møguligt at gera alternativar skipanir fyri hesar oyggjar. </p>
<p><em type="bold">Landbúnaðurin </em>Vit síggja á myndini, at einans 14 % av vinnuliga virkseminum er tengt at landbúnaðinum. Eisini er tað sera avmarkað, hvussu stórur partur av tilfeinginum fer til matvøruídnað. Talan er um familjufyritøkur, oftast hjún, ið fáast við landbúnaðin. Tey flestu hava okkurt arbeiði afturat fyri at fáa endarnar at røkka saman. Hóast landbúnaður ikki er ein munandi vinnugrein, fyllir jarðarbrúkið nógv í gerandislívinum á útoyggj. Alt hetta verður viðgjørt nærri í brotinum <span type="quote">“Landbúnaður”</span> seinni í hesum parti. </p>
<p><em type="bold">Almenna virksemið </em>Vavið av almennum virksemi er nærum eins á øllum plássum. Talan er um tær funktiónir, ið skulu vera til staðar í einum nútíðar samfelag. Nøkur fá av hesum størvum eru fulla tíð, nøkur eru hálva tíð, men tey flestu geva einans nakrar fáar tímar um vikuna. Tað er tí ikki óvanligt, at sami persónur hevur fleiri almen størv afturat einum sindri av landbúnaði. Tá ið talan er um arbeiði hjá Landsverkfrøðinginum, er tað mesta árstíðarbundið arbeiði, og sum fyrr víst á, hevur arbeiðið eisini verið bundið at játtanum á løgtingsfíggjarlógini frá ári til árs. Sum frá líður áttu fleiri almenn arbeiðspláss at komið út á smáu oyggjarnar. Her verður serliga hugsað um størv innan almanna- og heilsuverkið, tí tað er avgerandi fyri trivnaðin og harvið menningina, at fleiri størv vera til kvinnur. </p>
<p><em type="bold">Árstíðarbundið arbeiði </em>Árstíðarbundið arbeiði skal kunna samantvinnast við annað arbeiði á staðnum, tí tað er neyðugt at hava arbeiði alt árið. Umstøðurnar eru soleiðis, at um árstíðararbeiðið svíkir, m.a. tá ið ein vegagerð er liðug e.l., er arbeiðsloysið á gáttini. Arbeiðsloysisstuðul er tó ikki ein gongd leið hjá smáu oyggjunum. Lógirnar fyri ALS siga, at ein skal vera tøkur á føroyska arbeiðsmarknaðinum, og tí er neyðugt at flyta hagar arbeiðið er – bert í fáum føri ber til at ferðast ímillum dagliga! Tey flestu eiga, nakað av jørð og hava tí eina Binntøku. Neyðugt er at selja jørðina, áðrenn stuðul kann veitast sambært lógunum um arbeiðsloysisstuðul, og tað er ikki heppið, tí jørðin gevur eitt gott ískoyti til dagliga húsarhaldið við eplum, rótum og kjøti v.m. 3. Partur - Vinna 160 </p>
<p><em type="bold">Onnur vinnulig tiltøk </em>Tað er ógvuliga avmarkað, hvat er av øðrum vinnuligum virksemi. Virkini á smærru oyggjunum kunnu nærum teljast á aðrari hondini: Smoltstøðirnar í Svínoy og Kalsoy, alivirkið í Nólsoy og fiskaalingin í Hesti, gistingarhúsið í Mykinesi og matstovan í Nólsoy umframt skómakaran í Skúvoy. At enda skal nevnast, at handil er í nøkrum bygdum. Tær oyggjar, ið hava eitt virki, vísa á tann avgjørda fyrimunin við at kunna hava eina burðardygga vinnu í oynni, og at fleiri kunnu hava sína úrtøku av hesum. Tá spurningurin, hví ikki meiri var gjørt við ferðavinnuna var uppi á oyggjafundunum, vóru øll á einum máli um, at tey ikki høvdu tíð til at taka sær av ferðafólki. Tað er tíðarkrevjandi og kastar einki av sær. </p>
<p>Nakrar fáar royndir eru gjørdar at framleiða vøru á útoyggjum. Í Svínoy var eitttíðarskeið framleiðsla av brúks- og prýðislutum úr horni, og í flestu bygdum hava tey eisini havt nakað av heimavirksemi. Tað mesta av hesum hevur verið sambært avtalu við heimavirkini ella ferðavinnutiltøk inni á meginøkinum.</p>
<p>Á Húsum eru fleiri royndir gjørdar fyri at fáa virki í bygdina. Nógvur peningur varsettur í hesar royndir, sum allar fóru fyri skeyti. Nú er so smoltstøðin sett á stovn, og hon ber seg. Í Fugloynni og aðrastaðni eru somuleiðis gjørdar royndir at seta á stovn vinnulig tiltøk, tó uttan úrslit.</p>
<p>Fiskaídnaður hevur verið har, ið náttúruumstøðurnar hava verið lagaligar, m.a. í</p>
<p>Nólsoy og Hesti. Men heldur ikki hetta virksemið hevur megnað at ment seg. Sambært vinnukønum fólki er tað torført at seta á stovn ídnað og aðra vinnu á hesum smáu plássum. Tað eru ov nógv dýrkandi lið á vegnum. Flutningurin av rávøru og lidnaðari vøru er ikki bara kostnaðarmikil, men í flestu førum eisini sera trupul. Vánaliga ferðasambandið er ein forðing fyri flutningi av tænastum, eykalutum v.m. Av øðrum forðingum er m.a. væntandi vinnulig og fíggjarlig ráðgeving, fígging og tilgongd av arbeiðsorku við neyðugum fakligum førleika. Til seinast og ikki minst er tað tann sálarliga forðingin, sum m.a. kemur til sjóndar við, at tey búsettu ikki orka og tora at fara undir verkætlanir, tí tey frammanundan stúra fyri øllum forðingunum.</p>
<p><em type="bold">Hvat kann gerast </em></p>
<p><em type="bold">Betur gagnnýðsla </em>Bera vit okkum skilagott at og gagnnýta tað tilfeingið, sum liggur í okkara náttúru og umhvørvi, og eru vit í forhond, tá ið ræður um at kenna tann tørv, ið vitanarsamfelagið kemur at hava, so eru nógvir ótroyttir búskaparligir fyrimunir á smáu oyggjunum. </p>
<p>Møguleikar eru m.a. fyri at gagnnýta og menna jarðartilfeingið á útoyggjunum ínógv størri mun enn í dag. Somuleiðis er møguleiki fyri at gagnnýta áir, vøtn og firðir til eitt nú alivirksemi. Serstøku umstøðurnar hjá útoyggjunum skapa møguleikar fyri nýhugsan innan gagnnýðslu av tilfeingi. At nýta útoyggjarnar til royndarverkætlanir, granskingarumhvørvi o.a. er tískil eisini ein upplagdur møguleiki. 161</p>
<p><em type="bold">Menning av ferðavinnuni </em>Møguleikar fyri at skapa størri inntøkur til landið og útoyggjarnar við menning av ferðing, gisting, matsølu, souvenierssølu v.m. eru góðir. Sum alt annað, krevur hetta góðar fyriskipanir við samstarvi millum íbúgvar og kommunu og ferðavinnuna í meginøkinum. Her kann eitt útoyggjafelag koma at hava serliga stóran týdning. Eitt samstarv millum tær smáu oyggjarnar kann m.a. skipast soleiðis, at tær allar hava somu hentleikar at bjóða ferðafólki. Tað kann gerast við, at tær samskipa marknaðarføringina, og ikki minst, at tær smáu oyggjarnar føra ein felags ferðavinnupolitik í mun til tær stóru ferðavinnufyritøkurnar í meginøkinum. Vit kunnu her vísa á eitt dømi úr Hesti, sum lýsir hetta. Í mong ár eru útferðir gjørdar undir Hestbjørgini, og talan hevur í seinastuni verið um at víðka hesi tiltøk, m.a. við spennandi verkætlanum. Men Hestbygd fær ongan ágóða av <span type="quote">“rávøruni”</span>, sum Hestbjørgini eru. Í staðin fer ágóðin til fyritøkur í meginøkinum. Kommunan í Hesti átti í staðin at kunna bjóðað Hestbjørgini út fyri eitt ávíst gjald. Skal talan vera um eina lønandi ferðavinnu, er tað fyrst og fremst neyðugt, at tað eru møguleikar at gista, at fáa eina máltíð, men ikki minst, at tiltøk verða fyriskipað, ið geva inntøku. </p>
<p><em type="bold">Menning av fjararbeiði </em>Tey, ið búgva á útoyggj, kunnu t.d. royna at skunda undir, at at arbeiðspláss í meginøkinum flyta partar av virkseminum út á útoyggj sum fjararbeiði. Hetta kann m.a. gerast sum royndarverkætlanir at byrja við. Her kann tað hugsast, at tað almenna gongur á odda. Arbeiðspláss kunnu flyta partar av arbeiðinum út á smáplássini soleiðis, at starvsfólkið tríggjar dagar um vikuna starvast við telduna heima við hús, og tveir dagar um vikuna eru á virkinum í meginøkinum. Royndir í útlondunum hava víst, at hetta skapar eina betri nøgda og meira effektiva arbeiðsmegi. Í Føroyum kann tað somuleiðis skapa útoyggjamenning, og búskaparliga førir hetta m.a. við sær, at arbeiðsúrtøkan hjá arbeiðsgevaranum og samfelagnum sum heild kann gerast størri. </p>
<p><em type="bold">Handil í hvørja bygd </em>Handil skal vera í hvørjari bygd/oyggj. Tá talan er um handilsvirksemi, skal tað sjálvandi vera á vinnuligum støði, men ein handil hevur stóran týdning fyri trivnaðin og umstøðurnar at búleikast í oyggjunum. Sum viðurskiftini eru í løtuni, er torført at fáa handilsvirksemi at bera seg, tí flutningskostnaðurin er stórur og útvalið av vørum lítið. Tað verður tí neyðugt hjá teimum smáu oyggjunum í felag, og í samstarvi við størri fyritøku í meginøkinum, at fáa í lag eina handilsavtalu. Tað kann hugsast, at ein handil kann samskipast við eina bíleggingarskipan. Aðalmálið skal vera, at útoyggjarnar fáa eitt størri vøruúrval fyri somu prísir sum á meginøkinum. </p>
<p><em type="bold">Góðsking og merking av vørðu </em>Krøvini til matvørur og matvøruframleiðslu, matarstøð o.l. til ídnað og ferðavinnu eru og verða alsamt strangari. Tað hevur m.a. verið ein trupulleiki at fáa matarstøð á útoyggj góðkend til ferðafólk, tí matarstøðini, sum oftast, eru vanlig heim. Hesi viðurskifti hevur 3. Partur - Vinna 162 </p>
<p>HS tikið til eftirtektar, og krøvini eru nú lagað til tey serligu viðurskiftini. HS vísir á, at tey eru fús at veita vegleiðing og ráðgeving, tá ið farið verður undir tiltøk, vinnu og ídnað, og hava bjóðað seg fram at leggja til rættis eitt evt. framleiðsluhús, soleiðis at tað í allar mátar lýkur heilsufrøðilig krøv.</p>
<p>Tað er ein upplagdur møguleiki fyri smáu oyggjarnar, at tær í felag fara undir atframleiða og menna eitt breitt vøruútboð av góðum og góðskaðum vørum. Í hesum sambandi er tað eyðsæð, at skipað verður ein vørumerking, har vøran verður góðskumett og merkt, sum góðkend og góð vøra frá útoyggjum. Tað arbeiðið kundi Heilsufrøðiliga Starvstovan ella líknandi stovnur átikið sær. Í hesum tíðum, tá ið nógvar innfluttar matvørur eru dálkaðar av alskins útílatingarevnum, kundi tað verið kærkomið hjá føroyska matvørumarknaðinum at fingið eitt útboð av vørum úr reinari rávøru merkt: <span type="quote">“framleitt á útoyggj”</span>.</p>
<p><em type="bold">Landbúnaður </em></p>
<p>Sum greitt er frá frammanundan, er landbúnaðurin ikki ein vinnugrein, ið gevur nakra munagóða úrtøku á útoyggjum. Hóast tað, so eru tey flestu á ein ella annan hátt knýtt at landbúnaðinum. Aðalmálið við hesi viðgerð er at lýsa orsøkirnar til, at úrtøkan frá landbúnaði er so lítil, og at vísa, at landbúnaður kann gerast ein burðardygg vinna, sum fleiri kunnu fáa lut í. Fyri at hetta skal gerast veruleiki, er fyrsta fortreytin broytingar á øllum økjum, ið hava við hesi viðurskifti at gera. Tað verður neyðugt við einari jarðarlóggávu, ið fevnir um alla jørð, og einari landbúnaðarlóggávu ið kann gera tað møguligt at føra ein skilagóðan landbúnaðarpolitikk.</p>
<p>Viðgerin av landbúnaðinum er fyriskipað soleiðis:l</p>
<p>Verandi støðal</p>
<p xml:lang="dan">Vinnuligar fortreytirl</p>
<p>Framtíðar landbúnaður</p>
<p><em type="bold">Verandi støða </em>Bert 14 % av vinnuføru fólkunum á útoyggj eina inntøku frá landbúanðinum. Av hesum eru fá, kanska eingin, ið hava alla sína inntøku frá hesi vinnu. Ein góð mjólkarkvota er besta boð uppá eina rímuliga inntøku. Niðanfyri er ein mynd av tí, sum fæst burturúr landbúnaðinum í løtuni. Tølini eru fingin til vega frá fólki í hvørjari einstakari bygd. Tølini eru partvíst nágreinilig og partvíst metingar, m.a. er vinningurin av fuglaveiðuni torførur at gera upp, tí meginparturin fer uttanbíggja. Prísurin er grundaður á eitt miðal virði í 2000. Tølini skulu tí takast við einum ávísum fyrivarni. Myndin er ætlað at geva eina ábending um, hvønn búskaparligan leiklut landbúnaðurin hevur fyri tær smáu oyggjarnar í dag. 3. Partur - Vinna 163 </p>
<p><em type="bold">Landbúnaður í smáu oyggjunum er býttur sundur soleiðis: </em></p>
<p>Skurður:uml. 5.845 seyðir (mett virði: 4.676.000 kr.)</p>
<p>Mjólkarframleiðsla: 252.600 litrar (á 5.90 kr.pr.l. – virði: 1.490.340 kr.) Kjøtframleiðsla: 91 kálvar, neyt og oksar (uml: 450.000 kr.)</p>
<p>Onnur avgrøði:bert smávegis er við sølu fyri eyga (uml: 20.000 kr.)</p>
<p>Flogfenaður:uml. 50 gæs og dunnur (uml: 10.000 kr.)</p>
<p>Fuglaveiða:uml. 65.000 stk. – Lundar, havestar/náti og súlur. (uml: 1.900.000 kr.)</p>
<p>Mjólka- og kjøtframleiðslan er inntøka hjá teimum fastbúgvandi, meðan úrtøkan av seyði og fugli skal býtast millum fastbúgvandi og uttanbýggjafólk. Lutfallið verður alt eftir, hvussu stórur partur av jørðini er uttanbíggjajørð.</p>
<p>Samlaða virðið av verandi tilfeingi er uml. 8.546.340 kr. Av hesum má metast, atuml. ein helvt liggur eftir á smáu oyggjunum. Her verður ikki komið inn á framleiðslukostnað og studning, men útreiðslurnar til innflutning av kraftfóðri bæði til neyt og seyð og innflutningur av hoyggi, bygging av seyðahúsum v.m. eru vaksandi.</p>
<p><em type="bold">Gagnnýtslan av jørðini </em>Sambært tølunum omanfyri, er størsta framleiðslan seyða- og neytakjøt og bert smávegis er onnur avgrøði. Framleiðsla av aðrari avgrøði og flogfenaði er nærum ongin. Landbúnaðurin er ógvuliga traditiónsbundin, og bert fáar royndir vera gjørdar at ganga nýggjar leiðir í hesari vinnu. Millum tey fáu dømini um royndir við nýggjum framleiðslum eru útineytini í Koltri og kinakálið í Nólsoy. </p>
<p>Samanborið víddina av teirri jørð, sum er/kann veltast, so má metast, at talan bert erum eina ógvuliga lítla gagnnýtslu av tilfeinginum. Tað er ein sannroynd, at góðskan av jørðini og veðurlagið spæla ein stóran leiklut viðvíkjandi framleiðslumøguleikum. Kortini eru ongar kapasitetskanningar gjørdar, ella kanningar av hvat jørðin á hvørjari einstakari oyggj kann bera.</p>
<p><em type="bold">Avmarkað úrtøka </em>Vanliga hugsanin millum manna er, at landbúnaður ikki kann gerast lønandi vinna. Hesin hugburður stavar uttan iva frá teimum skerdu møguleikunum, ið tann sundurbýtta jørðin og uttanbýggja jørðini skapar. </p>
<p>Fleiri vilja vera við, at almennu stovnarnir, ið virka innan landbúnað, ikki í nógstóran mun virka fyri menning, og at ráðgevingin er alt ov lítil. Fíggjarligar umstøður spæla eisini ein stóra leiklut, tí peningur ikki er til endurnýggjan og rationaliseringar. Teir skerdu møguleikarnir fyri flutningi og samstarvi við meginøkið, tá ið talan er um umvælingar, avsetning av vørum o.s.fr., eru eisini ein forðing. 164</p>
<p><em type="bold">Vinnuligar fortreytir og skipanir </em></p>
<p><em type="bold">Kongsjørðin </em>Hyggja vit fyrst at umstøðunum hjá festibóndunum eru hesar fortreytir galdandi:l </p>
<p>Støddin av festinum er fastløgd fyri langari tíð síðani, og harvið fastlagdirkarmar at virka innanfyri, t.v.s. eitt fastlagt markatal og givnar lendisumstøður.l</p>
<p>Festibóndin skal framleiða mest møguligt, sæð í mun til marknaðarviðurskiftinil</p>
<p>Festarin hevur skyldu at búgva har, ið festið er.</p>
<p>Her er tó ikki staðfest, hvat fíggjarligt grundarlag talan er um. Kann festið t.d. breyðføða eini familju, ella er úrtøkan er so lítil, at tað er neyðugt við aðrari inntøku afturat? Hetta er nakað, ið festarin sjálvur má avgera ella fáa staðfest við royndum.</p>
<p>Hóast tað er ein treyt at framleiða mest møguligt sæð í mun til marknaðarviður-skiftini, er ongastaðni staðfest, hvat <span type="quote">“mest møguligt”</span> merkir, og heldur ikki hvat liggur í <span type="quote">“marknaðarviðurskiftum”</span>, sum skifta frá tíð til aðra alt eftir tørvi, marknaðarføring o.ø. Veikleikin í festiskipanini er, at teir bóndur, sum veruliga vilja menna sítt virksemi og økja kapasitetin, vera forðaðir av m.ø. einum fastløgdum markatali, meðan aðrir, sum ikki hava áhuga í at hava stórvegis framleiðslu, kunnu lata stórar jarðarteigar liggja óbrúktir.</p>
<p><em type="bold">Óðalsjørðin </em>Viðvíkjandi óðalsjørðini, sum er uml. helvtin av jørðini í Føroyum, eru heilt onnur viðurskifti galdandi. Óðalsjørðin er privat ogn, og ongar skyldur eru knýttar at hesari jørð hvørki bústaðar- ella framleiðsluskylda. Tey, sum eiga óalsjørð, hava tó rættindi til hagapartar og lunnindi eftir ásettari skipan. Í summum bygdum er øll jørðin óðalsjørð, meðan í øðrum bygdum er meginparturin kongsjørð. Sostatt eru umstøðurnar fyri landbúnaði sera ymiskar frá bygd til bygd. Óðalsjørðin kann ikki roknast sum sjálvsagt tilfeingi, tí jørðin er heilt og fult í ræði hjá eigaranum, og eiganin avgerð sjálvur, hvat jørðin skal brúkast til. Ognarjørð kann arvast og seljast, og tað ber í sær, at hon er og verður framhaldandi sundurbýtt. Hetta viðførir, at góð landbúnaðarjørð verður arvað og seld av smáu oyggjunum. </p>
<p>Tað er sjáldan, at tey fastbúgvandi á smáplássunum hava ráð at keypa jørð, um honverður boðin til sølu. Býarfólk, sum bjóða ímóti, skrúva prísin upp um tað, ið bygdafólkið er ført fyri at gjalda. Prískappingin er ójøvn, av tí at tann fastbúgvandi skal gjalda kostnaðin við tí, ið jørðin kastar av sær, meðan býarbúgvin keypir fyri uppsparing av einari góðari, fastari løn á meginøkinum</p>
<p>Hettar at tey fastbúgvandi ikki hava ráð at keypa jørðina er ein trupulleiki, ið neyðugter at gera nakað við, skal aðalmálið vera, at jørðin skal aftur í oynna, ikki minst um áhugin fyri at eiga jørð fellur og fleiri uttanbýggjafólk fara at selja samstundis. Tí verður tað neyðugt við einari skipan, sum kann lofta hesari jørðini. Møguliga kundi 165 landið keypt upp jørðina og so selt hana víðari til teirra, sum vilja gera jarðarbrúk til eitt livibreyð.</p>
<p><em type="bold">Føroya Jarðarráð </em>Fyri festubóndur er Føroya Jarðarráð (FJ) stovnurin, ið umsitur tær lógir og tær lánsog stuðulsskipanir, ið eru knýttar at festijørðini. Óðalsbóndurnir hava har aftur ímóti ikki sama tilknýtið til Jarðarráðið, tá ið sæð verður burtur frá teimum fíggjarligu bindingunum, ið hava við lán og studningi at gera. Tað eru bóndur (jfr. 2. part), ið vilja vera við, at FJ ikki í nóg stóran mun tekur hædd fyri, at umstøðurnar hjá bóndum á útoyggj eru ørvísi enn í meginøkinum, og tí ikki hevur stuðlað undir vøkstri í framleiðsluni, t.d. hevur FJ givið noktandi svar uppá umsóknir um stuðul til út og umbyggingar, uppdyrkingarveg o.l. FJ gevur bóndunum partvíst rætt í hesum, men leggur tó dent á, at tað ofta botnar í, at tað í alt ov lítlan mun hevur verið vegleitt og kunnað í tílíkum spurningum. </p>
<p>FJ sigur, at teir eru samdir í sjónarmiðunum hjá Útoyggjanevndini um, at tað erneyðugt við víttfevnandi broytingum á fleiri økjum og serstakliga innan jarðarviðurskiftini, skal framgongd verða í landbúnaðinum á smáu oyggjunum. Í 1999 vóru stórar broytingar framdar í bygnaðinum á FJ, og lunnar vóru lagdir undir einari nýggjari skipan, har størri dentur verður lagdur á fakliga førleikan hjá stovninum. Á smáu oyggjunum verður roknað við, at FJ fer at taka tey uppá ráð, tá ið broytingar og nýskipanir verða framdar á landbúnaðarøkinum. Sum viðurskiftini hava verið, meta tey búsitandi á smáu oyggjunum, at teirra sjónarmið als ikki eru hoyrd.</p>
<p><em type="bold">Meginfelag Búnaðarmanna </em>Meginfelag Búnaðarmanna (MB) er ikki svartskygt viðvíkjandi framtíðar landbúnaðinum í Føroyum, heldur ikki tá ið talan er um landbúnaðin á teimum smáu oyggjunum. Fáa vit ein greiðan landbúnaðarpolitik, ið leggur upp til, at vit skulu vera sjálvbjargin við landbúnaðarvørum. MBM metir, at tað er mest sannlíkt, at smáu oyggjarnar fáa fyrsta rætt til kjøt, egg og eplaframleiðslu, meðan mjólkarframleiðsla bert verður í bygdum, har mjólkarbilur kann koma til fjósið. Hetta kemst av framtíðar krøvunum til góðskuna á mjólkini. </p>
<p>Sambært MBM hevur framleiðslustýring ein avgerandi leiklut í framtíðar landbúnaði.</p>
<p>Hetta krevur samstundis eina umfordeiling í landbúnaðarstudninginum, men fyrst og fremst krevur tað politiskan vilja. Afturat hesum krevur ein nýggj skipan innan landbúnaðin, at oyggjarnar skipa seg innanhýsis og samstarva sínamillum, um hvat og hvussu nógv skal framleiðast á hvørjum stað. Samstarv innan landbúnaðin kann fevna heilt frá maskin- og útgerðarsamstarvi til samstarv í sølu og marknaðarføring. Tað verður seinni komið inn á eitt uppskot um framleiðsluhús í hvørjari oyggj, ið kann gerast karmurin um eitt slíkt samstarv. Framleiðslur, sum talan kann vera um er: seyða-, oksa- og grísakjøt, ymisk sløg av grønmeti, flogfenaður sum dunnur og gæs, kalkunir o.a. 166</p>
<p><em type="bold">Tíðarinnar rák </em>Tá tað kemur til fígging og stuðul, er stuðul til íverkseting, nýggj vinnutól, gósking o.l. í grundini betur enn m.a. kilostudningur. </p>
<p>Tiltøk og broytingar, sum eru nevnd omanfyri, krevja, at granskingarstovnurin innanlandbúnað í Føroyum, Búnaðardepilin, í størri mun kemur inn í myndina. Neyðugt verður at tilluta honum størri orku til endamálið, eitt nú til at góðskumeta og kanna jørðina á øllum oyggjunum, gera royndir og ikki minst at veita kunning og ráðgeving til landbúnaðin kring landið.</p>
<p><em type="bold">Framtíðar landbúnaður </em>Málið, ið skal røkkast, er at hava ein burðardyggan landbúnað í Føroyum. Útgangsstøðið fyri málsetninginum er, at einki er til hindurs fyri, at vit í Føroyum kunnu framleiða alla okkara landbúnaðarvørur sjálvi. Hetta eiga tær smáu oyggjarnar at taka til eftirtektar og leggja seg eftir at eiga ein góðan part av hesari framleiðslu. Tá hugsað verður um verandi viðurskifti í landbúnaðinum, kann hetta mál tykjast langt burtur, men við at rætta upp teir skeivleikar, sum í løtuni skerja møguleikarnar fyri vøkstri og nýhugsan, fer grundarlagið at gerast munandi betri. </p>
<p>Vinnumálastýrið kom í apríl 2000 við eini frágreiðing um framtíðar landbúnað. Harverður m.a. greitt frá, at tað er ilt at meta um góðskuna av jarðarfyrisitingini, tí lítið og onki er av kanningum og taltilfari um landbúnaðin í Føroyum. Eftir ætlan Vinnumálastýrisins skal byggjast upp ein fyrisiting, sum umframt at vera væl samskipað, skal gera greiðar og væl lýstar mannagongdir, og skal virka á høgum tænastu- og veitingarstøði. Hetta merkir, at tað í fyrstu atløgu ikki er ætlanin at broyta verandi lógarkarmar. Hinvegin verður sagt, at hetta bert er galdandi til annað verður sett í staðin, t.v.s. tá ítøkiligi landbúnaðarpolitikkurin - við harvið fylgjandi uppskoti til broytingar í galdandi lóggávu - er orðaður.</p>
<p>Tað er óvguliga avgerandi, at ætlaninar hjá Vinnumálastýrinum verða gjøgnumførdar,og at ein ítøkiligur landbúnaðarpolitikkur verður orðaður ein aðaltátturin í einum komandi landbúnaðarpolitikki má verða ein broyting av jarðarviðurskiftunum, tí tey eru meginorsøkin til, at tað ikki er gjørligt at skapa ein burðardyggan landbúnað á smáu oyggjunum.</p>
<p><em type="bold">Jarðarviðurskiftini </em>Jjarðarviðurskifti er eitt <span type="quote">“eymt”</span> ella <span type="quote">“heitt”</span> evni at viðgera. Tað vekir øsing, og tað vekir sterkar kenslur, tá borið verður uppá mál at gera broytingar. Tær royndir, ið gjørdar eru at reisa málið á tingi, hava ongantíð fingið nakra undirtøku. Tey áhugamál, sum eru tengd at jørðini, hava nógvar streingir at spæla á. Talan er um elligamlar, siðabundnar skipanir og mentan, men ikki minst kenslur, ið knýttar eru til fortíð og familjubond. </p>
<p>So mikið má kortini vera púra greitt: megna vit ikki at broyta hesi viðurskifti, standafleiri av smáu oyggjum okkara á einum vegamóti, soleiðis at fortíðin kann koma at forða fyri, at hesar oyggjar eiga eina framtíð. Hesi ríku náttúrupláss verða niðursjóvað 167 til frama fyri áhugamál, ið ikki eru til staðar í gerandisdegnum, men í staðin gerast frítíðarítriv hjá fólki, sum hevur sítt livibreyð í meginøkinum.</p>
<p>Mótstøðan móti at gera broytingar í jarðarviðurskiftunum er í høvuðsheitinum fráteimum, sum eiga jørð aðrastaðni, enn har tey búgva. Hetta er jørð, ið antin er arvað ella keypt. At tað er kærkomið at eiga nakrar gyllin av jørð er sjálvsagt orsakað av teimum rættindum, ið fylgja við hesum ognarrætti. Og tey eru, rætturin at hava seyð í haganum og lunnindi, sum geva ánaranum rætt at veiða fugl. Men uttan um alt hetta er mentanin. Tann gamla bóndamentanin, sum í Føroyum er væl varðveitt – ein mentan, ið fiskivinnan ikki hevur megnað at broytt.</p>
<p>Tað er ein sannroyd, at tað eru nógvar traditiónir knýttar at seyðahaldi. Og tað er ein<span type="quote">“lívsstílur”</span> og eitt <span type="quote">“sunt frítíðarítriv”</span> at eiga jørð á útoyggj ella øðrum smáplássi. Og slík frammihjárættindi letur ein ikki sjálvkravdur av hondum. Søguliga liggur ein av orsøkunum til verandi støðu áðurnevnda jarðarfelagsskapinum. Fyri at greina hetta nærri, verður víst á eitt lítið søguligt brot:</p>
<p>Í mong hundrað ár, var jarðarbrúkið lagað til umstøðurnar og møguleikarnar í gamla bóndasamfelagnum. Endamálið við teimum skipanum, sum við tíðini vóru evnaðar til, var: -at kunna breyðføða tær fáu familjurnar í oynni, av tí ið oyggin kundi bera. -at tryggja, at abeiðsorka var til tær neyðugu uppgávurnar í bjørgum og haga og -at laga arbeiði til tær avmarkingar, ið tær ymisku árstíðirnar bóru við sær. Søgunar gongd skapti skylnaðin, ið vit í dag kenna, millum kongs- og óðalsjørðina. Men jarðarfelagsskapurin sameinti tó hesar báðar ognarformar við rættindum í haga og í lunnindum. Alt gjørt fyri til fulnar at kunna gagnnýta avmarkaðar møguleikar í einum avmarkaðum heimi. Men afturat neyvari skipan av jarðar- og bygdafelagsskapinum, var eisini neyðugt at leggja bond á fólkið m.a. við bátsbandi, forðing fyri giftarmáli, avmarkingum í barnatali og inngiftum. Hetta fyri at tryggja arbeiðsorkuna og at forða fyri, at jørðin bleiv ov nógv sundurlutað.</p>
<p>Sum søgan vísir, so varð jarðarfelagsskapurin skipaður við tí endamáli at gera tað møguligt at lívbjarga teimum, sum búðu í oynni* (at hann eisini var við til at tryggja eina maktskipan, er ein onnur søga). Men broytingin til fiskivinnusamfelagið hevði við sær, at jarðarfelagsskapurin misti sítt upprunaliga endamál, og fór frá at tryggja teimum fastbúgvandi livibreyð, til at tryggja teimum fráfluttu framhaldandi møguleika at gangnýta tilfeingið í oynni. Øll tey bond, ið lógu á bygdarfelagsskapinum, sum skuldu tryggja, at jørðin ikki bleiv ov nógv sundurlutað, hvurvu, og tá fráflytingin tók dik á seg, bleiv jørðin ikki bert framhaldandi sundurlutað, hon fór av oyggjunum saman við teimum, sum fluttu. Forfedrarnir hava ikki verið so framskygdir, at teir løgdu treytir við jarðarfelagsskapin, m.a, at hann bert var ætlaður teimum, sum vóru fastbúgvandi í oynni.</p>
<p>Fyri at lýsa tvístøðuna og tær fatanir, ið uttanbýggjajørð førir við sær, verða hesartríggjar smáu søgurnar, sum sagdar eru útoyggjanevndini, endurgivnar: 168</p>
<p><em type="bold">Søga 1. </em>”Tað lítla livigrundarlagið, sum hevur verið í bygdini, er orsøk til, at tað er so nógv uttanbíggjarjørð. Vit høvdu ikki ráð at keypa jørðina, tá ið hon varð boðin til sølu. Í staðin keyptu múgvandi menn í størru bygdunum jørðina. Tað var kærkomið hjá okkum at sleppa at vera uppisitarar fyri hesar uttanbíggjarmenn, og á tann hátt fáa tað neyðuga stráfóðurið til neytini og okkurt lambið afturat. Um heystið skipaðu vit fyri, at seyðurin kom í kjallararnar hjá teimum, sum áttu. Soleiðis hava vit verið bílig arbeiðskraft hjá uttanbíggjarmonnum í mong ár, alt meðan okkara egna livigrundarlag hvarv, og bygdin er um at doyggja út!” </p>
<p><em type="bold">Søga 2. </em>”Tað er ein tung lagna at hugsa sær, at onnur skulu velta og hoyggja stykkið hjá pápa. Hann velti upp úr nýggjum og legði nógv arbeiði í jørðina. Hann er nú undir grønutorvu og mamma við. Eftir sita vit systkini við jørðini har úti. Vit hava ikki tíð ella hug at gera nakað stórvegis við hana, men tað er ógvuliga svárt at vita sær, at onnur skulu fara at gera nýtslu av henni. Hvat um onkur av okkum ein dag fær hug at velta nakrar røtur ella eplir á einum av jarðarteigunum? Tað kunnu vit ikki, um jørðin skal leigast út, ella verður uppisitin av øðrum!” </p>
<p><em type="bold">Søga 3. </em><span type="quote">”Vit, sum búgva her úti og dagliga taka okkum av at røkta bø og haga, halda tað vera bæði órættvíst og strævið eisini at skula ansa seyðin hjá øðrum. Tað er júst tað, vit gera fyri uttanbíggjarmenninar: ’hevur ærin lemt?’, ’hevur tú sæð svørtu?’, ’hygg mær eftir veðrinum’ o.s.fr. Og so eru stikini, bøurin o.a. nógv betur hildið hjá uttanbíggjarmonnum enn hjá okkum. Teir hava ráð at passa og pleyga, og at bøta um, meðan vit, sum búgva her, skulu taka tað tunga lessið, uttan at hava so frægt av úrtøku, at vit hava ráð til íløgur. Tá farast skal á fjall, so skal ringjast runt. Onkur kann ikki koma tann dagin, og so vit at fáa onkran fyri hann. Og tá ið teir koma, eru tað teir, sum seta dagsskránna, tá skal alt gerast beinanvegin, tí teir skulu av aftur oynni. Tað kann kann øsa okkum, og vit tosa um tað her, men vit siga einki við teir”</span>. </p>
<p>Hesar smáu søgurnar, eru bert tríggjar av mongum. Tað er ymiskt frá bygd til bygd, hvussu stórur trupulleikin er. Felags fyri allar bygdirnar er, at tað verður lítið tosað um hetta evnið, meðan uttanbýggjafólki er til staðar. Partvíst kemst tað av teimum familjubondum, ið gera seg galdandi, men eisini tí at bygdini tørvar arbeiðsorkuna hjá uttanbýggjafólki.</p>
<p><em type="bold">Hvat kann gerast </em>Útoyggjanevndin mælir til, at tað alt fyri eitt vera gjørd munagóð tiltøk fyri at bøta um verandi jarðarviðurskifti, bæði at savna allar jarðarteigarnar í størri eindir, at skipa alla landbúnaðarjørð, óansæð um tað er óðals ella kongs, undir somu landbúnaðarlóggávu, og at gera broytingar í viðurskiftunum við uttanbíggjarjørðini. Hvussu hesi tiltøk kunnu fremjast, verður latið til serkøn at greina, men endamálið má vera, at øll jørðin á útoyggj 3. Partur - Vinna 169 </p>
<p>Viðvíkjandi lunnindum er skipanin, at tey sum eiga jørðina, eisini hava rættin tillunnindi, og harvið rættin at veiða fugl í oynni. Fyri at lýsa, hvat henda skipan kann elva til, verður ein frágreiðing úr Mykinesi endurgivin her:<span type="quote">”Lundaveiðan er væl fyriskipað. Og nógv eru tey avbygdarfólk, ið koma í oynna at fleyga lunda. Veiðutíðin byrjar 2. juli. Tað fyrstu vikuna bert í seks tímar, frá kl. 6 á morgni til á middegi. Tær komandi vikurnar verður tíðin longd, og tær seinastu vikurnar er loyvi er at fleyga frá kl. 9 á morgni til kl. 9 á kvøldi. Hetta er gjørt fyri at tryggja, at bjørgini ikki verða ruddað fyri lunda. Avbygdarfólkið tekur akkurát so nógv sum tey vilja av fugli. Tað, sum tey taka við sær av oynni, er ikki bert til sín sjálvan og familjuna, men ríkiligt til at selja eisini. Skal metast um mongdina fara einir 6000 lundar til bygdina, meðan 20.000 fara av oynni”</span></p>
<p>Ein máti til at broyta hesi viðurskifti er, at loysa lunnindini frá jarðarskipanini, og lata hesi rættindi til tey fastbúgvandi. Fyri at varðveita gamlar fuglaveiðu- og røktingarhættir, og fyri at tað skal vera gjørligt, at bera henda lærdóm víðari til yngra ættarligið, verður neyðugt at gera broytingar í galdandi fuglaveiðulóggávu. Útoyggjanevndin leggur dent á, at hetta hevur stóran týdning fyri tær smáu oyggjarnar, serliga teimum, har fuglaveiða hevur verið ein týðandi táttur í bygdarlívinum. Útoyggjanevnin mælir tí til, at rætturin at fara í bjørgini at veiða og røkta, eins og rætturin at taka hellufugl, verður givin bygdini eftir ásettari skipan. Í løtuni skal søkjast um loyvi í hvørjum einstøkum føri. Fyri at verja fuglastovnar, átti eitt ásett økið runt hvørja oyggj verið friðað fyri fuglaveiðu frá báti. Í løtuni er tað soleiðis, at skjóttgangandi bátar koma heilt inn undir bjørgini at veiða fuglin, sum bygdarfólkið ikki hevur rætt at taka. Har arbeiðsorka ikki er í oynni til at fara í bjørgini, kann hugsast at avbygdarfólk bjóða seg fram at luttaka í bjargaferðum. Eina slíka avbjóðing eru tað ivaleyst fleiri, ið vilja gjalda fyri. Í sambandi við landbúnaðin eru fleiri áhugaverd uppskot, m.a. er eitt væl útgreinað uppskot um at seta á stovn eitt framleiðsluhús í hvørjari oyggj. Húsið skal vera útgjørt at kunna framleiða, pakka, merkja, køla og frysta alla rávøru, sum fæst í oyggjunum, harumframt eru fleiri uppskot um framleiðslur.</p>
<p><em type="bold">Eitt framleiðsluhús kann gerast karmur um matvøruídnað á útoyggjunum. </em>3. Partur - Vinna 170 </p>
<p><em type="bold">Aðrar vinnuligar fortreytir </em></p>
<p><em type="bold">Fígging </em>Dentur skal leggjast á, at øll vinna er burðardygg, t.e., at hon er kappingarfør og lívfør uttan stuðul. Men tað er tørvur á, at tað í landinum finnast fíggingarstovnar, ið vilja fíggja virksemi úti í smáu oyggjunum. Í løtuni eru tað peningastovnarnir, ið veita neyðugu fíggingina, alt eftir hvat uppleggið og persónarnir eru aftanfyri tiltakið. Tað er ymiskt hvørja vælvild tey, sum eru búsett á útoyggj fáa, tá ið tað kemur til fígging, men longu í útgangsstøðuni stendur umsøkjarin sera veikur. Tað er lítið <span type="quote">”kreditt”</span>-virði í einum, sum ikki býr og arbeiðir í meginøkinum, og krøvini til eginpening eru strong. Tað vánaliga undirstøðukervið hevur verið og ein av grundgevingunum fyri, at tað ikki loysir seg at fara undir vinnulig tiltøk. Tað lítla vinnuliga virksemið á hesum oyggjum talar eisini fyri seg. </p>
<p>Tað eru eingir fíggjarstovnar ella grunnar, ið hava sum endamál at stuðla undir virksemií útjaðaranum. Tað eru heldur ikki aðrar vinnufremjandi skipanir, ið stuðla undir, at virksemið kemur í gongd, og at ískoytið verður veitt til m.a. vinnutól, soleiðis at raksturin ikki verður tyngdur ov nógv av láns- og rentubyrðum. Innan landbúnaðin eru tó fíggingarmøguleikar, sum Føroya Jarðarráð umsitur. Í Føroyum eru grunnar til vinnufremjandi endamál, men hesir leggja seg í høvuðsheitinum eftir at stuðla útflutningsrættaðum vinnuvirksemi og tað skerst ikki burtur, at talan bert er um vinnufyritøkur í meginøkinum.</p>
<p>Tey, sum fáast við fíggingarvirksemi, siga, at tað sjáldan koma áheitanir frá smáuoyggjunum um fígging til vinnurtiltøk. Tað, at slíkar umsóknir sjáldan fáa játtandi svar, kann í sjálvum sær at hava við sær, at fólk heldur seg aftur frá at royna.</p>
<p>Tað eru tey, sum hava sett fitt av peningi í vinnuligt virksemi (og summi hava mistalt). Sum heild eru útoyggjafólk ikki múgvandi, og tað er ein sjálvsøgd orsøk til, at umstøðurnar til íverkseting eru avmarkaðar. Vandin í kapitalfátækum virksemi er, at peningastovnarnir krevja størri trygd og persónliga borgan fyri lánveiting. Virkisførið og møguleikin fyri at seta sær høg mál verða skerd. Endin er altíð tann, at fyritøkurnar vera stýrdar av tryggleika heldur enn vøkstri og avkasti, ella at virksemið ongantíð kemur í gongd, tí fólkið heldur seg aftur frá váganum.</p>
<p>Hesi viðurskifti vísa greitt, at tørvur er á einum stovni, ið kann veita fígging eftirøðrum reglum enn verandi peningastovnar. Tí verður lagt upp til at seta á stovn ein grunn, sum m.a. hevur sum høvuðsuppgávu at veita ráðgeving, stuðul og lán v.m. til vinnuvirksemi í útjaðaranum. Møguliga kann ein tílíkur stovnur eisini átaka sær at skipa fíggingina av smáu kommununum, sambært hugskotunum um fyriskipan kommununar (lýst nærri seinni)</p>
<p><em type="bold">Rágeving og kunning </em>Ráðgeving og kunning eru ein týðandi táttur, tá ið talan er um at seta á stovn vinnuligt virksemi á útoyggj. Tað eiga at vera stovnar og fyritøkur, sum uttan kostnað veita ráðgeving og kunning til teirra, sum hava hugskot og ætlanir um vinnulig tiltøk. Frá 3. Partur - Vinna 171 </p>
<p><em type="bold">Skattaviðurskifti </em>Tað er borið fram aðrastaðni í álitinum, at tey, sum búgva á smáu oyggjunum ikki eru áhugaði í, at serligar skattligar skipanir verða settar í verk til tess at fáa tey at støðast í oyggjunum. Tað er tó ein sannroynd, at skattur kann vera eitt amboð, ið er vælegnað at stýra við. Av tí at umstøðurnar á smáu oyggjunum fyri vinnuligum virksemi og ídnaði annars hava verið serstakliga vánaligar øll tey árini, onnur øki í Føroyum hava blómað, er tað vert at umhugsa skattafyrimunir, sum eitt stýringsamboð í hesum føri fyri at fáa vinnuligt virksemi at mennast í oyggjunum. Útoyggjanevndin leggur upp til, at skattligir fyrimunir kundu gjørt tað møguligt hjá lokalum vinnulívi og ídnaði at fingið fótin fyri seg, og ikki minst gjørt tað áhugavert hjá fyritøkum í meginøkinum at lagt vinnuna ella partar av vinnuni út á oyggjarnar. Tílíkar royndir eru gjørdar aðrastaðni, m.a. í Noregi og Írlandi. Meginreglan við hesum tiltøkum er, at skipaninar skulu vera tíðaravmarkaðar og so einfaldar sum gjørligt. </p>
<p>Eitt annað øki, har skattur eisini kann nýtast sum amboð, er viðvíkjadi teimum tómuhúsunum, ið standa í øllum bygdunum. Tað eru komin fleiri uppskot um, at tey, sum eiga slík hús, skulu fáa álagt ein <span type="quote">”summarhússkatt”</span>. Hetta er peningur, sum kommunurnar skulu hava ágóðan av, m.a. til at gjalda tær tænastur, ið verða veittar øllum borgarum, ið hava hús í bygdini. Fyrimunurin við einari tílíkari skipan hevði fyrst og fremst verið fyri tey, sum eiga hesi húsini. Tey høvdu kent seg meira sum part av bygdasamfelagnum, av tí at tey veittu eitt ískoyti til bygdina.</p>
<p><em type="bold">Útbúgving og Gransking </em>Menning er ikki minst tengd at vitan og kunning, sum verður savnað úti í heimi og her hjá okkum. Slík vitan kann geva fyrimunir og skapa nýggjar hugsunarháttir og nýggjar møguleikar. Gransking, sum grundarlag undir vitan, kann elva til, at fokus verður sett á vanahugsan og viðurskifti, sum altíð hava verið galdandi, men sum ikki júst eru til gagns fyri nútíðarvirksemið. Tíðirnar og grundarlagið undir vinnulívinum broytast skjótt, og tí er brúk fyri at ganga nýggjar leiðir og vera opin fyri broytingum. </p>
<p>Vinnan í dag gerst alt meira vitanarkrevjandi, og hon krevur útbúgving og spesiali-sering. Ein stórur bági er, at vitanin er spjødd á ymiskum stovnum og hjá ymiskum persónum, og ógvuliga sjáldan verður hon borin út um meginøkið. Her er neyðugt at leggja á annan bógv og í nógv størri mun draga tey, sum eru búsett á smáu oyggjunum við í eitt kunnleikaumhvørvi, ið kann fáa innivist í bygdaskúlanum og lokala umhvørvinum. Tað verður neyðugt at brúka nógv størri orku enn higartil at granska, 172 kunna og útbúgva. Førleiki innan kunningartøkni og annað vinnuligt virksemi, men eisini førleiki innan skapandi og handaligum virksemi, eru partar í einum ríkum umhvørvi við góðum trivnaði.</p>
<p><em type="bold">Entreprenørskapur </em>Í okkara grannalondum verður sokallaður entreprenørskapur alt meiri ein táttur í økismenningararbeiði. <em type="italic">Entreprenørskapur </em>sipar í hesum samabandi til hettar ‘at síggja møguleikar, at taka stig til og duga at samskipa’, men av tí at einki beinrakið føroyskt orð er tøkt, velja vit at brúka útlendska orðið. Útoyggjanevndin heldur, at tað kundi verið vert at umhugsa eina slíka strategi, tá ið málrættað menning av økjum og oyggjum í Føroyum verður sett á dagsskránna. Víst verður á, at verkætlanin <em type="italic">Bygdin </em>lutvíst er í trá við nevndu entrepernørskaps-hugsanina. Niðanfyri er ein stutt lýsing, av hvat enterprenørskapur er:<span type="quote">“At skapa vinnuliga menning við at byggja upp nýggjar samstarvsog virkisháttir”</span>. Hetta kann m.a. gerast á 5 ymiskar háttir:1. menna nýggjar vørur, ella geva vøru nýggja góðsku. 2. menna nýggjar framleiðsluháttir 3. fara inn á nýggjar marknaðir 4. gagnnýta nýggjar rávørur ella hávframleiðslur/halvvirkað 5. umskipa framleiðslur </p>
<p>Entreprenørskapur kann eisini tulkast sum at gera nakað nýtt, ella at gera nakað, sum hevur verið vanligt, øðrvísi. Entreprenørskapur merkir í grundini menning av nýggjum virksemi. Entreprenørur: <em type="italic">er ein persónur, ið setur í verk nýggjar ætlanir. </em>Krøvini til ein góðan entreprenør eru, at hann evnar at gróðurseta virksemi í bygdarfelagsskapinum og skapa positiv sambond millum bygdafólki og virksemi. </p>
<p>Entreprenørskapur skal síggjast úr einum mennandi sjónarhorni og í tí sannroynd, atvinnulívið ikki er støðugt, men broytist alla tíðina. Vinna verður skapt, ikki samtykt. Uttan initiativ frá einstaklingum ella fólki í felag, ið taka seg saman og seta vinnu ella ídnað í verk, hendir einki. Í entreprenørskapi vera verkætlanir mettar við støði í fleiri ymiskum viðurskiftum. Endamálið er at seta verkætlanina inn í fleiri ymiskar samanhangir, og tað er júst henda mannagongdini, ið ger, at entreprønskapur er ein góð strategi. Henda strategi miðar móti at finna ta mest sentralu drívmegina í búskaparligu menningini og stevnir móti úrslitum við støði í hesum. At verkætlanir og tiltøk verða burðardygg er framvegis aðalmálið við tilrættaleggingini.</p>
<p>Tá hugt verður at tí lokala tilfeinginum á smáu oyggjunum er hetta ógvulig avmarkað,men tað er júst her í entreprenørskapurin kann gera tann stóra munin. Tí hugsjónin er nevnliga, at tað ikki er neyðugt, at teilfeingið er á staðnum, men at tilfeingið er at finna í øllum økinum ella landinum sum heild. At arbeiðast skal tvørtur um bygda og økismørk.</p>
<p>Tað er sjónarmiðið, at vinnan í botn og grund kann vera <span type="quote">”markleys”</span>. KT-tøknin gertað gjørligt at samskifta um firðir, sund og tvørtur um landafrøðilig mørk. 173</p>
<p>Netverksskipanir og tilrættalegging av virksemi er alt avgerandi í framtíðarinnar vinnulívi. Men at vera <span type="quote">”markleys”</span> merkir ikki, at tað skal vera leyst frá lokalum umhvørvi. Tann samvera, sum er millum menniskju, er framhaldandi ein ógvuliga týðandi partur av einum mennandi umhvørvi. Menniskju ávirkast, evnast og leika í lokala umhvørvinum, og entreprenørskapur virkar best í einum slíkum livandi umhvørvi.</p>
<p>Her koma vit aftur inn á tørvin á karmunum í lokala umhvørvinum, bæði viðvíkjandiundirstøðukervinum, men eisini í sosiala og mentanarliga umhvørvinum, ið er avgerandi fyri trivnaðin í økinum. Afturat viðurskiftunum í lokala umhvørvinum, er menningin ikki minni tengd at gransking – og kunnleika umhvørvinum og fíggjarligum skipanum, ið fakliga og hugsjónarliga tora at fara inn í nýggjar ætlanir, har eitt trygdarnet ikki altíð er til staðar. 174 175</p>
<p><em type="bold">Mentanarliga sjónarhornið </em></p>
<p><em type="bold">Mentan og frítíð </em></p>
<p>Skal mentan mátast við talinum av mentanarligum tiltøkum og tali av møguleikum fyri at íðka ítrótt, ganga til konsertir, listaframsýningar, sjónleik, fyrilestrar o.l., so vil onkur siga, at mentanarlívið á smáu oyggjunum er steindeytt. Men heilt so einfalt er tað ikki. Mentan kann í stuttum greinast, at vera sambond menniskjunar við náttúru og umhvørvi annars, og tað samspæl, ið einstaklingurin hevur við tey, hann livir saman við í familjuni og í bygdini. Í hesum parti verður í stuttum nomið við nøkur viðurskifti, sum kunnu undirbyggja tey uppskot og tilmæli, sum útoyggjanevndin ber fram.</p>
<p><em type="bold">Bygdarmentan/stórbýarmentan </em>Tey, sum eru uppvaksin og/ella altíð hava búð á útoyggj ella á smáplássi, hava mentanarlga og sosialt tikið við tí mentan, ið er borin teimum frá ættarliðunum undan teimum. Hjá teimum er ein javnvág millum tað, tey gera í gerandisdegnum, og tað teirra hugur stendur til í frítíðini. Nøgdsemið verður mált í mun til tryggleikan og tilknýtið til staðið. Samstundis eru tey tilvitað um, at teirra gerandisdagur og frítíð als ikki kunnu samanberast vit tað, ið tey búsettu í meginøkinum meta sum eitt gott lív. Tá tosað verður um ungdómin og framtíðina hjá teimum í oynni, er vert at leggja til merkis, at tá er mátið fyri <span type="quote">”tí góða lívinum”</span> nógv meira í samsvari við mátini í meginøkinum. Hesi brotini úr samrøðum á smáu oyggjunum lýsa hesa støðuna sera væl:” Her keðir ein seg ongantíð. Tað er altíð okkurt at tríva í, og samanhaldið í bygdini er gott”, <span type="quote">”Her er gott at vera, tað er ongantíð keðiligt, vit hava altíð okkurt at tríva í”</span> (onnur á fundinum tóku undir við hesum, nikkaðu ella søgdu seg at vera samd) <span type="quote">”Hvussu skulu vit fáa tey ungu at ”tíma”</span> at koma aftur higar. Her er onki at bjóða teimum”, <span type="quote">”Skulu vit rokna vit, at tey ungu tíma at koma aftur eftir lokna útbúgving, er neyðugt at gera okkurt, soleiðis at tey trívast”</span>, <span type="quote">”Tey ungu ríma, her er onki at vera til, her hendir ov lítið”</span>. </p>
<p>Sum seinna frásøgnin vísir, eru tey eldru greið yvir, at tað skal meira til enn tað, tey sjálvi eru nøgd við, fyri at tey ungu skulu tíma at vera í bygdini at at koma aftur til hana. Hetta vísir, at eitt størri útboð av mentannartilboðum og møguleikum fyri at skapa undirhald og avbjóðingar eru umráðandi tættir í einum útoyggjapolitikki.</p>
<p><em type="bold">Ítróttur </em>Ein høll, ið kann húsa m.ø. flogbólti, kurvabólti og líknandi ítróttum er ein sera góð íløga á útoyggjunum. Tað er ikki at undirmeta, at hon umframt at vera nýtt til skúlabrúks og vitjandi um summarið, eisini kann nýtast til mong onnur tiltøk. Talan kann bæði vera 176 um tiltøk, sum oyggin sjálv skipar fyri, men eisini slíkt, ið Norðurlandahúsið og onnur senda kring landið. Taka vit svimjihøllina í Hesti sum dømi, vóru tey mong, ið hildu, at hetta var eitt ov stórt tiltak hjá einari so lítlari bygd. Men svimjihylurin hevur verið eitt sera gott tiltak, ikki bert fyri einstaklingin, men eisini fyri samanhaldið og menninga av bygdini yvirhøvir. Tað eru mong, sum í gjøgnum árini hava leitað sær út í Hest og notið gott av hylinum, bæði skúlabørn og ferðafólk. Sostatt kunnu vit staðfesta, at sjálvt ein lítil høll kann gerast karmur um eitt meira fjøltáttað mentanar- og frítíðarlív á útoyggj. </p>
<p><em type="bold">Veristøð </em>Í bygdum, ið hava bygdarhús, eru nógv fleiri felagstiltøk, enn í teimum bygdum har ongin veristøð eru. Í Hesti, Mikladali, á Húsum og í Nólsoy eru bygdahús, og eru tey karmur um ymisk tiltøk, frá veitslum og fyrilestrum til veristøð hjá ungdómi við dansi, bingo v.m. Í Mikladali verður m.a. sagt, at var onki bygdarhús, var samanhaldið og virksemið als ikki á tí støði, tað er á í dag. Eins og í Hesti hevur bygdarhúsið eisini havt við sær, at talið av vitjandi er stórt, og tað skapar lív og íblástur til gerandisdagin í bygdini. Tí er tað umráðandi, at eitt bygdarhús verður sett á listan yvir tiltøk, ið skulu fremjast fyri at skapa framgongd og øktan trivnað. Møguleiki er at samskipa eitt bygdarhús við eina lítla ítróttarhøll. </p>
<p><em type="bold">Barna og ungdómsarbeiði </em>Í smáu bygdunum, har bert fá børn eru, kann vera trupult at ímynda sær barna- og ungdómsarbeiði, ið er skipað eins og í býarumhvørvi. Í fleiri oyggjum er tó m.a. sundagsskúli, og í Kalsoynni er skipað skótavirksemi. Tað kundi hugsast, at hetta og annað barna- og ungdómsvirksemi varð skipað í øllum oyggjunum í samstarvi við feløg inni á meginøkinum og/ella í samstarvi millum børn og ung, ið búgva í teimum smáu oyggjunum í landinum. </p>
<p>Í Norðanlondum er ein felagsskapur nevndur <span type="quote">“4 H”</span>. Hetta er ein barna- ogungdómsfelagsskapur, ið er ætlaður teimum, sum búgva í útjaðaranum og smápláss-</p>
<p><em type="bold">Ein lítil høll í hvørjari oyggj - er ein íløga í framtíðina. </em>3. Partur - Mentan og frítið 177 </p>
<p><em type="bold">Siðsøga </em>Tað er umráðandi at varðveita lærdóm og vitan, sum forfedrarnir við drúgvum royndum hava borið komandi ættarliðum, serliga innan hagreiðing og varðveitslu av tí tilfeingi, sum er í okkara smáu oyggjum. Tað varð nevnt á oyggjafundunum m.a. í Skúgvi og Fugloy, at fuglaveiðulóggávan, sum er sett í verk fyri at varðveita fuglastovnar, samstundis elvir til, at siðvenja og lærdómur viðvíkjandi røkt av bjørgunum ikki verður borin víðari til komandi ættarlið. Ein tók soleiðis til í Skúgvi at: <span type="quote">“Tey ungu vita ikki ein gang, hvat ein hellufuglur er fyri nakað!”</span>. Tað er av alstórum týdningi, at fólk á Føroya Náttúrugripasavni og umboð úr smáu oyggjunum koma á samt um haldgóðar loysnir, ið kunnu tryggja, at mentan og siðsøga ikki fara fyri bakka. Avvarðandi myndugleikar eiga at virka fyri, at fuglaveiða kann fara fram í smáu oyggjunum undir skipaðum viðurskiftum. Tað er í tøkum tíma, tá ið hugsað verður um ta stóru óskipaðu ránsveiðuna eftir fugli, sum fer fram við skjóttgangandi bátum frá meginøkinum heilt inn á klettarnar í smáu oyggjunum, meðan teir, sum búgva í oynni ikki kunnu røkja oynna eftir góðum og royndum skipanum. Í fleiri oyggjum var stórur áhugi fyri at fáa gamalt handverk og framleiðsluhættir fram aftur í ljósið. M.a. var uppskot úr Hesti og Fugloy um at skipa fyri upplæring av ungum innan tilvirkan av lutum úr træi, eins og føroyskt bátasmíð átti at verið skipað sum vinna og frálæra. Grótlaðing er somuleiðis eitt gamalt handverk, sum miðvístátti at verið tikið uppaftur. Slíkt arbeiði kann lærast við at arbeiða við upprunatilfarinum við at seta bygningar í stand, bæði teir, sum hava søguligt virði og aðrar í gagnshøpi, t.d. at laða gomul gróthús og úthús uppaftur. Við tiltøkum sum hesum verður umhvørvið vakrari á útoyggjunum. Útoyggjanevndin hevur tikið hendan áhuga til viðgerðar, og hevur við støði í hesum sett uppskot fram um ein skúla fyri mentan- og handverk, ið bæði skal rúma frálæru og endurreising fornminnum í tí gamla bygdaumhvørvinum á smáu oyggjunum (sí uppskot undir evninum Skúlin) </p>
<p><em type="bold">Mentan og siðaarvur </em>Á hvørjari av útoyggjunum verður eitt umboð valt at standa fyri einari verkætlan, sum fyrst skrásetur, hvat oyggin hevur havt av serligum eyðkennum innan handverk, framleiðslu og hagreiðing av matvørum. Síðani skulu karmar byggjast upp um hetta. Teir kunnu vera t.d. bygdasavn, framsýningar og bøkur við skrásettu framleiðsluháttunum og tilfari. Men hugskotið umfatar eisini eitt livandi savn, har framleiðsla og handverk 3. Partur - Mentan og frítið 178 </p>
<p><em type="bold">Stuðulsmøguleikar til barna- og ungdómsarbeiði </em>Mentamálastýrið kann umvegis sp/f Ítróttarvedding veita stuðul til tiltøk, sum eru til gagns fyri børn og ung. Mentamálastýrið kunnar um hesar møguleikar og sendir umsóknarbløð til tey áhugaðu. Søkjast kann um stuðul til hesar verkætlanir:a) listarligt virksemi, t.d. innan myndlist, sang, tónleik, sjónleik, skaldskap ogbókmentir, filmslist, videolistb) søgulig og siðsøgulig tiltøk, umframt tiltøk, ið sum heild økja um kunnleikanhjá børnum og ungum til landið og fólkið, nærumhvørvið og lokalsamfelagið sum heildc) virksemi, ið stimbrar og mennir listarlig, skapandi, mennandi og útinnandi evnihjá børnum og ungum, eisini innan KT-økiðd) ráðstevnur, skeið og seminar e) samstarv millum skúlar og ungdómsfelagsskapir o.l. </p>
<p>Hettar er bert nakrir fáir av teimum møguleikunum, sum eru fyri stuðli, so møguleikarnir eru til staðar at fáa gongd á virksemið. Tá ið tað kemur til stuðul frá Mentamálastýrinum til hallir, vøllir o.l., er tað ein sannroynd, at nærum allur peningurin, sum verður játtaður á fíggjarlógini fer til íløgur á meginøkinum. Tí er tað neyðugt, at ein partur av hesum peningi verður oyramerktur til útjaðaran.Tað er sera umráðandi, at Mentamálastýrið og bygdarráðini kunna um, hvørjir møguleikar eru og á tann hátt eggjar útoyggjafólki at fara undir mentannartiltøk. <span type="quote">”Eldsálir”</span> finnast eisini í smáu oyggjunum, og tí er hetta eins nógv ein áheitan til teirra um at fara til verka.</p>
<p><em type="bold">Í bygdum, ið hava bygdarhús, eru nógv fleiri felagstiltøk, enn í teimum bygdunum har eingi veriðstøð eru. </em>3. Partur - Mentan og frítið 179 </p>
<p><em type="bold">Skúlin </em></p>
<p>Í triðja parti varð í stuttum nomið við tey lokalu skúlaviðurskiftini. Her verður tikið saman um og lagt upp til loynir í framtíðarhøpi. Viðgerðin er grundað á tað kjak, ið hevur verið um hetta evnið á smáu oyggjunum, og á áheitanir frá bygdafólki. Tørvurin á skúlatiltøkum er í løtuni ógvuliga ymiskur, t.d. hava summar bygdir als eingi skúlabørn. Á vaksnamannaøkinum eru nøkur fá skúlatilboð, men av tí at henda verkætlan leggur upp til menning av einum framkomnum vinnulívið, eigur Mentamálastýrið at fyrireika seg til ein øktan tørv á útbúgvingarøkinum.</p>
<p>Fleiri útlendskar kanningar hava staðfest, at skúlin hevur alstóran týdning fyri trivnaðinog menningarmøguleikarnar í einum lokaløki. Her skal í stuttum verða grundgivið fyri tørvinum á einum greiðum skúlapolitikki, ið raðfestir bygdaskúlan høgt. Her er talan um skúlan fyri lívið, t.v.s. ein skúla, ið er tilgagns fyri bæði børn og bygd.</p>
<p><em type="italic">Frágreiðingin hevur hettar innihald: </em>l </p>
<p>Fólkaskúlinl</p>
<p>Samstarv millum skúlarl</p>
<p>Kvøld- og Frítíðarskúlinl</p>
<p>Eftirskúlil</p>
<p>Skúli fyri mentan og hondverkl</p>
<p>Samandráttur</p>
<p><em type="bold">Fólkaskúlin </em>Á vári 2000, tá ið útoyggjanevndin leitaði út á smáu bygdirnar til oyggjafundirnar, varð hon nógvastaðni bjóðað inn í bygdarskúlan at viðgera framtíðarstøðuna hjá oynni. Skúlarnir vóru allir smáir. Fleiri høvdu innbúgv frá teirri tíð, tá ið <span type="quote">”blekkdósin”</span> varð feld niður í borðið. Í teimum skúlunum, har daglig skúlagongd er, vóru harafturímóti nýggjari innbúgv og teldur. </p>
<p>Viðgerðin av skúlamálum bar dám av nøgdsemi viðvíkjandi teimum smáu flokk-unum. Víst varð á, at tað í onkrum føri er trupult at fáa lærara at støðast á oyggjunum, sum eru óhøgligast, um teir ikki hava okkurt tilknýti til staðið. Tað var mett sum neyðugt, at lærarar á útoyggj skulu vera fastløntir fyri fult tímatal og hava góðar umstøður at arbeiða undir. Sambært semju millum Føroya Landsstýrið og Føroya Lærarafelag er ásett, at serlig tænastumannastørv verða skipað í útoyggjum. Avtalan fatar um Fugloy, Svínoy, Hest, Dímun, Mykines og Gásadal. Lærarar kunnu setast í fast starv, hóast næmingagrundarlagið er skiftandi, fyri at tryggja, at tað ber til at fáa lærara. Skúli, ið hevur ímillum 1 og 14 næmingar, hevur vanliga ein lærara, men fer næmingatalið upp um hetta, skal trygd veitast fyri, at ein lærari verður settur afturat. Tað er ikki nøktandi, hvørki fyri børn ella lærara, at hann er einsamallur, tá ið næmingatalið er hægri enn 14.</p>
<p>Viðvíkjandi framhaldsdeildini vóru ikki øll á einum máli. Øðrumegin bar orðaskiftiðbrá av ivanum um fakligu góðskuna við bert einum lærara, og hinumegin av 180 ótryggleikanum við at senda børnini av oynni. Semja var kortini um, at tað skal standa øllum í boði at fáa 8. og 9. floks skúlagongd í oynni, og at fakliga breiddin skal tryggjast við m.ø. nýggjari tøkni og nýggjum undirvísingarháttum. Eisini var semja um, at tað skal vera tryggari at senda børnini av oynni í skúla í meginøkinum. Fyri at greina nærri, hvat kjakið um skúlan bygdi á vera evnini flokka í trý:ltrygd fyri 8. og 9. skúlaári í øllum oyggjum.ltrygd fyri fakligari breiddltrygd hjá teimum, sum velja at fara í framhaldsdeild í aðrari kommunu. <em type="bold">8. og 9. skúlaár í oynni </em>Fyri at lýsa verandi karmar fyri møguleikanum at hava framhaldsdeild í skúlanum, verður víst á fólkaskúlalógina, sum m.a. sigur: </p>
<p><em type="bold">Bort úr Fólkaskúlalógini § 26, stk 1: </em>….Skúlamyndugleikin á staðnum hevur somuleiðis skyldu at skipa so fyri, at børnum og ungfólki undir 18 ár, sum búgva í øki skúlamyndugleikans, verður tryggjaður undirvísingarmøguleikar í 8., 9. og 10. flokki.. <em type="bold">Stk 3: </em>Avgerð um undirvísing av næmingum í 8.,9. og 10. skúlaári tekur landsstýrismaðurin í hvørjum einstøkum føri. <em type="bold">§ 27, stk.5: </em>Bert í serstøkum føri kann verða víst børnum í undirvísingarskyldugum aldri, sum búgva á plássum, har skúli er, tá ið henda lóg kemur í gildi, á undirvísing í øðrum skúlaumdømi, um tað ber við sær, at tey verða noydd at flyta heimanífrá. </p>
<p>Fólkaskúlalógin leggur skúlagongd sum heild í fasta karmar, eisini á smáu oyggjunum, tó er møguleikin fyri framhaldsdeild undantikin hesum, tí har skal landstýrismaðurin í undirvísingarmálum játta í hvørjum einstøkum føri. Næmingar kunnu í <span type="quote">”serstøkum”</span> føri vísast til annan skúla. Fyri tær smáu oyggjarnar er tað ein veikleiki, at rætturin til framhaldsdeild ikki er betri tryggjaður í lógini. Í prinsippinum er tað støðan hjá tí (til einhvørja tíð) sitandi landsstýrismanninum í mentamálum, ið avgerð lagnuna hjá børnunum á smáu oyggjunum eftir 7. skúlaár. Hóast børnini bert í serstøkum førum kunnu vera víst á undirvísing í øðrum skúladømi, so kann tað serstaka vera sum í hesum døminum úr Kalsoynni, at Barsskor siglir til Klaksvíkar bæði á morgni og kvøldi, og tískil kann 8. flokkur ikki vera í Kalsoynni.</p>
<p><em type="bold">Foreldrini flyta við </em>Ein av stóru trupulleikunum, ið standast av at børnini noyðast av oynni í skúla á so ungum árum, er, at foreldrini flyta við. Í nógvum førum kenna foreldrini seg noydd til flyta inn til stórplássið, har børnini skulu ganga í framhaldsdeild. Millum grundgevingarnar eru, at ættarbondini í meginøkinum ikki eru so tøtt, at børnini kunnu búgva hjá familju, og at foreldrini ikki meta tað vera rætt at lata børnini til onnur at hava ábyrgdina av. Fleiri kenna seg eisini ótrygg við at lata børnini fara einsamøll í meginøkið at búgva. 3. Partur - Mentan og frítið 181 </p>
<p>Børnini eru júst í byrjanini av kynsbúningaraldrinum og hava tí serligan tørv á góðum stuðli.</p>
<p>Børn, sum skulu ferðast við báti millum skúla og heim, vera eisini sett í eina ringastøðu. T.d. skal eitt barn úr Mikladali við rutuni uml. kl. 6.30 um morgunin, og kemur ikki aftur fyrr enn kl.18, t.e. næstan 12 tímar seinni! Hetta eru sera vánaligar umstøður at bjóða børnum og foreldrum teirra, hóast onkur av teimum hava næstringar at dúva uppá í Klaksvík. Hesi viðurskifti elva eisini í mongum førum til, at foreldur kenna seg noydd at flyta av oynni.</p>
<p><em type="bold">Tilknýtið til bygdina </em>Foreldur og ungfólk á bygd vístu útoyggjanevndini á, hvørja ávirkan tað hevur fyri tilknýtið til bygdina, at børnini flyta í so ungum aldri. Tey eru júst vorin so gomul, at tey kunnu taka lut sum tilkomin í arbeiðinum, og tann lærdómur, ið liggur í at taka lut er ómetaligur, tí kunnleiki og hegni eru neyðugar barlastir, skal oyggin røkjast til fulnar. Tað tilknýtið, sum tey ungu fáa av einari longdari skúlagongd, kann virka til, at tey hava lættari við at venda aftur til heimstaðið sum tilkomin. Tað er umráðandi, at politiski myndugleikin tekur hesi viðurskifti við í tilrættalegging av framtíðar skúlaskapi. </p>
<p><em type="bold">Trygd fyri fakligari breidd </em>Tað vandamálið, ið stendst av at kenna seg avskornan frá umheiminum, kann skapa ótryggleika og geva eina kenslu av, at <span type="quote">”alt er annaleiðis aðrastaðni”</span>. Men við at eftirkanna fakliga førleikan hjá børnunum, sum koma av bygd, eru flest allar lærarar samdir um, at tey er væl fyri. </p>
<p>Tá ið tað kemur til undirvísing í framhaldsdeild, kann tað vera ein vansi, um skúlinbert hevur ein lærara. Valfakini gerast nátúrliga avmarkað, eins og førleiki lærarans at undirvísa í øllum fakum kann vera skerdur, hetta tí at læraraútbúgvingin byggir á linjugreinar, sum eru tríggjar í tali. Sostatt kann ein lærari ikki hava sama førleika í øllum lærugreinunum. Lærarar hava tó høvi til at nema sær eftirútbúgving á nógvum økjum. Fyri at styrkja møguleikan at fáa góðar lærarakreftir út á smáplássini, kundi tað verið ein loysn at givið læraraskúlanæmingum høvið at søkt um legat ella stuðul, til at útbúgva seg til at undirvísa á útoyggjaskúla. Henda útbúgving kundi so verið eitt sindur breiðari og møguliga eitt sindur øðrvísi samansett enn vanliga læraraútbúgvingin. Treytin fyri einum tílíkum legati kundi verið, at lærarin bant seg í eitt ávíst áramál at undirvísa á útoyggj.</p>
<p>Í nútíðar tykissamfelagnum skulu hesi viðurskifti ikki longur kunna skerja møguleik-an fyri einari fjøltáttaðari og góðari undirvísing. Tilrættalegging og samskipan í og millum skúlar er nýggjasta loysnin, ið bygdaskúlarnir í alt størri mun gerast partar av. Tykissamfelagið Svínoy-Fugloy er dømi um nýggja samskiftishættin millum skúlar á útoyggj og meginøkið.</p>
<p>Samfelagsfrøïngurin Gestur Hovgaard greiðir í greinini <em type="italic">At lesa seg av bygdini </em>(s.262)frá leiklutinum hjá skúlanum í nútíðarsamfelagnum. Í greinini vísir hann eisini á tann stóra týdning bygdaskúlin hevur fyri økismenningina. Hann skrivar m.a.: 3. Partur - Mentan og frítið 182 </p>
<p>Formliga vitanin hevur sjálvsagt enn stóran týdning, men samstundis sum at samfelagið alla tíðina broytist, so broytist eisini alla tíðina tann mátin, vit skilja veruleikan. Tí verða krøvini eisini alt meiri rættað inn ímóti at læra næmingin sjálvan at hugsa um veruleikan og at samskifta. Tað er m.a. í hesum atliti, vit skulu síggja eina vending móti t.d. arbeiði við verkætlanum. Hetta merkir samstundis, at skúlin ikki bara endurgevur mentan, men skapar eina mentan. Millum mangar aðrar so fær skúlin eisini ein týdning, sum ger tað møguligt at knýta saman formligan lærdóm við tann lærdómin, sum liggur í økissamfelagnum. Skúlin kann meiri enn nakrantíð sameina fortíð, nútíð og økissamfelag, eins og økissamfelag og umheimin.</p>
<p>Við hesum verður sagt, at skúlin er meira enn bert ein stovnur, har einans faklig innlæring fer fram, men heldur er hann staðið, ið mennir ungdómin til at liva og klára seg í nútíðarsamfelagnum. Tilknýtið til staðið og økið, har skúlalívið er, gerst partur í tilvitanini og menningini. Skúlans leiklutur sum fakligur pallur og sambindingarlið millum tað unga og eldra ættaliðið er eisini ein av teimum faktorum, sum skulu viga nógv, tá ið talan er um at styrkja bygdarskúlan. Talan kann m.a. vera um frítíðarundirvísing, kvøldskúla, skeiðsvirksemi o.l., har tey yngru kunnu læra tey eldri og øvugt (G.H. s. 265)<span type="quote">“Leiklutur skúlans skal samanumtikið síggjast sum sameinandi og týðandi partur av einum fjøltáttaðum bygdarsamfelagi, ið ætlar at fáa ungfólk – børn og foreldur teirra – at trívast”</span></p>
<p><em type="bold">Á meginøkið í framhaldsdeild </em>Summi av foreldrunum á útoygg mettu, at hóast møguleikin og tilboðið um at hava framhaldsdeild í hvørjari oyggj skuldi raðfestast fremst, var tað í ávísum føri neyðugt at senda børn inn á meginøkið í skúla. Talan var um umstøður, har kanska bara eitt barn er í skúlanum; ella har sernámsfrøðilig undirvísing er neyðug, ella at onnur viðurskifti tala fyri tí. Fyri at skapa tryggar karmar um skúlagongdina hjá hesum børnum, soleiðis at foreldur teirra ikki kenna seg noyddan at flyta við inn á meginøkið, skal tað standa hesum børnum í boði at koma á skúla við skúlaheimi. Hetta skal vera eitt heim, har tilkomin fólk veita neyðugu umsorganina og stuðulin til børnini í góðum samstarvi við foreldrini. </p>
<p><em type="bold">Samstarv millum skúlar </em>Skipanin av framtíðar skúlanum eigur í stóran mun at byggja á samstarv millum skúlar. Fyri skúlan á smáu oyggjunum merkir hetta, at tað verður latið upp fyri felags undirvísing við flokkar á størri skúlum. Dentur skal leggjast bæði á tað fakliga og tað sosiala samstarvið. Talan kundi verið um fastar samstarvsavtalur millum ávísar skúlar, á sama hátt sum eitt nú <span type="quote">”vinarbýarsamstarv”</span> er skipað. </p>
<p>Á fakliga økinum kunnu felags verkætlanir fyriskipast, eitt nú í samfelags- ognáttúrukunnleika, eins og í tøkniligum verkætlanum, har tørvur er á serútbúnaði og 183 royndarstovu. Endamálið við hesum undirvísingarhátti er, at børn frá ymiskum økjum í Føroyum, ið hava ymiskar fortreytir at liva undir í gerandisdegnum, fáa kunnleika til livihátt, mentan og umhvørvi hjá hvør øðrum. Ikki bert í samstarvi á teldu og interneti, men eisini við at vitja hvønannan. Tær smáu oyggjarnar gerast á henda hátt ein meiri samfeldur partur av føroyska samfelagnum, og fjarstøðan millum økini hevði helst eisini minkað í hugaheiminum hjá tí yngra ættarliðinum.</p>
<p><em type="bold">Kvøld- og frítíðarskúli </em>Tað eru bý- og bygdaráðini, ið hava heimild at seta á stovn almenna frítíðarundirvísing. Bygdarráðið metir eisini um, hvat er hóskandi eftir viðurskiftunum í kommununi. Frítíðarundirvísing skal tryggja íbúgvunum eitt fjølbroytt undirvísingartilboð, bæði handaliga og fakliga. Mentamálastýrið veitir kommununum studning til frítíðarundirvísing eftir ásettum reglum og í mun til íbúgvaratalið. </p>
<p>Játtanin til frítíðarundirvísing lækkaði niður í eina helvt í kreppuárunum, so stuðuls-møguleikarnir eru munandi skerdir. einki er til hindurs fyri, at skipa fyri øðrum undirvísingartilboðum enn teimum, sum stuðul verður veittur til, men tað verður sjáldan gjørt. Kvøld- og frítíðarundirvísingin fer oftast fram í skúlunum og bygdahúsunum kring á smáu oyggjunum. Tað kann, sambært reglugerð um kvøldskúlaundirvísing, víkjast frá kravinum um ávíst luttakaratal, men trupulleikin er ofta, at tað er torført at fáa fólk, t.d. læraran, at undirvísa á hesum skeiðum. Mentamálastýrið hevur seinni árini skumpað undir at fáa útoyggjar og útjaðaraøkini at fara í holt við frítíðarundirvísing, og hevur veitt studning til tess at fáa hetta í lag. Men sum nevnt er trot á undirvísarum. Ein orsøk til, at tað er torført at fáa lærara, er m.a. at lønin er ov lítil og ikki minst tað ovurhonds stóra og fløkjasliga pappírsveldið, sum er bygt uttanum tann fyriskipanarliga partin av hesi undirvísing.</p>
<p>Mentamálastýrið vísir á, at fjarundirvísing á internetinum kundi bøtt um støðunavið skikkaðum lærarum. Hetta kundi verið samskipað soleiðis, at lærari partvíst undirvísti á staðnum, meðan restin varð vegleitt á netinum. Skeið á henda hátt eru hent amboð at veita fólki íblástur, kunning og vegleiðing, tá ið farið verður undir vinnulig tiltøk. Allar tílíkar skipanir krevja, at fólk fær umstøður at leggja arbeiði til rættis. Í hesum samanhangi, skal Tykissamfelagstiltakið í Svínoy og Fugloy nevnast. Vónandi verður tað sett á stovn í øllum teimum smáu oyggjunum. Við hesum vera dyrnar latnar upp fyri higartil ókendum møguleikum. Heildarsamfelagið Bygdin skal ætlandi hava undirvísing og kunning sum eitt av tiltøkunum til m.a. at fremja menning av vinnulívinum.</p>
<p><em type="bold">Eftirskúli </em>Tað hevur í mong ár verið tosa um at seta eftirskúla á stovn í Føroyum. Skotið er upp, at hesin ella ein av hesum skal vera á útoyggj. Ein eftirskúli á útoyggj kann vera eitt alternativ til tey skúlatroyttu ella tey, sum tørva aðrar avbjóðingar. Í okkara grannalondum eru eftirskúlar við alskyns innihaldi og endamálum. Hesin skúlaháttur gevur næmingum í 8., 9. og 10 skúlaárið møguleika at nema sær kunnleika á ein annan hátt enn tann, ið fólkaskúlin bjóðar. Møguleikarnir eru nógvir, her eru bert nøkur dømi: handverk, t.d. 3. Partur - Mentan og frítið 184 </p>
<p>Eftirskúli og onnur slík skúlatiltøk kunnu virka fyri at latið verður upp fyrisambandinum millum tær smáu oyggjarnar, umframt at oyggjarnar og meginøkið nærkaðust eisni fingu meiri samband.</p>
<p><em type="bold">Skúli fyri mentan og hondverk </em>Í samband við menningartiltøk og skipanini av Heildarsamfelagnum Bygdin verður nomið við hugtakið Mentan og handverk. Hetta er eitt hugskot, ið byggir á eina sameining av farnari og nýggjari tíð, har roynt verður endurreisa gamlar hondverkstradisjónir innan træ, jarn, grót og ull v.m. Talan er bæði um búnyttir og brúkslist, framleiðslu av amboðum og øðrum handverki, m.a. í samband við húsabygging, bátabygging v.m. </p>
<p>Tann endurreisn, sum liggur í hesum er ikki heilt einføld. Nógvir av hesum arbeiðs-og framleiðsluháttum eru bert kendir úr bókmentum og frásøgnum frá eldri fólki, ella frá gomlum lutum á fornminnasøvnum og leivdum í bygdaløgunum. Tað er her, ið skúliog undirvísing koma inn. Verður farið undir verkætlanir við omanfyri nevnda endamálið, kunnu tær byggjast upp sum eitt slag av skúla. Lærarar vera søgufrøðingar, fornførðingar, fólkalívsfrøðingar og jarn- og træsmiðjulærarar, arkitektar, bátabyggjarar, gróthøggarar o.s.fr.</p>
<p>Næmingarnir kunnu vera lærlingar innan handverkaravinnuna í Føroyum, næmingarfrá teknisku skúlunum, frá framhaldsdeild fólkaskúlans, frítíðarskúlanum og øll tey, ið hava áhuga í at nema sær innlit í fornt føroyskt handverk. Skúlaumhvørvið er arbeiðsplássið, og alt eftir, hvat evnið er, so kann talan verða um náttúruna, í smiðjuna, neystið o.l. Kommunan vísir á høli, ið kunnu nýtast til fyrilestrar o.l., sum hóskandi kundi verið skúlin, bygdarhúsið o.l.</p>
<p>Hvør einstøk bygd/oyggj skipar fyri, at teir praktisku karmarnir eru í lagi, og fólk úroynni verða sett at samskipa og standa fyri tí praktiska. Ein tílík alternativ mentanar- og handverksætlan kann vera slóðbrótandi fyri at fáa endurreist nakað av Føroya søgu, sum liggur um alt landið og ongan góðan hevur. Tað kann skapa sambinding millum gamalt handverk og nýggja tøkni, og ikki minst kann tað gerast ein góð søluvøra hjá ferðavinnuni á smáu oyggjunum.</p>
<p>Nógv av tí føroyska handverkinum, hevur sín uppruna í handverki í Norðurlond-um.Tí er tað eisini eyðsæð, at hesi londini verða partur av hesi verkætlanini, bæði hvat lærarum, tøkni og pengum viðvíkur. Framtíðarútlitini við hesari ætlan kunnu vera, at nøkur av tiltøkunum gerast varandi, og framhaldandi kunnu brúkast til undirvísing og kunning, og verða eitt slag av livandi søvnum. Onnur gerast ferðavinnu tiltøk burturav, meðan uppaftur onnur gerast fornminnir, sum koma at standa sum varðar í bygdarløgunum. 185</p>
<p><em type="bold">Sosiala sjónarhornið </em></p>
<p>Ein av hornarsteinunum í vælferðarsamfelagnum og mátistokkurin fyri eitt <span type="quote">“gott lív”</span> er sosialur tryggleiki. Her er talan um tryggleika á heilsuøkinum og tryggleika fyri sosialum samskifti við onnur. Flestu menniskju hava sosiala samveru fyri neyðini, tað veri seg í familjuni, saman við vinum, í arbeiðsfelagsskapi ella í frítíðarfelagsskapi, har ein hittir fólk við somu áhugamálum, sum ein sjálvur, bæði andaliga og handaliga. Ein av orsøkunum til støðugu fráflytingina frá smáu oyggjunum hevur verið og er, at umstøðurnar og tryggleikin er so nógv betur í meginøkinum. Børn og barnakonur, sum gerast sjúkar, kunnu fáa viðgerð alt fyri eitt, og eldri fólk, sum gerast óhjálpin, fáa heimarøkt. Sum víst á í frágreiðingini undir hvørjari einstakari oyggj, verður fleiri ferðir borið uppá mál, at ein skal hava <span type="quote">“góða heilsu”</span> fyri at búgva uttanfyri tað sosiala trygdarnetið í Føroyum, og <span type="quote">”vit á útoyggjunum eru uttan fyri sivilisatiónina”</span>, tá ið sosial trygd verður umrødd. Tað er altíð neyðugt hjá útoyggjafólki at leita inn á meginøkið til samrøður, kanningar og viðgerð. Tað er bert í fáum førum, og bara tá okkurt álvarsamt er á vási, at lækni kemur til sjúklingin á útoyggj. Tað er grundleggjandi tørvur á at fáa fastar skipanir at virka á heilsuøkinum, sum eru lagaligar fyri tey útoyggjafók, m.a. at pinkubørn og gomul kunnu vaksinerast í oynni, at heilsusystur og lækni koma til oynna eftir einari fastari skipan, og at skipanir vera gjørdar fyri skúlalækna og tannlækna á sama hátt.</p>
<p><em type="bold">Støðan sær frá Almanna- og Heilsumálastýrinum </em>Almanna- og Heilsumálastýrið hevur eftir umbøn frá útoyggjanevndini lýst viðurskiftini frá sínum sjónarhorni:<span type="quote">“Generelt kunnu vit siga, at tænastustøðið er lægri á útoyggjunum enn aðra staðni í landinum, og kemst hetta av, at torført er í mongum førum at koma til tær smáu oyggjarnar, og fólk við útbúgving, sum í flestu førum er neyðugt innanfyri okkara økið, støðast ikki á hesum plássum. Skal tænastustøðið vera á somu hædd, sum í teimum stóru oyggjunum, er neyðugt við fleiri ressoursum á flestu økjum. Verður hugsað um heimarøktina, sigur Heimarøktin, at tørvur er á einari skipan á teimum ymisku tænastunum til útoyggjarnar, og ætlanin er at hetta arbeiðið skal fara í gongd, so at vit tryggja javnt og gott tænastustøði, bæði hvat viðvíkir heimarøkt og tænastu frá heilsusystraskipanini. Viðvíkjandi kommunulæknaskipanum og viðtaluvirkseminum á útoyggjum skal vera sagt frá, at hesin spurningur hevur verið viðgjørdur í nógv ár, men tað hevur verið torført at fáa kommunulæknar út til smáu oyggjarnar Grundgevingin hevur verið, at teir ikki hava havt hóskandi viðtaluhøli at koma í, og tí hava mett at tænastan hevur verið á einum nógv lægri støði, enn tá sjúklingur kom inn til tær stóru oyggjarnar, har kommunulæknarinr halda til í dagligdegnum.. Viðvíkjandi sjúkraflutninginum, sum Landssjúkrahúsið og Klaksvíkar Sjúkrahús í flestu førum taka sær av, sær tað út til, at tær skipanir, sum eru í dag, eru á einum nøkunlunda støði”</span> (úr skrivi frá AHS 29.09.2000) 186 </p>
<p>Skrivið frá AHS vísir, at tey ikki meta, at tænastustøðið er nøktandi, og at stýrið er sinnað at fara undir broytingar á økinum, men sum víst verður á, so er talan um vantandi ressoursir. Tað kemur tí at vera ein politiskur spurningur at fáa rættað teir skeivleikar, sum eru á økinum. Í framhaldandi viðgerini fara vit at lýsa hvørt økið innan heilsu og trivnað neyvari, og vísa á loysnir, sum eru til frama fyri tey, sum eru búsett og fyri framhaldandi og øktari búseting.</p>
<p><em type="bold">Heilsutænastur og trygd </em></p>
<p><em type="bold">Kommunulæknaskipanin </em>Tey, sum búgva á smáu oyggjunum, halda tað vera ein sjálvsagdan lut, at lækni kemur til oynna at hava viðtalu eftir einari fastari skipan. Tað er nógv lættari at flyta ein frískan lækna úr á oyggjarnar enn at flyta fleiri sjúk fólk inn á meginøkið. </p>
<p>Sjúklingar himprast við at venda sær til lækna, um tað nú skuldi hent, at tað ikkihevði nakað uppá seg, ella liggja leingi sjúk og vóna, at tað ikki verður neyðugt at vera fluttur inn á meginøkið. Tí verður bíðað sum longst við at gera vart við, at tey eru sjúk, við tí úrsliti, at sjúkralegan gerst longri og verri enn neyðugt. Afturat tí beinleiðis tørvinum á sjúkuviðgerð og sjúkustaðfesting kemur so tørvurin hjá teimum, sum eiga smá børn, hjá barnakonum og hjá gomlum fyri kanningum og vaksinatiónum. Har tað skal vera ein sjálvsagdur lutur, at tænastan er á staðnum, tá ið fast vegasamband ikki er til kommunulæknaviðtaluna.</p>
<p>Ráðið fyri kommunulæknaskipanina (Rfk), er ikki av somu fatan. Ráðið sigur stuttog greitt:<span type="quote">”Sagt skal vera frá, at viðtaluhøli framvegis er á onkrari útoyggj, men at gongdin er tann, at farið verður meira og meira frá viðtaluvirksemi í útoyggjunum og yvir til sjúkravitjanir. Tí kann ikki væntast, at fleiri av hesum viðtaluhølum verða sett á stovn, heldur tvørturímóti. Tað er hinvegin altavgerandi fyri at røkja kommunulæknavirksemi mótvegis útoyggjunum, at ferðasambandið er gott, bæði tá ræður um sjúkravitjanir eins og sjúkraflutning. Í hesum sambandi er tað serliga tyrlutænastan, sum hevur alstóran týdning”</span> (úr skrivi frá ráðnum fyri kommunulæknaskipanina 1.09.00)</p>
<p>Útoyggjanevndin er samd við Rfk., at ábøtur á feðasambandið eru avgerðandi neyðugar, skal trygdin økjast. Hinvegin eru vit ikki samd við Rfk., at eitt bøtt ferðasamband fer at loysa allar trupulleikarnar. Tað er framvegis stórur tørvur á, at heilsutænastan røkkur út á staðið, og ikki bert tá ið støðan er so akutt, at neyðugt er við sjúkravitjan. Heilsurøktin í Føroyum byggir í stóran mun á aðalmálið <span type="quote">“fyribyrging”</span>, og hetta aðalmálið má vera galdandi á smáu oyggjunum eins væl og á teimum størru.</p>
<p>Útoyggjanevndin metir, at í stóran mun er hettar ein spurningur um hugburð, og attað er neyðugt við nýhugsan. Útgangsstøðið eigur at vera, at allir borgarar í landinum fáa somu tænastu. Eitt læknaviðtaluhøli í hvørjari oyggj skal vera karmur um eina góða 187 tænastu. Viðtaluhølið skal vera væl útgjørt, og rúma øllum neyðugum tænastuvirksemi hjá heilsuverkinum. Møguleiki skal eisini vera fyri tannlæknaviðgerð og øðrum serviðgerðum, sum til dømis fysioterapi o.l., skúlatannlækna- og barnakanning.</p>
<p>Fyri ikki at tyngja eina kommunulæknaskipan, ið frammanundan hevur stórararbeiðsbyrðar í meginøkinum, leggur útoyggjanevndin upp til, at settur verður ein økislækni fyri tær smáu oyggjarnar. Hesin lækni hevur einans eina uppgávu, og tað er at ferðast eftir fastari skipan út til oyggjarnar. Kommunulæknaskipanin kann tá framhaldandi hava bráfongis tænastuna um hendi.</p>
<p><em type="bold">Økissjúkrasystir </em>Fyri at hava eina vælvirkandi heilsuskipan er neyðugt við einum viðtaluhøli til lækna og annað heilsuvirksemi, men ikki minst er tað avgerandi, at eitt fólk verður sett burtur av í hvørjari oyggj at umsita heilsuøkið. Eitt slíkt virksemi kann sameinast í einum sokallaðum heilsudepli. Ein økissjúkrasystur verður sett at umsita heilsudepilin, helst saman við einum hjálparfólki, tó velst tað um fólkatalið í oynni. Uppgávan hjá økissjúkrasysturini kann m.a. vera at røkja heimasjúkrarøkt, vanliga sjúkrarøkt og ráðgeving innan heilsu og almannamál. Mest upplagt hevði verið, at ein slík sjúkrasystur verður serútbúgvin, soleiðis at hon fær heimild at taka sjúkuavgerð (diagnosera). Hetta uppskotið (ið annars hevur djúpar, aldagamlar røtur í føroysku heilsuskipanini) byggir á royndir, sum eru gjørdar í Nova Scotia í Kanada. Tá okkurt er áfatt, skal fyrsta áheitanin vera til sjúkrasysturina, sum síðani setur seg í samband við læknan á meginlandinum. Ein tílík mannagongd skapar fyrst og fremst tann tryggleika, at tann sjúki kemur undir kønar hendur alt fyri eitt, og at læknin á meginlandinum fær betur grundarlag fyri at gera av, hvørja viðgerð sjúklingurin skal hava, hvussu evt. sjúkraflutningur skal fara fram, ella um hann má koma á staðið alt fyri eitt. </p>
<p>Sum eitt eyka amboð, og sum partur av útgerðini á einum heilsudepli, skal verateldusamband beinleiðis inn á meginlæknaøkið, soleiðis at m.a. journalisering kann fara fram via internetið. Eisini gerst tað møguligt at nýta telemedisin sum eitt amboð.Málsetningurin við einari slíkari skipan er at økja tryggleikan og trivnaðin í oynni, og samstundis verður skapt eitt ella fleiri dygdargóð og áhugaverd arbeiðspláss, mest sannlíkt til til kvinnur.</p>
<p><em type="bold">Heimarøktin </em>Trupulleikin hjá heimarøktini er, sum tey sjálvi greiða frá, ikki so stórur millum útoyggjar og meginøkið, tá onkur er í oynni at átaka sær hesa uppgávu; í bygdum har fólkatalið er lítið og fá eru í arbeiðsførum aldri, kann tað tó vera trupult. Viðvíkjandi heimasjúkrarøktini kann vera uppaftur verri at fáa skipanina at virka:”Tá uppgávan er at veita heimasjúkrarøkt er týðuligur munur á tænastuni. Oftast er tað soleiðis, at heimasjúkrasysturin hevur fastar vitjunardagar á útoyggjum, og um tað er møguligt verða heimahjálparar upplærdir til sjúkrarøktaruppgávur, 3. Partur - Heilsutænastur 188 </p>
<p>Hetta vísir tørvin á einari skipan, har heimarøktin saman við øðrum heilsutænastum kann skipa seg við góðum arbeiðsumstøðum í hvørjari oyggj. Hetta fer óivað at føra við sær, at lættari verður at fáa kvalifiseraða arbeiðsorku út á oyggjarnar. Ferðasambandið hevur verið og er ein stór forðing fyri, at heimarøktin kann fáa sjúkrasystrar at ferðast frá meginøkinum út til smáu oyggjarnar. Verður ein føst skipan á staðnum, kann eitt gott ferðasamband í staðin tryggja eina góða avloysaraskipan.</p>
<p>Heilsusystrarnar eru skipaðar undir heimarøktarskipanini. Tí liggur nær at halda, atheimavitjanir og tær tænastur, sum heilsusysturin veitir, eisini áttu at verið uppgávur hjá einari sjúkrasystur í økinum.</p>
<p><em type="bold">Bráðfeingis sjúkraviðgerð og flutningur </em></p>
<p><em type="bold">Sjúkraflutningur </em>Sum lýst í 2. parti vóru viðurskiftini viðvíkjandi sjúkraflutningi sera ymisk. Tað valdast, hvat flutningstól verður nýtt til sjúkraflutning. Skal ein børa við Barsskor, Másanum ella upp í tyrluna hjá Atlantsflog, kann tað vera trupult og als ikki sjúklingavinarligt. Frá Landssjúkrahúsinum, sum hevur um hendi sjúkraflutning av oyggjunum sunnanfyri, og frá Klaksvíkar sjúkrahúsi, sum hava Norðoya økið um hendi, verður sagt, at sjúkraflutningur frá smáu oyggjunum ikki verður mettur sum nakar trupulleiki. Møguleikar eru at nýta verandi skip, leiga privatar bátar ella at nýta tyrlurnar hjá antin Atlantsflogi ella Sjóverjuni. Av Klaksvíkar sjúkrahúsi verður sagt, at viðurskiftini ikki eru so góð, sum ein kundi hugsað sær, serliga tí at Barsskor og Másin eru ótíðarhóskandi, men ikki minst tí at sjúkrahúsið í hvørjum einstøkum føri skal útvega sær skip og manning, tá ið Strandfaraskipini ikki sigla. Tað er ongin føst avtala við nakran ávísan um at flyta sjúklingar, men tað hevur kortini ongantíð verið nakar trupulleiki at fáa bát til endamálið. </p>
<p>Um veturin, tá ið dagarnir eru stuttir, og tað er uppgangur, soleiðis at bátur ikki kannkoma til oynna, er tað í løtuni ongin hjálp at heinta, uttan danska sjóverjan, um hon skuldi verið í nánd júst tá. Tyrlan hjá Atlantsflog kann ikki flúgva, tá ið tað er vorðið myrkt. Men um so er at sjóverjutyrlan skuldi komið, so eru ongi ljós á tyrlupallinum. Tað er komið fyri, at tyrlan er komin í myrkri eftir sjúklingi, og tá var neyðugt at nýta lummalyktir og líknandi fyri at vísa tyrluni, hvar hon skuldi seta seg.</p>
<p>Útoyggjanevndin vantar, at nú nýggj tyrla kemur at røkja bjarging og eftirlit, fer honeisini at røkja sjúkraflutning til tær smáu oyggjarnar og Gásadal um náttina. Viðvíkjandi ljósunum er okkum upplýst, at samferðslustýrið ikki metir tað vera neyðugt at seta slík ljós upp. 189</p>
<p><em type="bold">Bráðfeingis sjúkraviðgerð </em>Sum áður nevnt, so er ongin skipan við útbúgving ella upplæring í fyrstuhjálp á smáu oyggjunum. Her verður hugsað um tær smáu oyggjarnar, ið tað er óhøgligt at koma til, og har eingin sjúkrasystur er á staðnum: Mykines, Dímun, Koltur, Skúvoy, Svínoy og Gásadal. Nógv ferðafólk vitja hesi støð, og skjótt er, at óhapp kunnu henda. </p>
<p>Heilivágsgoymslur eru á øllum hesum støðum, men tað er lítil hjálp at heinta, umongin dugur at geva henda heilivágin, geva sproytu, ella at leggja eitt fólk forsvarliga á eina børu, sum skal heysast umborð á t.d. tyrluna á náttartíð.</p>
<p>Fyri at bøta um hesi viðurskifti eigur Heilsumálastýrið við ávísum millumbilum atskipa fyri intensivum skeið fyri teimum smæstu oyggjunum í fyrstuhjálp (møguliga útbygt við lækna- og brunaráðgeving). Hesi skeið eiga at verða fyriskipað, hóast skipanin við sjúkrasystur verður á hvørjari oyggj. Skjót hjálp er góð hjálp, og tá ið sjúkrabilur ikki kann koma á staðið alt fyri eitt, er tað hent, at tey búsettu kunnu bera seg rætt at, meðan bíðað verður eftir flutningi.</p>
<p><em type="bold">Dagtilhald og eldrasambýli </em>Hóast ein býr í einari lítlari bygd, kann einsemi gott gerast ein trupulleiki hjá eldri fólki. Tey klára kanska so dánt at húsast einsamøll, men dagurin fellur teimum langur. At hava eitt tilhald, har hesi eldri kunnu vera saman um dagin, fáa eina máltíð og sita og gera handarbeiði og líknandi, var borið upp á mál í nærum øllum bygdunum. Hetta er nakað, ið neyðturviliga ikki krevur stórar íløgur og eigur at vera sett á stovn í hvørjari oyggj. Aðalmálið er at skapa trivnað og trygd hjá teimum gomlu og ikki minst trivnað hjá teimum ungu, sum trygt kunnu taka sær av øðrum arbeiði, uttan at hava ampa av teimum, sum sita einsamøll. </p>
<p>Í løtuni fara tey flestu gomlu av oynni, tá ið tey gerast so óhjálpin, at teirra nærmastuikki megna at taka sær av teimum longur. Tey gomlu, sum vóru møtt á oyggjafundunum, søgdu, at teirra størsta ynski var at vera sum longst í oynni. Tær flestu av smáu oyggjunum hava samstarvsavtalu við røkterheim og ellisheim á størru oyggjunum og í meginøkinum. Tey hava eitt ávíst tal av plássum til fólk úr oynni. Plásstrot viðførir, at tað ofta er bíðitíð til eitt tílíkt pláss. Hóast hetta, so var semja var um, at skipanin við slíkum samstarvi sum heild var gott.</p>
<p>Í Svínoy eru tey farin undir at fyrireika bygging av einum røktar- og eldrasambýli.</p>
<p>Hetta er ein ætlan, sum er komin væl áleiðis. Ætlanin er at samskipa onnur tiltøk, ið eru egnaði til at vera undir sama taki, við heimið,. Ætlanin er góð fyri Svínoynna, tí hon skapar arbeiðspláss fyri kvinnur, og ger, at útbúgvið fólk innan heilsutænastuna kemur í oynna. Í Kalsoynni varð eisini borið upp á mál at seta á stovn eitt eldrasambýlið, sum møguliga kundi samstarva við Røktarheimið í Klaksvík. Eitt slíkt sundurbýti av uppgávum innan heilsuverkið er ikki bert gagnligt fyri tey gomlu, sum kunnu njóta gott av tænastunum, men hevur eisini við sær, at serliga kvinnur við fakligari útbúgving kunnu starvast í oynni. 190</p>
<p><em type="bold">Fyrimunir í útbúgving </em>Heilsiverkið vísir á, at tað kann vera trupult at fáa fólk við útbúgving at søkja størvini á smáu oyggjunum. Í Noregi og í Svøríki eru m.a. skipanir, sum geva teimum, ið søkja slík størv, nakrar fyrimunir. Antin kunnu hesir fyrimunir skipast longu í sambandi við útbúgvingina, so at ein fær ein fíggjarligan fyrimun undir lestrinum, við teirri treyt at arbeiða nøkur ár innan heilsuverkið á smáu oyggjunum. Ella at ein, sum átekur sær eitt starv innan heilsurøkt á smáu oyggjunum, fær frí við løn t.d. 5. hvørt ár. Ella at fyrimunir verða veittir á annan hátt. Hetta kann vera gongda leiðin at vekja áhugan hjá útbúnum fólki innan heilsuverkið at flyta út á smáu oyggjarnar við familju. </p>
<p><em type="bold">Ein heilsudepil í oynni kann sameina allar tænastur innan heilsuverkið </em>3. Partur - Heilsutænastur 191 <em type="bold">4. Partur </em></p>
<p><em type="bold">Kommunal viðurskifti </em></p>
<p>Útoyggjakommunurnar hava - sum staðfest í 3. parti – ein veikan og viðbreknan búskap. Skattainntøkurnar er lágar og eginognin er lítil. Harafturímóti er skuldin hjá flestu útoyggjakommununum lítil og eingin. Tann veiki búskapurin hjá útoyggjakommununum ger, at peningur ikki er til stórvegis íløgur. Eginognini er so lítil, at hon lættliga hevði verðið brúkt, um okkurt óhapp skuldi verið bygdini fyri, og ábøtur gerast. Tí verður neyðugt, at fáa til vega pening aðrastaðni til íløgur í m.a. útbygging av undirstøðukervi, og til at skapa vinnu- og trivnaðarfortreytir í útoyggjunum.</p>
<p>Í Framtíðini verður eisini neyðugt við samstarvi á fleiri økjum, bæði innanhýsis,millum borgarar og bygdarráð, millum bygdarráð og aðrar kommunur, almen stýrið og stovnarnar v.fl. Niðanfyri verða nevnd nøkur neyðug samstarvsøkið.</p>
<p><em type="bold">Útoyggjafelag </em>Skipa útoyggjarnar seg í eitt felag, kann tað fáa avgerandi týdning fyri tann framburð, ið hetta álitið leggur upp til. Tað standa nógvar og stórar avbjóðingar fyri framman. </p>
<p>Aðalmálið við einum útoyggjafelag verður, at styrkja sambandið í millum tær smáuoyggjarnar og styrkja teirra støðu í krøvunum um bøtt viðurskifti. At samstarva við feløg og stovnar á meginøkinum, m.a. innan ferðavinnu, samferðslu, mentanartiltøk, vinnutiltøk, handil og útbreiðslu av vørum o.ø. Og ikki minst, at skipa eina áhaldandi kunning, ið kann skapa positivan áhuga fyri útoyggjunum og eggja til tilflyting. Somuleiðis skal felagið ígjøgnum útoyggjaumboðið, sum er lýst niðanfyri, gera sína ávirkan galdandi mótvegis politisku mynduleikunum, fyri at tryggja at menningin av smáplássunum ikki dettur niðurfyri.</p>
<p><em type="bold">Útoyggjaskrivstova og umboð. </em>Ein útoyggjaskrivstova eigur at verða sett á stovn, av útoyggjafelagnum og landsmyndugleikunum í felag, og eitt fólk setast í starv sum útoyggjaumboð. Útoyggjaumboðið skal verða leiðari av Útoyggjaskrivstovuni og umboða útoyggjarnar og samskipa tiltøk, ið stuðla undir útoyggjamenning, vinnuliga, mentanarliga og sosialt. Eisini skal umboðið virka fyri, at politiskir málsetningar til frama fyri menning av smáu oyggjunum verða útintir í verki. Útoyggjaumboðið skal eisini hava sum uppgávu, at eggja íbúgvunum til at taka egin initiativ, og koma við nýggjum hugskotum, eins og tryggja at kunnandi tiltøk og vitan røkkur út til allar tær smáu oyggjanar. Eitt útoyggjaumboð kann sostatt gerast sambindingarlið ímillum útoyggjarnar og almennar og privatar stovnar, og til feløg á meginøkinum, í samstarvi við nevndina í Útoyggjafelagnum, ið nevnt er omanfyri. 192 </p>
<p><em type="bold">Felagsskrivari </em>Nakrar av útoyggjakommununum hava víst á, at hóast tær eru smáar, so drukna tær í pappírsarbeiði. Hvørja ferð val hevur verið, og nýggj fólk eru vald inn í bygdarráði, skal byrðjast á berum botni: <span type="quote">“tað nýggja bygdarráði fær eina pappdós við ringbindum og pappírum, og so er ikki annað til at taka, enn at seta seg inn í alt hetta pappírsarbeiði, lítil tíð er til at gera veruligt bygdarráðsarbeiði”</span> (brot út samrøðu við bygdarráð í útoyggj) </p>
<p>Av tí at bygdarráðini ikki hava skrivara, ið er í føstum starvi, gerst pappírsarbeiðið ein byrða. Uppskot verður tí sett fram um, at útoyggjakommunurnar í felag ( ella Kommunusamskipan Føroya) seta ein skrivara/roknskaparkønan at taka sær av samskiftinum, roknskapunum og at ráðgeva bygdaráðini. Sum støðan er, halda fólk seg aftur at bjóða seg fram til. Útoyggjaskrivstovan kundi verið karmurin um eitt slíkt samstarv.</p>
<p><em type="bold">Íbúðarviðurskifti </em>Fyri at skapa tilflyting til útoyggjakommunurnar, eru nógv viðurskifti, ið skulu vera í lagi í kommununi. Eitt av teimum er møguleikin at fáa ein bústað. Hóast eina mongd av tómum húsum í hvørjari bygd, er trupult at fáa innivist. Bæði hjá teimum, sum ætla at búseta seg í longri tíð, og hjá teimum, sum skulu arbeiða ella vera í oynni eitt avmarkað tíðarskeið. Tað er ikki so lætt at fáa hús til leigu, tí tey tómu húsini virka sum feriuíbúðir hjá eigarunum. Ein møguleiki er, at tilflytarar byggja sær hús, men hetta er kostnaðarmikið og í ávísum føri ein ótrygg loysn. Hesi viðurskifti viðføra, at kommunurnar noyðast at fáa til vega leiguíbúðir, antin við at byggja ella at keypa upp gomul hús, og leiga tey út, skulu fólk kunna flyta til bygdina. </p>
<p>Kommunurnar hava møguleika at fara undir íbúðarbygging við stuðuli frá Íbúðar-grunninum. Endamálið hjá Íbúðargrunninum er at stuðla undir alternativa sethúsabygging. Skipanin við Íbúðargrunninum er tann, at hon saman við kommunum/ felagsskapum kann fíggja sethúsabygging, partvíst fíggja av Húsalánsgrunninum, Íbúðargrunninum og einum felag, sum verður stovnsett í hvørjum einstøkum føri at umsita íbúðirnar. Felagið skal síðani umsita og viðlíkahalda íbúðirnar og tryggja, at leigumálini gjalda rentur, avdráttir og neyðugar felagsútreiðslur. (Íbúðirnar kunnu skipast sum leiguíbúðir ella parteigaraíbúðir). Íbúðargrunnurin stuðlar eisini undir, at kommunan fer inn og keypir gomul hús í bygdini saman við íbúðargrunninum, og einum felag stovnað til endamálið. Húsini verða sett í stand og leiga út á sama hátt, sum við íbúðarbyggingini nevnt er um frammanundan.</p>
<p><em type="bold">Summarhús </em>Sum nevnt standa nógv tóm hús í hvørji bygd. Tey eru ogn hjá uttanbíggjarfólki. Fleiri vera nýtt sum summarhús hjá eigaranum, ella vera leigað út til ferðafólk. Í 2.parti var víst á, hvussu tær ymisku bygdirnar uppliva hesi viðurskifti. Har fá tóm hús eru, er ikki 4. Partur - Kommunal viðurskifti 193 </p>
<p>Ein slík skipan við summarhússkatti hevði hugsandi gjørt huglagið ímillumuttanbíggjarfólk og bygdarfólkið nógv betur.<span type="quote">”Vit vildu fegin goldið fyri summarhúsið fyri at onkur í bygdini hugdi okkum eftir húsinum um veturin”</span></p>
<p>Hetta sigur ein familja, sum eigur hús í Svínoy. Tað kundi verið ein hjáinntøka hjá einum í bygdini at havt eftirlit við øllum teim tómu húsunum um veturin.</p>
<p>Hetta við tómum húsum og uttanbíggjarfólki er meira og annað enn bert eini tóm hús,tí týdningurin av at uttanbýggjafólkið og ferðafólk koma til oynna um summarið, og møguliga aðrar tíðir av árinum, hevur alstóran týdning fyri trivnaðin í bygdini. Niðanfyri verður nakað av hesum spurninginum nærri greinað.</p>
<p><em type="bold">Í rørslu lív - í stilli deyði </em>Sum víst á, er fjølbroytni ein styrki í samfelagnum. Fyri at hetta fjølbroytni skal koma til sín rætt, er neyðugt við rørslu í samfelagnum. Rørsla er í roynd og veru lívæðrin í okkara lítla oyggjasamfelag. Tað hevur altíð havt týdning, at fólk hevur ferðast millum oyggjarnar, t.d. vóru fyrr í tíðini skipaðar ferðir ávísar tíðir av árinum til onnur øki, m.a. fyri at dansa og stuttleika sær, ella fyri at taka hond í við arbeiði. Í dag skapar tað rørslu, at familja og kenningar koma til oynna, tí tey eiga jørð ella hús har. Fólk kemur á fjall, at viðlíkahalda ognir, at fleyga fugl o.sfr. Tað kemur lív í tær annars fámentu bygdirnar á sumri og tá ið heystfjøllini verða gingin. Eitt dømi um, at útoyggjafólk viðurkenna tørvin á hesari rørslu í teirra nærumhvørvi, er, at fólkið á smá oyggjunum eru misnøgd við, at gjaldið fyri ferðaseðlar hjá vitjandi eru hægri enn hjá teimum fastbúgvandi: <span type="quote">”Familjan er stór - fyrr komu tey at ferðast við børnum - nú hava tey ikki ráð at koma”</span>. Ein ferðaseðil, til eitt nú Gásadals, kostar 80 kr. fyri fastbúgvandi og 145 kr. fyri onnur. <em type="italic">(frá oyggjafundi í Gásadali </em>). </p>
<p><em type="bold">Har dyr vera latnar aftur </em>Eitt annað dømi um, at útoyggjafólk halda tað vera ynskiligt við rørslu, er, at fólkið á smáoyggjunum eru bangin fyri at skapa ósemju og ófrið við m.a. at stuðla broytingum í jarðarviðurskiftunum, eins og hetta dømi vísir: 4. Partur - Kommunal viðurskifti 194 frá oyggjafundi </p>
<p>Fleiri ferðir sagt, at tey vóru bangin fyri at broytingar í jarðarviðurskiftunum fóru at viðføra <span type="quote" xml:lang="dan">”isolatión”</span>. Her møta vit andsøgnini ímillum at verða bangin fyri <span type="quote" xml:lang="dan">”isolatión”</span> og tørvinum á at kunna gagnnýta tilfeingið á oynni. Tey, ið búgva í meginøkinum, hava eisini tørv á, at koma út á smáu oyggjarnar. Hetta kann m.a. manningin á Másanum, sum siglir millum Hvannasund, Svínoy og Fugloy, vátta,tí meginparturin av teim ferðandi, ið teir førdu seinasta summar, vóru føroyingar, sum fóru at ferðast:<span type="quote">“Og møtir man einum fugloyingi í Klaksvík, ja, so verður onki annað prát enn um bygdina hann er úr”</span> <em type="italic">(Frá útoyggjafundi í Hattarvík) </em></p>
<p>Havast skal í huga, at har sum dyr verða lætnar aftur, skulu aðrar latast upp. Familja og kenningar skulu ikki skerjast frá møguleikanum at koma til oynna at ferðast, tá ið broytingar verða framdar. Meginøkið fær eisini ágóða av, at fólkið, ið har býr, kann leita sær út á smáoyggjarnar av og á, og er hetta ein av grundgevingunum fyri at styrkja smáoyggjasamfelagið. Tí skulu tað skipast tiltøk, ið fremja ferðing millum oyggjarnar.</p>
<p><em type="bold">Ferðavinnudepil </em>Fyri at ganga tørvinum á rørslu í møti og skapa góðar umstøður hjá øllum teimum, sum hava áhuga í at leita sær til tær smáu oyggjarnar, setir útoyggjanevndin hugskotið um ein ferðavinnudepil í hvørjari oyggjsett fram til umhugsunnar. Ein ferðavinudepil er settur saman av nýbygdum smáttum ella íbúðum og einum felagshúsi, ið hevur teir hentleikar, ið ferðandi hava tørv á (matarstað, bókasavn, AV-rúm, vaksirúm, o.sfr.); er bygdarhús frammanundan, kann tað vera (partur av) felaghúsinum, ið tann mun tað hevur hentleikar til tess. </p>
<p>Umframt ferðandi í vanligar merking, so verður eisini møguligt hjá stovnum, feløgum,skúlum o.ø. at gera nýtslu av ferðavinnudeplinum. Bygdin kann fáa stóran ágóða av einum slíkum tiltakið, og ikki minst av teimum hentleikum, sum vera gjørdir til endamálið. Tær inntøkur, sum hetta virksemi kann bera í sær, kann eisini vera eitt gott ískoyti til búskapin í bygdini.</p>
<p><em type="bold">Ein ferðavinnudepil gevur teimum sum hava hug at leita sær til tær smáu oyggjarnar, góðar umstøður </em>4. Partur - Kommunal viðurskifti 195 </p>
<p><em type="bold">Onnur tiltøk til frama fyri búseting og trivnað </em></p>
<p><em type="bold">Traðarskipan </em>Tá nýggj jarðarlóggáva er komin í gildi, verður tað óiva soleiðis, at landbúnaðarjørð verður skipað til framleiðslu hjá nøkrum bóndum í bygdini. Á útoyggj verður tað mett at hava búskaparligan og trivnaðarligan týdning at hava møguleika at hava so frægt av jørð, at tilfeingi er til húsbrúk. Tí skjýtur útoyggjanevndin upp, at tey, har hvørt húski í bygdini skal hava rætt til eitt ávíst stykki av frugtagóðari jørð, so tey (framhaldandi) kunna hava hønir, velta eplir og o.l. Støddin og staðseting verður ein uppgáva hjá land og kommunu at greina nærri. </p>
<p><em type="bold">At seta í gongd </em>Tað er umráðandi, at tey tiltøk, sum verða framd, hava støði í viljanum og áhuganum hjá teimum fastbúgvandi á útoyggjum. Tað gevur onga meining, at fyriskipa tiltøk á meginøkinum og síðani <span type="quote">”servera”</span> tey til tey, sum búgva í oynni. Fyrsta stigið má takast á útoyggj, og uttan eitt gott samstarvi ímillum tey búsettu, og við góðari undirtøku á staðnum, verður einki burturúr nakrari útoyggjamenning. </p>
<p>Tað hava verið og eru fleiri <span type="quote">”eldsálir”</span> á útoyggj, men tær eru við at møðast, tí so fáítøkilig úrslit eru at hóma og røddir teirra vera ikki hoyrdar. Bygdar’felagsskapurin’ sjálvur kann eisini hava við sær, at tað er torført, at seta nakað nýtt í verk, eitt nú kann hugburður sum t.d. <span type="quote">”soleiðis hava vit altíð gjørt”</span> vera ein forðing, ella at tey sum royna at seta okkurt nýtt í verk fáa ikki undirtøku og tí noyðast at gevast (’jantelógin’).</p>
<p type="listitem">Fyri at styrkja bygdafelagsskapin og skapa áhuga fyri at seta tiltøk í verk, leggurútoyggjanevndin upp til, at tiltøk verða fyriskipaði við hesum endamálum:</p>
<p type="listitem">at styrkja bygdafelagsskapin og fáa øll í bygdini at gerast virkin í menning av økinum</p>
<p type="listitem">at  geva  øllum  møguleika  eftir  egnum  áhuga  og  á  egnan  hátt  at  luttaka  í menningarverkætlanum.</p>
<p>Útoyggjanevndin mælir til, at hetta verður ein av fyrstu uppgávunum hjá einum settum Útoyggjasamskipara/umboðsmanni eins og eitt útoyggjafelag nátúrliga fær ein týðandi leiklut í eini slíkari ætlan.</p>
<p>Tær fyrstu uppgávurnar hjá einum slíkum <span type="quote">”ígongdsetaratiltaki”</span> verður at styrkjakunnleikaumhvørvið og at veita vegleiðing um, hvussu tiltøk kunnu setast í gond, stutt sagt, frá hugskot til veruleika.</p>
<p><em type="bold">Samanumtikið </em>Ein stór uppgáva hjá útoyggjakommununum er at skapa karmar fyri tey børn og ungu, sum vaksa upp í kommununi, og á tann hátt skapa gróðrarbotn fyri, at tey møguliga leita aftur til heimstaðið eftir lokna útbúgving. Tað áliggur ikki minni kommununum at vera virknar, tá ræður um karmar til borgarnar sum heild, so <span type="quote">“staðið”</span> gerst áhugavert 4. Partur - Kommunal viðurskifti 196 4. Partur - Kommunal viðurskifti 197 <em type="bold">5. Partur </em></p>
<p><em type="bold">Uppskot til útoyggjapolitikk </em></p>
<p>Á fólkafundinum, úti í Fugloy 17.juli 1999, ið var startskotið til útoyggjaverkætlanina, segði Jenny Lydersen í fyrilestri sínum millum annað:<span type="quote">“Neyðugt er, at vit taka støðu til útoyggjarspurningin sum fólk ella tjóð, tí tað fer at kosta at væla um, byggja upp og seta í gongd, um nakað ítøkiligt skal spyrjast burturúr, og spurningurin er, um føroyingar eru sinnaðir at gjalda kostnaðin fyri at fáa útoyggjarnar á føtur aftur og í hvørjum líki hetta skal fremjast. Eitt hugskot her, og eitt annað har er lítil dugur í uttan at fortreytirnar eru fyri at tiltakið kann bera seg. Tað skal ein gjøllig ætlan leggjast, hvussu farið verður til verka, og hvørji mál vit hava fyri stavn”</span></p>
<p>Nú ein nærri greining av viðurskiftunum hjá smáu oyggjunum verður løgd fram, er sum nevnt omanfyri, eftir at taka støðu til hvat ið gerast skal. Eru vit sinnaði at fáa tær smáu oyggjarnar á føtur aftur? Eru vit sinnaði at gjalda fyri eina menning? Hava vit ráð at lata vera?</p>
<p>Framhaldandi búseting er fyrst og fremst treytað av, at vit viðurkenna, at smáoyggj-arnar eru ein ómissandi partur av føroysku tjóðini: búskaparliga, mentunnarliga og sosialt. Hetta krevur ein virknan økispolitikk, sum megnar at sambinda øll neyðug lið í føroyska samfelagnum, og harafturat hevur serlig atlit til smáu oyggjarnar og fortreytir teirra. Hesin parturin av álitinum er av somu orsøk býttur í tvey: 1) Fyrst ein partur, har vit kaga runt sjónarringin og hyggja eftir økispolitikki og tí neyðuga í einum virknum økispolitikki, m.a. við hugsjónum og dømum frá okkara grannalondum. 2) Síðani verður eitt ítøkilig uppskot um ein føroyskan út-/smáoyggjapolitikk lagt fram, ið kann virka sum grundarlag fyri einum áhaldandi átaki , ið hevur sum endamál at fáa útoyggjarnar aftur á føtur.</p>
<p><em type="bold">Økispolitikkur í okkara grannalondum </em>Økispolitikkur hevur gjøgnum mong ár verið eitt væl kent fyribrigdi í okkara grannalondum. Hesin politikkur hevur verið nær tengdur at teimum grundleggjandi meginreglunum í Norðurlendsku vælferðarskipanini. Hendan skipan hevur bygt á eina meginreglu um javnbjóðis rættindi og javnbjóðis skyldur, uttan mun til sosialan og geografiskan status. Tann geografiska (territoriella) meginreglan byggir á grundleggjandi viðurkenningina av, at allir landslutir hava verið við til at leggja lunnar undir framgongdina í samfelagnum yvirhøvur, og tí eisini eiga javnbjóðis lut í ágóðunum. Hetta grundsjónarmið hevur altíð verið galdandi, men miðlarnir at røkka endamálinum hava verið skiftandi, og eisini hevur hepnast misjavnt. 198 </p>
<p>Økispolitikkur varð fyrstu eftirkrígsárini einamest rættaður móti útbyggingini avsokallaða <span type="quote">”harða”</span> undirstøðukervinum: vegum, havnum, tunnlum, kraftverkum o.t. Hildið varð, at ójavna menningin av serliga útjaðaranum varð grundað á mismunir í møguleikum, og tí vóru útbyggingar av undirstøðukervi oftast fylgdar upp við serligum tiltøkum mótvegis útjaðaranum til at skapa javnbjóðis viðurskifti í útjaðaranum og harvið tryggja honum framhaldandi búseting og búskaparliga menning. Tey serligu tiltøkini vóru ofta vend móti ídnaðarmenningini av primeru vinnunum (fiskur og landbúnaður).</p>
<p>Økispolitikkur var í 1960’unum at meta sum búskaparligur vakstrarpolitikkur, harongin andsøgn var millum politisku hugsjónirnar um útjavning og búskaparligan vøkstur. Frá seinast í 60’unum og serliga í byrjanini av 1970’unum broyttist økispolitikkurin, m.a. tí at tað ikki hevði eydnast at steðga fráflytingin frá útjaðaranum, heldur tvørturímóti. Eisini kom ein mótrørsla móti tí strangt ervastýrda politikkinum, sum økismenningarpolitikkurin var.</p>
<p>Ein avgerandi liður í hesum mótráki var framvøksturin av einum sterkum økissamleika,ið kom til sjóndar sum krøv um eitt nú lokala ávirkan, sjálvsavgerðarrætt og ábyrgd fyri náttúruni. Í hesum breiða økismenningarpolitikki var varðveiting av búsetingarmynstrinum avgerandi lyklaorðið. Vøksturin í almenna tænastuøkinum (skúla-, heilsu- og sosialøkið) var ein týdningarmikil liður í hesum breiða økispolitikki, og munirnir millum sentrum og útjaðara var útjavnaður gjøgnum 70’ini.</p>
<p>Men í 1970’unum hendu eisini tær samfelagligu broytingarnar, sum komu at geraøkispolitikkin nógv truplari í 1980’unum og 1990’unum. Oljukreppan í 1973 var byrjanin til eitt langt búskaparligt bakkast, har stórar strukturbroytingar hendu innan ídnaðarframleiðslu. Búskaparvøksturin, sum vesturheimurin tók nærum sum givnan, steðgaði brádliga upp, og av somu orsøk bleiv tað almenna alt meiri tyngt. Stór sparitiltøk máttu setast í verk, samstundis sum nýggjar leiðir til búskaparliga menning máttu finnast.</p>
<p>Fyritreytirnar fyri økismenning blíva tí aftur nakrar heilt aðrar, og samstundis vórutað ikki longur bara <span type="quote">”útjaðaraøkini”</span>, sum ikki kláraðu at fylgja við. Heldur vóru tað bygdir og økir við einvísari ídnaðarframleiðslu, ið blíva hart raktar. Enntá stórbýarøki, sum t.d. Keypmannahavnarøkið, hava havt ringt við at fóta sær undir tí nýggja veruleikanum, sum hesar samfelagsligu broytingar førdu við sær.</p>
<p>Í 1980’unum vendi økispolitikkurin sær aftur móti at stimbra búskaparligum vøkstri,hetta við at stuðla undir strukturellar broytingar í búskapinum. Ístaðin fyri at stuðla tí harða undirstøðukervin (bygningar v.m.), so verður heldur dentur lagdur á sonevndar <span type="quote">”menningarpakkar”</span>, har ein fleirfaldað íløga verður løgd til grund fyri, at skapa nýggja menning. Hetta kunnu eitt nú vera serlig arbeiðsmarknaðarpolitisk átøk, granskingarverkætlanir, stuðul til at stovna nýtt virksemi, v.m.</p>
<p>Tað mest nýkenda við økispolitikkinum í 1980’unum, og sum serliga hevur sligiðígjøgnum í níti-árunum, er teknologiska menningin, smávinnur, skúlaskapur og gransking. Førleikamenning tykist tí vera vorið nýggja lyklaorðið í miðvísari økismenning. Ein týdningarmikil liður í hesi førleikamenning eru tey viðurskiftini í økissamfelagnum sjálvum, og tí hevur mentan á staðnum og aðrar lokalar fyritreytir fingið alt størri týdning. Tann miðspjaðing av almenna økinum, sum byrjaði í 1970’unum, hevur hildið fram og harvið broytt viðurskiftini millum stat og kommunur almikið. 199</p>
<p>Nýggjari broytingarnar í økismenningarpolitikkinum hava í høvuðsheitinum við sær, at staturin, sum fyrr hevur verið beinleiðis virkin í menningini, nú leggur størri dent á at vera <span type="quote">”tilrættaleggjari”</span>, t.d. við at bjóða út <span type="quote">”menningarpakkar”</span>. Í øðrum lagi hava lokal serviðurskifti (kommunan, netverk v.m.) og <span type="quote">”bleyti”</span> virðini (mentan) fingið alt størri týdning fyri økismenningina. Og í triðja lagi ber til at siga, at kapping er vorði ein triði avgerandi partur, ið hevur samband við altjóða liberaliseringini.</p>
<p>Hesi trý ’nýggju´grundviðurskifti fyri økismenning hava fyrimunir eins og vansar viðsær, sum vit ikki skulu greina nærri her. Avgerandi spurningurin er, hvønn týdning tey hava fyri føroyska veruleikan, og í serligan mun, hvat hetta hevur at týða fyri útoyggjarnar.</p>
<p><em type="bold">Bygdamenningarpolitikkurin </em>Økismenningarpolitikkurin, ið vit kenna her á landi, er bygdamenningarpolitikkurin. Hugtakið bygdamenning vinnur frama í 1970’unum, har ein støðug fráflyting av bygd gjørdist alt meira sjónlig. Áðrenn hetta var dentur lagdur á útbygging av undirstøðukervinum, og harvið var ein breiðari arbeiðsmarknaður skaptur, serliga innan tað almenna. Men arbeiði við vegum, havnum og byrgingum var heldur ikki nóg mikið til tess at byrgja upp fyri eini fráflyting av bygd. Hetta var samstundis ein arbeiðsmarknaður mest fyri mannfólk, og tí vóru tað serliga kvinnurnar, ið fluttu. Ikki fyrenn flakavirkini komu í 1970’unum - og um sama mundið útbyggingin av tænastuøkinum (bankum, skúlum v.m.) kring landi - fæst ein breiðari arbeiðsmarknaður, eisini fyri kvinnurnar. Í 1970’unum og 1980’unum vóru tað ikki bert Havnin og størri fiskivinnubygdirnar, sum vuksu, men eisini nógvar smærri bygdir upplivdu vøkstur í fólkatalinum. Øll øki í Føroyum fingu gagn av meginregluni um, at útbyggingar skuldu fremjast allastaðni. At hava skúla í nærum hvørjari bygd er fasthildið, sosiala trygdarnetið úbygt, umframt nýmótans hentleikar sum el- og telefon røkkur um alt landið. </p>
<p>Metingin av virðinum í bygdamenningarpolitikkinum er misjøvn, og tað er heldurikki partur av setninginum hjá nevndini at gera eina slíka. Varðveiting av einum spjaddum búsetingarmynstri var tó greitt ein týdningarmikil liður í føroyskum økispolitikki í tíðarskeiðnum frá mitt í sjeyti-árunum og fram til byrjanina af níti-árunum. Eins greitt er tað kortini, sum ávíst í 2. parti, at bygdamenningarpolitikkurin ikki í sama mun rakk út til smáoyggjarnar og smápláss sum Gásadal. Orsøkin til hettar er, at búskaparliga grundarlagið undir hesum politikki, nevniliga flakavirkini og trolarar, kravdu aðrar sosialar og fysiskar strukturar enn teir sum smáoyggjarnar kundu bjóða. Tað skerst tó ikki burtur, at ein onnur orsøk var, at bygdamenningarpolitikkurin ongantíð var grundaður á greiðar politiskar málsetningar, og tí oftast varð útintur sum <span type="quote">“sak-til-sak”</span>- avgerðir, har útoyggjarnar duttu burturímillum. Til dømis er ein orsøk til munin á tænastustøðinum á meginøkjum og útoyggj, at tað hevur verið upp til hvønn einstakan stovn at avgera hetta út frá teimum fíggjarkarmum, ið teir hava havt at virka undir.</p>
<p>Eisini kann sigast, at smáoyggjarnar longu fra 1950’unum hava upplivað tað, sum ervorðin ein grundleggjandi fyritreyt fyri øllum samfelagslívi í dag, nevniliga, at uppvøksturin hjá tí einstaka ikki longur er tengdur at tí staðnum, ein er uppvaksin, men í langt størri mun at ávirkanum og møguleikum, sum liggja uttanfyri heimstaðin. 200</p>
<p><em type="bold">Tørvurin á økisrættaðum politikki </em>Ásannanin av týdninginum av eini virknari økismenning er alsamt vaksandi í londunum rundanum okkum, og hettar sæst aftur í tí týdningi, sum bæði gransking og politiskar fyriskipanir hava fingið. Tað vísir seg at vera ein fyrimunur fyri búskapin og virkisføri í landinum, at gagnnýta teir ymisku møguleikarnar, ið liggja í teim ymisku økjunum. Miðsavnanin av sterkum búskaparligum økjum er ikki samfelagsliga gagnligt, og tí verður m.a. í ES løgd stór orka og nógvur peningur í, at varðveita eina spjadda búseting og spjatt búskaparligt virksemi. (smbr. Powerty 3 programmið hjá ES). </p>
<p>Ein <span type="quote">”góð”</span> økismenning leggur dent á spjaðing og viðurkenning av ymiskleikan íøkjunum, soleiðis at landið fær eina ymiska menning, tó uttan at hon gerst ójøvn. Í hesum liggur eisini tørvurin á, at økismenning verður fata sum ein heild.</p>
<p>Í løtuni arbeiðir norska stjórnin við einum uppleggi til økispolitikk, ið skal til politiskaviðgerð á vári 2001. Kommunal- og økisráðharrin Sylvia Brustad hevur ferðast í útjaðaraøkjunum og tosað við fólki á staðnum um framtíðina, um møguleikar og menning. Víst verður serliga á tørvin fyri at fáa kvinnur at seta búgv í útjaðaranum, harnæst at fáa ungdómin at <span type="quote">”tíma”</span> at koma aftur eftir lokna útbúgving. Tann traditiónsbundna vinnan ber seg ikki, og tí er neyðugt, at framtíðar vinna verður grundað á eina samanrenning av tilfeingi í økinum og landafrøðiligiligar fyrimunir ørumegin, og nýhugsan, nýggja vitan og nýggja tøkni hinumegin. Dentur skal leggjast á kunningartøkni og samskifti. Økini skulu á ongan hátt kennast avbyrgd. Stórur dentur skal leggjast á tann innara bygnaðin í lokalsamfelagnum, samstundis sum dyrnar verða latnar upp til útheimin. 201</p>
<p><em type="bold">Aðalmálið við útoyggjapolitikkinum </em></p>
<p type="listitem">Høvuðsmálið við einum útoyggja- og økispolitikki eigur at verða at varðveita megintáttin í búsetingarmynstrinum í Føroyum, og at skapa sterkar búskaparligar- og mentanarligar eindir kring alt landið. Ein útoyggjapolitikkur skal staðfesta týdningin av at hava búsettar útoyggjar, og skal tískil eisini staðfesta tað neyðuga í at skapa teir nøktandi karmar, so at oyggjarnar ikki bert eru búsettar, men eisini hava sama tænastustøðið sum landið annars og hartil hava vakstrarmøguleikar. Fyri at røkka høvuðsmálinum er neyðugt at bera so í bandi, at venda gongdini á teimum smáu oyggjunum og økja fólkatalið. Útoyggjapolitikkurin skal tí virka fyri at minka um ójavnan  í  vinnu-  og  búskaparligu  møguleikunum  hjá  teimum  ymisku  oyggjunum  í Føroyum, og at skapa karmar fyri einari miðvísari menning, ið viðurkennir og gagnnýtir ymiskleikan í hvørjum øki. Neyðugt verður</p>
<p type="listitem">at skapa karmar fyri øktum og fjølbroyttum vinnuvirksemi</p>
<p type="listitem">at samtykkja lóggávu, ið tryggjar teimum, sum búgva á smáplássunum, rætt til at gagnnýta jarðar- og náttúrutilfeingið á staðnum.</p>
<p type="listitem">at styrkja undirstøðuskipanina.</p>
<p type="listitem">at hækka almenna tænastustøðið soleiðis, at tey búsettu fáa atgongd til somu tænastur, ið bjóða verður borgarunum í restina av landinum, so sosialu og mentanarligu umstøðurnar á smáplássunum verða styrktar.</p>
<p><em type="bold">Hvussu kunnu hesi mál røkkast </em>Hesi mál verða ikki rokkin eftir einum degi, tífleiri aðalstýri, stovnar og feløg skulu samvirka. Okkurt krevur nýtt lógarsmíð, annað lógarbroytingar, broytingar av mannagongdum og líknandi. Útoyggjanevndin hevur valt at sett uppskotini fram við grundgevingum, soleiðis sum tey eru innkomin, uttan í øllum føri, at taka støðu til ella ávísa hvør myndugleiki skal seta uppskotið í verk. </p>
<p><em type="bold">Uppskot og tilmæli1 Fyriskipan </em>Útoyggjanevndin mælir til, at settar verða í verk fyriskipanir, ið tryggja at útoyggjamenning framhaldandi verður á dagsskránni:1.1. Løgmaður ella ein av landsstýrismonnunum samskipar útoyggja- ogøkismenning og situr fyri hesum málsøki.1.2.. Sett verður á stovn eitt starv sum útoyggjaumboð. Uppgávan hjáumboðnum verður at virka fyri, at politiskir málsetningar um útoyggjamenning verða útintir í verki. 5. Partur - Uppskot til útoyggjapolitikk 202 <em type="bold">1.4. Uppskot um útoyggjaskrivstovu </em>Ein Útoyggjaskrivstova verður sett á stovn, og settur verður eitt útoyggjaumboð, hvørs uppgáva verður at virka fyri, at politisku málsetningarnir um útoyggjamenning verða útintir í verki. Útoyggjaskrivstovan skal virka eftir eini reglugerð, sum hevur áleið hesi endamál:l </p>
<p>Virka sum millumgongupersónur og hjálpa við praktiskum fyrireikingum tiltiltøk, sum stuðla undir útoyggjamenningina, vinnuliga, mentunnarliga og sosialt.l</p>
<p>Eggja íbúgvunum at taka egin initiativ og koma við nýggjum hugskotum.l</p>
<p>Skipa fyri kunnandi tiltøkum og leggja fram upplýsandi tilfar um viðurskifti avtýdningi fyri útoyggjamenningina.l</p>
<p>Virka fyri øktum sambandi millum útoyggjarnar, umframt millum útoyggjarnarog aðrar partar av føroyska samfelagnum.l</p>
<p>Samvirka við ein samskipanarbólk (nevndin í Útoyggjafelagnum) við umboðumvald av útoyggjunum, sum virkar sum eitt slag av stýri fyri Útoyggjastovuna. <em type="bold">1.5. Fíggjarligt ískoyti til kommunurnar </em>Fíggjarligu karmarnir hjá smáu kommununum eru sera trongir, og loyva bert fáum íløgum. Samstundis er tørvur á nógvum og fjøltáttaðum tiltøkum, skal økið gerast áhugavert sum bústaður og sum vinnuøki. Mælt verður tí til, at landið fíggjar størsta partin av teimum átøkum, ið skulu tryggja, at tær mest grundleggjandi fortreytirnar fyri eini menning eru til staðar (undirstøðukervi og almennar tænastur). <em type="bold">1.6. Ígongdsetaratiltak </em>Fyri at styrkja bygdafelagsskapin og at skapa áhuga fyri ítøkiligum átøkum, leggur útoyggjanevndin upp til, at tiltøk verða fyriskipaði, sum hava hesi endamál:lat styrkja bygdafelagsskapin og fáa øll í bygdini at gerast virkin í menning avøkinumlat geva øllum møguleika eftir egnum áhuga og á egnan hátt at taka lut ímenningarverkætlanum.l </p>
<p>Veita trygd fyri, at tiltøk ikki vera sett í verk ímóti viljanum hjá bygdarfólkinum.</p>
<p type="listitem">Hetta  kann  gerast  við  stuðuli  m.a.  frá  einum  útoyggjafelag,  útoyggjasamskipara/ umboðsmanni  ella  aðrari  íverksetaraskipan.  Dentur  skal  leggjast  á,  at bygdafelagsskapurin, t.e. eru øll fastbúgvandi í bygdini, verða kunnað um teir møguleikar, sum eru, og eisini fáa høvi til at gera sína hugsan galdandi.2032. Samferðsla Útoyggjanevndin skal gera vart við, at hon tekur fult undir við teimum tilmælum, ið SL hevur  viðvíkjandi  ferðafólka-  og  farmaflutningi  í  álitinum  <span type="quote">“Karmar  fyri framtíðarvirkseminum”</span> frá sept. 2000 og í skrivi til útoyggjanevndina. Uppskotini, ið SL hevur borið fram, eru merkt við (SL)</p>
<p type="listitem">Gerast má eitt lógarfyrireikandi arbeiði innan samferðsluøkið, herundir definerast ein samferðslupolitikkur. Tað hevði eisini verið eitt málrættað arbeiði at sett upp ein útjaðarapolitik (SL)</p>
<p type="listitem">Eitt minstamark fyri tænastustøðið á ferðafólka- og farmaflutningi eigur at verða staðfestast við lóg.</p>
<p type="listitem">Øll tey gomlu og ótíðarhóskandi strandfaraskipini eiga skjótast gjørligt at skiftast úr (SL)</p>
<p>Havnaanleggini eiga eisini á ávísum farleiðum at tillagast og útbyggjast, soleiðis at strandfaraskipini kunnu hækka tænastuna (SL)</p>
<p type="listitem">Omanfyristandandi tiltøk eru neyðugir karmar fyri uppá longri sigt at menna tænasturnar til útjaðaran og samferðsluna annars.</p>
<p type="listitem">Skipað verður eitt óheft fakligt ráð innan samferðslu, við umboðum frá teimum størri  samferðslustovnunum  í  Føroyum  og  eisini  teimum,  sum  brúka samferðsluna  til  dagligt  (ella  umboða  brúkaran).  Ráðið  kundi  havt  sum høvuðsleiklut at ráðgivið politisku myndugleikunum. Hetta hugskot er sera nærliggjandi tá hugsað verður um, hvussu sera stóran týdning samferðsla júst hevur fyri Føroyar sum eitt oyggjasamfelag.(SL)</p>
<p type="listitem">Politisku myndugleikarnir gera nakrar greiðar karmar fyri avvarandi stovnar at virka innanfyri á samferðsluøkinum. Á hendan hátt kann gerast eitt málrættað arbeiði at menna tænasturnar. Í løtuni verður samferðsluøkið eina mest viðgjørt umvegis fíggjarlógina einaferð um árið (SL)</p>
<p type="listitem">Tað er neyðugt at partarnir sum varða av ymsu økjunum samstarva meira við hvønn annan (SL)</p>
<p type="listitem">Dentur skal leggjast á at ganga nýggjar leiðir innan ferðafólkaflutning. Nýggj tøkni og nýggj vitan eigur at hava høgan prioritet, tá útskiftingar verða framdar av skipunum á farleiðunum til útoyggjarnar.</p>
<p>Á ferðafólkaøkinum skal dentur leggjast á skjótleika, títtleika eins og góða ferðafólkatænastu. <em type="bold">2.1. Farmaflutningur </em></p>
<p>Útoyggjanevndin mælir til, at grundleggjandi broytingar verða framdar á farmaflutningsøkinum.l</p>
<p>Umstøðurnar at flyta farm eiga at vera nútíðargjørdir. Flutningurin skal ikkiverða skerdur av ótíðarhóskandi flutningstólum. Allur farmur skal kunna koma 204 til útoyggjarnar hvørja viku.l</p>
<p>Fíggjarkarmarnir eiga at vera samsvarandi krøvunum um tænastustøðið.l</p>
<p>Kundar, sum hava serligan tørv, skulu kunna fáa hann nøktaðan skjótt, væl ogbíligt. <em type="bold">2.2. Uppskot um eina alternativa loysn á farmaflutninginum: </em></p>
<p>Tað verður bygt/keypt eitt farmaskip, sum er serliga væl útgjørt, og egnað at sigla millum oyggjarnar. Farmaskipið skal sigla til allar tær smáu oyggjarnar, í minsta lagi tvær ferðir um vikuna. Skipið skal ferma í Suðuroy, Tórshavn, Runavík, Klaksvík og sigla í fastlagdari rutu. Henda skipan loysir farmaflutning frá ferðafólkaflutninginum. Tað økir um møguleikan at gera skræddaraseymaðar loysnir á báðum økjum. Tað verður minni slit og lægri viðlíkahaldskostnaður á ferðafólkaskipunum. Íløgutørvurin til slíkt farmaskip er uml. 10 mió og raksturin vil kosta uml. 6 mió. um ári. Farmaflutningurin til útoyggjarnar, í dag, svarar til 1 mió. um ári, men skipið kan loysa nógvar aðrar uppgávur so raksturin javnvigar betri. <em type="bold">2.3. Lokalar loysnir </em>l </p>
<p>Ferjulega og ferja til Svínoynna skal raðfestast høgt.l</p>
<p>Fugloyarleiðin skal umleggjast, soleiðis at siglt verður eftir sjóvarfalli, tá tað er neyðugt, uttan at vera skerd av einari ferðaætlan.l</p>
<p>Kalsoyggin eigur skjótast gjørligt at fáa kunning um hvørja loysnir liggja fyri framman viðvíkjandi Kalsoyarleiðini. Sjøtul skal setast á, alt fyri eitt, um loysnin verður nýggj ferja.l</p>
<p>Nýtt skip skal setast inn á Mykinesleiðini. Ferðafólkahentleikin skal raðfestast høgt.l</p>
<p>Skipa ferðafólkasigling skal vera til Koltur í summarhálvuni. <em type="bold">2.4. Tyrluflúgving </em>l </p>
<p>Títtleikin á tyrluflúgvingini skal økjast, úr trimum døgum um vikuna til 7 dagarum vikuna. Túrarnir skulu vera staðfestir í einari ferðaætlan, og skal verða skipað sum tilkalling.l</p>
<p>Mælt verður ikki til at økja kapasitetin við eini størri tyrlu, men at økja títtleikan,soleiðis at flogið verður hvønn dag.l</p>
<p>Skipast skal so fyri, at avloysari verður til tyrluna, tá hon ikki er tøk. Tað skalikki góðtakast, at oyggjar sum Dímum, Koltur og Mykines verða avskornar frá umheiminum.l</p>
<p>Ferðaseðlakostnaðurin skal lækkast munandi. Tað skal ikki vera dýrari at ferðastvið tyrluni, enn á farleiðunum hjá SL kring landið.l</p>
<p>Lesandi og pensjónistar eiga at fáa sama avsláttur, sum SL veitir kundunum.l</p>
<p>Ferðaætlanin skal leggjast í samstarvi við brúkaran 205</p>
<p>Tey sum búgva á smáu oyggjunum vilja fegin gera vart við, at tey ikki krevja, at skip og tyrlur ferðast aftur og fram uttan ferðafólk fleiri ferðir um dagin. Flutningurin skal hinvegin lagast til tørvin, og fyriskipast við smidleika. <em type="bold">3. Vegakervi, lendingar og tunlar </em></p>
<p>Mælt verður til, at ábøtur verða framdar á undirstøðukervið, í hesum føri, vegakervið, tunlar og lendingarviðurskifti. Somuleiðis verður mælt til, at:l</p>
<p>Vinnumálastýrið skipar so fyri, at LV samsvarandi sínum tekniska førleika oglokalvitan fær litið upp í hendur at leggja til rættis eina útbygging av undirstøðukervinum á smáu oyggjunum í neyvum samstarvi við hvørja einstaka kommunu.l</p>
<p>Ein skráseting verður framd, ið kann skapa eina heildarmynd av umstøðunum,eins og ein kostnaðarætlan verður gjørd. Talan er m.a. um vegir, gøtur, bygningar/ ábøtur, vatnveiting, brandpostar, bygdaskipanir og byggisamtyktir, atløguumstøður, fríðkan v.m.l</p>
<p>Mælt verður til, at tað arbeiðið, sum er sett í gongd, verður gjørt liðugt innanásettan tíðarkarm. Tey lokaløkið, ið hetta fevnir um, eiga at fáa nágreiniliga kunning um, nær tiltøkini kunnu væntast at vera liðug. <em type="bold">3.1. Lokalar loysnir </em>l </p>
<p>Arbeiðið uppá vegin millum Syðradal og Knúksdal verður steðgað alt fyri eitt.</p>
<p>Í staðin verður vegur gjørdur frá lendingini í Syðradali niðan í bygdini, sum ætlanin hevur verið í mong ár.l</p>
<p>Kommunan í Mykinesi fær fíggjarliga hjálp til at umvæla vegin niðan frálendingini.l</p>
<p>Peningur verður játtaður til at reinsa hylin í Koltri, gera ábøtur á dráttin oggera vegin, sum er knýttur til lendingina til bygdavegin,so tað gerst atkomuligt frá sjónum; hettar arbeiði er í tráð við <span type="quote">”Koltursvisiónina”</span>.l</p>
<p>Fyrireikingar verða gjørdar til at fara undir tunnilsgerð og ferjulegu í Svínoynni.l</p>
<p>Skundað verður undir ferjuleguarbeiðið á Syðradali.l</p>
<p>Trygd verður veitt fyri at tunnilsarbeiðið til Gásadal ikki steðgar upp aftur. <em type="bold">4. Uppskot og tilmæli á el-veitingarøkinum </em>l </p>
<p>Skipan verður sett í verk, har el-prísurin verður lægri til fjós og annað framleiðsluvirksemi.l</p>
<p>SEV og Vinnumálastýri eiga at hava eitt vakið eyga við alternativum orkumøguleikum, at nýta á smáu oyggjunum. Talan kann vera um royndarverkætlanir, í fyrstu syfti í samband við vinnuligt virksemi, m.a. turking av rávøru. 206 <em type="bold">5. Oljuveitingarøki </em></p>
<p>Útoyggjanevndin mælir til, at landsmynugleikarnir taka stig til at finna eina loysn á oljuspurninginum. Aðalmálið má vera, at húsarhaldini og vinnan á smáu oyggjunum fáa neyðugu nøgdirnar av olju úr stórum, føstumtangum, ella úr størri flytbarum tangum; kommunurnar skulu ikki eiga innihaldið í tangunum. <em type="bold">6. Renovatión </em></p>
<p>Útoyggjanevndin vísir á, at renovatiónsviðurskiftini eiga at hava eina høga raðfesting. Skipanir við endurnýtslu, eins og hon í Skúvoy, eiga at vera settar í verk á øllum teim smáu oyggjunum. Hetta kann vera ein stórur fyrimunur, tá ið nøgdirnar frá lívrunnum tilfarið økjast, m.a. í samband við økta framleiðslu og góðsking av vøru. Tað er neyðugt at skapa betri umstøður fyri flutningi av bingjum og aðrari útgerð, við m.a. tíðarhóskandi flutningssambandi. <em type="bold">7. Samskifti og kunning 7.1. Fjarskifti </em>Hugsjónin aftanfyri tilmælini er, at øll í Føroyum, uttan mun til hvar ein býr, skulu hava somu møguleikar til ásettar samfelagsveittar tænastur <em type="bold">. </em>l </p>
<p>Útoyggjanevndin mælir til, at Vinnumálastýrið ger greiðari ásetingar um, ateins tænastustøði innan fjarskiftisøkið skal bjóðast smáu oyggjunum sum teimum størru.l</p>
<p>Somuleiðis verður mælt til, at alt telefonkervið, og alt tað sum har til hoyrir,t.v.s. sendarar, káplar, radiostøðir v.m., verður umsitið av einum almennum partafelag. Hetta felag umsitir og útbyggir í tráð við menningina á fjarskiftisøkinum. Tænastur skulu síðani kunna keypast til marknaðarprís, t.v.s., at hægsbjóðandi feløgini fáa loyvi at nýta kervið, og harvið eisini rættin at bjóða tænastur til kundar. Á henda hátt verður tryggjað, at brúkarin fær ein bíligan prís, samstundis sum tryggjað verður, at netið verður útbygt javnbjóðis til allar borgarar í landinum. Dentur verður lagdur á, at almenna felagið, ið umstitur kervið, fylgir altjóða gongdini á økinum og útbyggir kervið samsvarandi. Í samband við útbygging av einum kervi verður mælt til, at tílíkt arbeiði verður boðið út alment.l</p>
<p>Mælt verður til, at tiltakið tykissamfelagið verður víðkað til at umfata allar tærsmáu oyggjarnar. <em type="bold">7.2. Tilmæli innan postflutning og almenna kunning </em>l </p>
<p>Allir stovnar og allar fyritøkur, har tað almenna áleggur veitanarskyldur og/ella rindar, skal tænastan vera eins fyri alt landið.l</p>
<p>Er tað eitt ynski frá politiska myndugleikanum, at bløð, lýsingar o.a. verðurborið út, aðrar dagar enn tað, sum er álagt postverkinum, skal høvi verða hjá 207 øllum at senda tilfar út og taka ímóti útborna postinum, hesar tíðir, uttan mun til hvar ein býr í landinum, og fyri sama prís. Arbeiði eigur at verða boðið út í fríari kapping, (PF fær við hesum høvi at bjóða blað og postútbering leygardag)l</p>
<p>Lagt verður upp til, at útvarp og sjónvarp bjóða smáu oyggjunum senditíð tillokalt tilfar eftir nærri avtalu við avvarðandi stovnar. <em type="bold">8. Vinnuøkið </em>Partur av framtíðar vinnupolitikk eigur at leggja dent á at menna kappingarførar vinnur á útoyggjunum, partvís við at styrkja og menna tað virksemi, sum er í løtuni, og partvís við at birta undir stovnan av nýggjum vinnugreinum. Eisini eiga skipanir at vera gjørdar, sum eggja etableraðum vinnufyritøkum at flyta partar av virkseminum í útoyggj. </p>
<p><em type="bold">Talan kann vera um tiltøk innan hesar vinnugreinar: </em>l </p>
<p xml:lang="dan">Alment virksemil</p>
<p>Ídnaður av ymiskum slagl</p>
<p>Alivinnal</p>
<p>KT-vinnal</p>
<p>Ferðavinnal</p>
<p>Landbúnaður</p>
<p>Í álitinum, <span type="quote">”Vinnupolitikkur – Uppskot”</span>, sum Vinnumálastýrið lat úr hondum í 1999, verður víst á leiklutin hjá tí almenna, karmar, netverk og hagtalsgreiningar. Málsetningurin er sambært Vinnumálastýrinum at fáa gongd á eina fjøltáttan av føroysku vinnuni við at menna verandi vinnur, og eggja til nýtt virksemi. Útoyggjanevndin tekur undir við tilmælunum í nevnda áliti, men leggur dent á, at tað eigur at vera gjørd ein serstøk menningarætlan fyri smáu oyggjarnar orsakað av teimum serligu umstøðunum, ið gera seg galdandi. Útoyggjanevndin heitir tí á Vinnumálastýrið at taka til eftirtektar tey uppskot, sum verða nevnd í hesum áliti. <em type="bold">8.1. Fíggjargrunnur </em>Tað er neyðugt, at tað alt fyri eitt verður farið undir at fyrireika eitt forum, ið fíggjarliga kann stuðla undir, at vinnuligt virksemi verður sett á stovn á smáu oyggjunum. Tað verður ikki farið niður í smálutir her, men í stuttum lýst, hvat endamálið við einum slíkum grunni skal verða.l </p>
<p>Settur verður á stovn ein grunnur, ið hevur sum endamál at stuðla undir ogfíggja vinnuligt virksemi í útjaðaranum, herundir útoyggjunum.l</p>
<p>Endamálið skal verða at stuðla eitt virkis- og samfelagsbúskaparligt lønandivinnulív í smáu oyggjunum.l</p>
<p>Grunnurin skal virka fyri, at útbyggja, nýmótansgera og skapa eitt vinnulív útií smáu oyggjunum, sum ber í sær eitt varandi og lønandi vinnulív. 208 l</p>
<p>Grunnurin skal kunna veita stuðul, lán, og keypa partabrøv í virksemi (ískoytitil eginpening).l</p>
<p>Grunnurin skal leggja dent á at stuðla nýskapan og kreativum ætlanum.l</p>
<p>Grunnurin skal veita kunning og professionella ráðgeving til øll, sum hava hug-skot og ætlanir.l</p>
<p>Grunnurin skal skipa sítt virksemi á tann hátt, at fólk kemur út til oyggjanar atveita ráðgeving.</p>
<p>Grunnurin skal spesialisera seg í at meta um og vegleiða í virksemi, sum er egnað til smáu oyggjarnar og útjaðaran; Ein slíkur grunnur skal ikki gerast ein fíggjarstovnur, ið loftar vánaligum verkætlanum úr fíggjarheiminum annars. Grunnurin skal bert fíggja vinnulig tiltøk, ið mugu væntast at verða burðardygg. Avgerandi er, at hann er skipaður so, at hann kann taka uppá seg tann váðan, ið fíggingarstovnarnir ikki taka uppá seg orsakað av ov lágari fastognartrygd. <em type="bold">8.2. Skattaviðurskifti </em>Eitt av amboðunum, ið útoyggjanevndin metur verða væl egnað til at skunda undir vinnu í smáu oyggjunum, er at skapa nakrar fyrimunir, ið kunnu stimbra vinnuligum virksemi á útoyggj:lat hægri avskrivingarsatsir verða fyri rakstraramboð og bygningar, ið slík vir-kir havalat reglur verða settar í verk, ið geva slíkum virkjum víðari rætt til at dragarakstraramboð (smáamboð) beinleiðis frá, enn loyvt er eftir verandi reglum. Hetta í eitt ásett áramál.lkarmarnir fyri frádráttir eftir § 32 í skattalógini verða víðkaðir, soleiðis at taðgerst ein veruligur fyrimunur at seta á stovn vinnu í útoyggj.l </p>
<p>Fyritøkur, sum flyta partar av virksemi út á smáu oyggjanar, og harvið havaein part av sínum virksemi sum fjararbeiði, skulu eftir nærri reglum njóta partvíst skattafrælsi í eitt ásett áramál.l</p>
<p>Lagt verður upp til, at summarhús vera skattaði, og at inntøkan fellur tilkommununa. <em type="bold">8.3. Útbúgving og gransking </em></p>
<p>Útoyggjanevndin mælir til, at tað almenna birtir undir hugskotsmenning, gransking og útbúgving til frama fyri tey búsettu á útoyggj.l</p>
<p>Skal tørvinum á nýhugsan og alternativum virksemi kunna fylgjast upp, erneyðugt við gransking og einum hægri vitanarstøði.l</p>
<p>Samspælið ímillum vinnu og gransking skal styrkjast.l</p>
<p>Tað er neyðugt, at økisgransking og kunnleiki um vinnu og umhvørvið kemur 209 út í økini, heilt út á tær smæstu oyggjarnar, heldur enn at verða goymt á stovnum á meginøkinum. <em type="bold">8.4. Uppskot um gransking og ráðgeving innan landbúnaðin </em>Tað skal miðast ímóti, at tey sum hava landbúna sum vinnuveg, fáa holla ráðgeving og kunning um viðurskifti, ið kunnu føra til økta úrtøku og betur skipaða framleiðslu.l </p>
<p>Búnaðardepulin eigur at seta sær sum mál, at hann innan eitt ávíst áramál skalhava gjørt kapasitetskanninagar og góðskumetingar av jørðini í øllum teimum smáu oyggjunum.l</p>
<p>Búnaðardepulin eigur miðvíst at fara undir at gera vakstraroyndir og aðrarroyndir úti í oyggjunum, sum kunnu styrkja grundarlagið undir einari burðardyggari framleiðslu.l</p>
<p>Búnaðardepulin eigur at fáa litið upp í hendi at veita kunning til tey, sum havalandbúnað ella jarðarbrúk sum vinnuveg. Skeið og frálæruvirksemi skal veitast áhugaðum úti í oyggjunum. Serstakar royndir og kunnleiki um jarðarbrúk eiga at vera savnað, soleiðis at henda vitan kann koma fleiri til góða.</p>
<p>Ein góð kunning kann geva størri trygd fyri, at tær røttu avgerðirnar verða tiknar, enn tá hvør í sínum lagið noyðist at læra av egnum royndum. <em type="bold">8.5. Entreprenørskapur </em></p>
<p>Útoyggjanevndin tilmælir, at tiltøk sum m.a. entreprenørskap, verða kannaði nærri, og tikin við, sum ein møguleiki í tilrættalegging av vinnumenning í smáu oyggjunum <em type="bold">9. Landbúnaður 9.1. Nýggj jarðarlóggáva </em>Mælt verður til, at nýggj jarðar- og landbúnaðarlóggáva verður gjørd. Henda lóggáva skal leggja dent á:l </p>
<p>At øll jørð (kongs og óðalsjørð) verður mett og flokkað.l</p>
<p>Øll jørð sum verður flokkað sum landbúnaðarjørð fær álagt treytir.l</p>
<p>Øll sum umsita landbúnaðarjørð, skulu vera fastbúgvandi, har ið jørðin er.l</p>
<p>Øll sum umsita landbúnaðarjørð, hava skyldu at framleiða eftir ásettari skipan.</p>
<p>Málsetningurin er, at tey sum hava áhuga fyri jarðarbrúki, fáa umstøður at gagnnýta tað tilfeingi, sum er á staðnum, so landbúnaðurin kann gerast meira fjøltáttaður og nýggjar framleiðslur og framleiðsluháttir kunnu fremjast øllum samfelagnum at frama. 210 <em type="bold">9.2. Lunnindi </em></p>
<p>Mælt verður til, at skipanin við lunnindum verður løgd um, so hon virkar sum upprunaligt, t.v.s. gevur eitt livigrundarlag og eitt ískoyti til húsarhaldið hjá teimum, sum eru fastbúgvandi á smáplássunum. Eftir hesum skulu tey, sum eiga jørð, men ikki búgva á staðnum har jørðin er, lata rættin til lunnindi til tey fastbúgvandi. <em type="bold">9.3. Traðir </em></p>
<p>Mælt verður til, at ein nýggj traðarskipan verður sett í verk á útoyggjum. Fyri at styrkja húsarhaldi og gera tað hugaligt at búgva á hesum smáplássum, hóast ein ikki er bóndi, eigur hvørt húski at fáa nýtslurætt til ein gróðrargóðan jarðarteig at velta eplir, røtur o.l. á (traðarhugsjónin). <em type="bold">9.4. Framleiðslustøddir </em></p>
<p>Mælt verður til, at staðfest verður hvussu garðarnir/framleiðslustøddirnar skulu verða., og at hetta verður gjørt út frá neyvum metingum og kanningum av lendi framleiðslugóðsku. Ein møguleiki er at brúka ein <span type="quote">“mynsturgarð”</span> sum mátistokk fyri hóskandi garðarstødd og framleiðslu. Dentur skal leggjast á, at talan er um ein mynsturgarð á útoyggj. Ein mynsturgarður kann gerast metingargrundarlag fyri framleiðsluna á øðrum gørðum. Hetta kann gera, at tey sum fáast við landbúnað hava trygd fyri, at tey kunnu liva av garðinum, heilt ella partvíst, og talið av gørðum í oynni kann lagast eftir hesum metingum. <em type="bold">9.5. Uppskot um sølu av jørð </em>(uppskot sent nevndini) Miðað verður eftir at geva teimum, sum eiga jørð á øðrum stað, enn har tey hava bústað, eitt skotbrá at selja jørðina.l </p>
<p>Jørð, sum verður mett sum landbúnaðarjørð og verður seld, kann bert seljast tilkeypara, sum er fastbúgvandi, har jørðin er.l</p>
<p>Um ongin keypari er til jørð, ið verður lýst til sølu, keypir tað almenna jørðinafyri eina frammanundan givna upphædd fyri hvørja gyllin.l</p>
<p>Um ognari innan eitt ávíst áramál, t.d., 5 ár ikki hevur selt jørðina og ikki býr ástaðnum har jørðin er, ognartekur tað almenna jørðina eftir galdandi reglum</p>
<p>Málsetningurin er at tryggja, at øll jørð kemur aftur til oynna/bygdina eftir eitt ásett áramál, soleiðis at tað skal bera til at fara undir fyrireikingar til framtíðar landbúnað á staðnum. <em type="bold">9.6. Uppskot um uppistitaraskipan </em>(uppskot sent nevndini) Miðað verður eftir, at jørð, sum ikki er ogn hjá fastbúgvandi, verður latin fastbúgvandi at uppisita eftir fastari skipan. Treytir, ið kunnu liggja í einari tílíkari skipan, kunnu síggja soleiðis út: 5. Partur - Uppskot til útoyggjapolitikk 211 </p>
<p>Ognarum, sum ikki hava fastan bústað í oynni/bygdini, skal áleggjast at havauppsitara við føstum búðstaði á oynni.l</p>
<p>Ein uppsitari skal ikki hava meira enn 5 merkur í hondum tilsamans, tá egin ogannara jørð er tald við.l</p>
<p>Sáttmáli verður gjørdur millum eigara og uppsitara, og leigumálið skal havaeina longd uppá (minst 12 ár). Kostnaður fyri leigu pr. gyllin verður ásett árliga ella fimta hvørt ár.(dømi 315,-kr pr.ár) Gjaldast kann eisini við tilsvarandi í kjøti, ella á annan hátt, sum eigari og uppsitari semjast uml</p>
<p>Uppsitarin átekur sær allar skyldur eigarans, so sum røkt av bø, haga, bjørgum,fugli, og fær ágóðan av tí hetta gevurl</p>
<p>Framleiðslukylda verður áløgd uppsitarum, sum t.d. ikki skal verða minni enn1 lamb pr. gyllin, (um ikki felli er av einum ella øðrum slag), og 7 neyt til sláturs pr. ár. Hertil kemur so onnur avgrøði og fuglur eftir umstøðunum.l</p>
<p>Jarðarskattur verður álagdur øllum ognarum við áseting hvørt ella fimta hvørtár.(dømi ) Hesin peningurárliga, verður settur í ein grunn, sum er <span type="quote">”oyramerktur”</span> til oynna. Peningur úr hesum grunni skal bert brúkast sum studningur til vinnufremjandi tiltøk og eftir umsókn frá íbúgvum í oynni.</p>
<p>Endamálið við uppskotinum er, at tey sum eiga jørðá útoyggj, skulu hava eitt alternativ til at selja jørðina, tá lógin um bústaðar- og framleiðsluskyldu kemur at galda fyri alla landbúnðarjørð. (innkomið uppskot) <em type="bold">9.7. Felagsfjós </em>(uppskot sent nevndini) </p>
<p>Uppskot er innkomið um, at bóndir í eini oyggj byggja eitt felags fjós við køsti, súrhoyggjabrunnum o.s.v., sum kann rúma minst 60 neytum til sláturs árliga. Uppskotið byggir á, at tað almenna ger íløguna til fjósið og at bóndirnir síðani leiga tað frá landinum. Somuleiðis verður eitt sláturhús til seyð bygt. Hettar sláturhús kundi so verið nýtt til onnur endamál ta tíðina, húsið ikki verður brúkt til sláturs, so sum tilvirking av fuglaúrdrátti, ferðavinnuendamál o.s.v. <em type="bold">9.8. Felags innkeyp av maskinum og útbúnaði </em></p>
<p>Uppskot er um at bóndur í felag keypa inn nýmótans útgerð til jarðarbrúk, og eftir fastari skipan gera nýtslu av hesum. <em type="bold">9.10. Framleiðsluhús </em></p>
<p>Útoyggjnevndin mælir til, at Heislufrøðiliga Starvstovan saman við Vinnumálastýrinum átekur sær ein fyriskipandi leiklut í stovnsetanini av framleiðsluhúsi í hvørjari av teimum smáu oyggjunum, treytað av, at slíkt ynski verður sett fram av bygdarfelagsskapinum. Íløgurnar eiga at vera fíggjaðar av landi og kommunu, meðan raksturin av húsinum verður fíggjaður av brúkarunum 212 av húsinum. Dentur skal leggjast á, at talan er um burðardygga vinnu. Framleiðslan fevnir um alla rávøru, ið er tøk á útoyggj. <em type="bold">9.11.Greina uppskot um framleiðsluhús Fyritreytir </em>Vinnurekandi fólk á smáu oyggjunum liva fyri ein stóran part av árstíðarávirkaðum framleiðslum. Tann vinnurekandi er oftast einsamallur saman við hjúnarfelaga umt alla framleiðsluna. Ávísar árstíðir eru harafturat fólk við tilknýti til húskið og hjálpa til. Ofta eru fleiri slíkar familjufyritøkur á somu oyggj.Vanliga eru tær ikki kapitalsterkar, og tær hava torført við at fáa arbeiðsmegi, uttan tá ið frítíðin er ella í vikuskiftunum. Flutningurin til marknaðin er ofta trupul við báti ella tyrlu. </p>
<p><em type="bold">Støðan í dag </em>Í løtuni eru eingi krøv til umstøður, t.d. har flett verður, men hetta bert spurningur um tíð, nær tað verður. Oftast verður selt beinleiðis til brúkaran, og í heilum eindum, t.d. krov. Tí er trupulleikin ikki so sjónligur enn. Eftirspurningurin eftir óviðgjørdum avroðum o.tl. er nógv minkaður, og nógv av avroðunum fer tískil burtur. Tað sum verður selt, verður oftast selt beinleiðis og óviðgjørt, tí sjáldan møguleiki at goyma til víðari viðgerð. </p>
<p>Drápsneyt kunnu í flestu førum flytast til sláturvirkið hjá MBM, men uttan iva hevðiverið skilabetri at kunna avlívað og grovparterað neytini á útoyggjunum, haðani ringt er at flyta tey livandi. Við seyðinum er støðan øðrvísi, tí sláturvirkið er ikki útgjørt til at taka nevnivert av seyði. Tá ið tosað verður um seyð, so er neyvan nakar ivi um, at besta loysnin var, at hvør útoyggj hevði góðkend hølir at fletta í.</p>
<p>Nógv meir kann fáast burtur úr avroðum og kjøtinum, um umstøður vóru at goymtrávøruna til stundir vórðu at taka tey upp til víðari viðgerðar. Tað snýr seg bæði um avroð av neyti og seyði, og uttan iva kundi somuleiðis meir fingist burtur úr t.d. seyðinum, um flett var fyrr á árinum at viðgerða og selja sum feskt kjøt.</p>
<p><em type="bold">Tørvur </em>Uppskotið við einum framleiðslu- og viðgerðarhúsi á hvørjari útoyggj er m.a. grundað á tey krøv, sum matvørulógin fer at seta øllum, ið framleiða matvørur. Tað verða fá á útoyggj, ið fíggjarliga og verkliga fara at klára at lúka hesi krøv, og tá kemur spurningurin, um ikki betri er at flyta fyritøkuna nærri meginøkinum! Um so er, at myndugleikin vil gera nakað fyri at halda framleiðslu á útoyggjum og gera tað liviligari, er eitt hugskot at hjálpa til at fáa eina skipan, sum á ein hvønn hátt ger tað møguligt at byggja eitt slíkt framleiðsluhús á hvørjari útoyggj. </p>
<p>Tørvurin á køling, frysting og útgerð er ymiskur, alt eftir hvussu nógv vinnurekandieru og hvørjar nøgdir og framleiðslur talan er um. Eitt slíkt hús eigur sjálvsagt at hava møguleikar at byggja út eftir tørvi og má kunna økja og minka um køli-og frystikapasitetin. Møguleiki var at samskipa endurnýtsluskipan (renovatión) saman við slíkum húsi. Hetta er IRF eisini til reiðar at fara undir, tá ið tørvur er á tí. 213</p>
<p><em type="bold">Uppskot til skipan </em>Tað er greitt, at ein føst skipan má fylgja við, har fleiri skulu virka, og har matvøruframleiðsla skal fara fram. Sjálvsognarstovnur ella lutafelag høvdu helst verið hóskandi felagsformar, hvørs leiðsla ásetti fíggjarligu og verkligu treytirnar fyri nýtslu av húsinum. </p>
<p>Eitt slíkt hús skal hvíla í sær sjálvum fíggjarliga, men almennur stuðul kundi verðiðlatin til byggingina. Eitt framleiðsluhús skal verða bygt til endamálið og lúka øll heilsufrøðilig krøv, og hendan nýskapanin átti at verið bjóðað út sum hugskotskapping millum avvarðandi fakbólkar.</p>
<p><em type="bold">Dømir um framleiðslur </em></p>
<p><em type="bold">HEIMAÚTRÓÐUR: </em>l </p>
<p>Framleiðsluhættir, ræst og fesktl</p>
<p>Viðgerð av feskum fiskil</p>
<p>Viðgerð av røstum fiskil</p>
<p xml:lang="dan">Pakking og merkingl</p>
<p xml:lang="dan">Egning</p>
<p>Vanliga avreiða bátar til flakavirkir, og er hetta uttan iva besta loysnin, sjálvt um tað kanska mangan er langt frá heimbygdini. Hinvegin kundu t.d. ræstur fiskur, knettir, frikadellir o.tl. verðið viðgjørt og pakka á útoyggj.</p>
<p><em type="bold">FUGLAVEIÐA OG FLOGFENAÐUR: </em></p>
<p><em type="bold">Framleiðsluhættir fekst </em>l </p>
<p>Roytingl</p>
<p>Skáldingl</p>
<p xml:lang="dan">Kvisting, reinsing og reingerðl</p>
<p xml:lang="dan">Pakking og merkingl</p>
<p xml:lang="dan">Frysting</p>
<p>Innsent uppskot úr Mykinesi: Úr havhesti kunnu gerast 4 rættir - havhestafrikadellur, knettir, skrædlaður havhestur og royttur havhestur. Afturat havestinum er súla og lundi, egg v.m.</p>
<p>Fuglaveiðan er gott íkast til útoyggjabúskapin. Ein trupulleiki er at arbeiða undan, tí veiðitíðin er stutt og skal arbeiðsmegi keypast til at taka undan, verður avlopið hareftir. Kølimøguleikar høvdu gjørt tað møguligt at lagt arbeiði betri til rættis, spart nýtsluna av fremmandari arbeiðsmegi og givið betri avkast. Roknast kann við, at slík vøra -viðgjørd undir góðkendum umstøðum, grýtuklár og pakkað og merkt eftir matvørulógini, - fer at geva betri prís enn í dag. 214</p>
<p><em type="bold">SEYÐAHALD: </em>l </p>
<p xml:lang="dan">Flettingl</p>
<p>Skinnl</p>
<p xml:lang="dan">Ulll</p>
<p>Reingerðing av avroðuml</p>
<p>Framleiðsluhættir, feskt og ræstl</p>
<p>Feskt kjøt, skering og pakkingl</p>
<p>Ræst og turt kjøt, skering og pakkingl</p>
<p>Tilgjørt kjøt og pylsur, skering marmorering og pakking</p>
<p>Matvørulógin er lýst og ásetur, at kjøt sum verður selt, skal verða flett undir góðkendum umstøðum. Fyrrverðandi stjórin á HS segði, at tað fer neyvan at lata seg gera, at gera stórvegis við seyðahaldið, uttan at góðkenna støðini, har flett verður. Hetta fer helst at verða sera torfør uppgáva hjá myndugleikanun, og tað fer helst at verða sera kostnaðarmikið, skal hvør einasti, sum flettir, útvega sær góðkend hølir.</p>
<p>Umframt hetta, er tað ein trupulleiki, at tey sum fletta, sjáldan hava kølimøguleikar.</p>
<p>Um so var, hevði tað skapt møguleika at goymt avroð og útdráttir soleiðis, at hetta kundi verið virkað, tá ið flettingin var fingin frá hondini. Eftirspurningurin eftir avroðum er so at siga eingin, men kundu avroðini verið tilgjørd og pakkaði í grýtuklárar pakkar við merking eftir matvørulógini, kundu tey helst verðið seld fyri ein sámiligan prís.</p>
<p><em type="bold">NEYTAHALD: </em>l </p>
<p>Móttøkal</p>
<p>Drápsrúm við taljul</p>
<p>Flettingarrúm við skinnaruml</p>
<p>Húðirl</p>
<p>Reingerðing avroðl</p>
<p>Framleiðsluhættir, fesktl</p>
<p>Feskt kjøt hanga í kølirúmil</p>
<p xml:lang="dan">Feskt, skering og pakkingl</p>
<p>Tilgjørt kjøt og pylsur, skering, marmorering og pakking</p>
<p>MBM-Kjøt tekur móti neytum, og siga seg bert fáa helvtina av neytunum til sláturs, so eingin trupulleiki er hjá teimum at taka øll neytini í Føroyum. Men á útoyggjunum er trupult at flyta neytini livandi sum er, tó at tað ber til í summum støðum. Landsdjóralæknin og umboð fyri MBM hava víst á møguleikan at avlíva neytini á staðnum og grovparterað tey har, áðrenn tey verða flutt til sláturvirkið. Slík skipan er ikki gjørd enn, og hetta er avgjørt ein táttur, sum eigur at takast upp í hesum sambandi.</p>
<p>Tað eru viðurskiftir, sum tala fyri, at skilagott hevði verið, at havt køli- ogpakkingarmøguleikar til neyt, tí MBM-Kjøt hevur sagt, at teir neyvan kunnu veita ein munandi meirprís fyri sláturneyt, enn tann hægra prísin teir veita fyri drápsneyt frá mjólkarframleiðsluni. Hetta hevði borið í sær, at framleiðarin sjálvur kundi selt kjøtið 215 beinleiðis til brúkaran, um t.d. ein slaktari frá MBM hevði verið á staðnum og dripið, skorið og pakkað saman við eigaranum.</p>
<p><em type="bold">AÐRAR FRAMLEIÐSLUR: </em>l </p>
<p>Skinnl</p>
<p xml:lang="dan">Ulll</p>
<p>Pakking og merking av smáídnaðarvørum</p>
<p><em type="bold">HÚSATØRVUR: </em>l </p>
<p>Móttøkuhølir til seyð og neytl</p>
<p>Framleiðsluhølir (fletting, dráp, framleiðsla og pakking)l</p>
<p>Goymslu og reingerðarhølirl</p>
<p>Kølirúml</p>
<p>Frystirúm (ísur)l</p>
<p>Køstur (endurnýtsluskipan fyri bygdina)l</p>
<p xml:lang="dan">Góðkend vektar og merkiskipanl</p>
<p>Vakumpakkaril</p>
<p>Roytimaskina</p>
<p>Helst kann eitt slíkt hús samskipast við mong onnur áhugamál í oynni (bygdini), og helst finnast hús, sum kunnu brúkast til endamálið, og bert bíða eftir rakstrarskipan.</p>
<p>Summar kommunur hava boðað frá, at tær ikki vilja luttaka í ídnaðarvirksemi, meneitt slíkt <span type="quote">”hús”</span> hevði bert verið karmurin til at skapa møguleikar fyri smáídnað.</p>
<p>Slíkur smáídnaður hevði í fleiri førum gjørt tað møguligt hjá fólki á staðnum atfingið tað eyka inntøku, sum skal til fyri at klára seg, og uttan iva hevði eitt slíkt hús gjørt tað møguligt at farið í gongd við ymiskum smáídnaði. <em type="bold">9.12. Grísahald </em>(uppskot sent nevndini) </p>
<p>MBM metir, at grísahald kann gerast uttan stórvegis kostnað. grísahald sum stórdrift er helst ikki aktuelt, men<span type="quote">”frílandsrøkt”</span> av grísum til uppfiting er ein hugsandi møguleiki, sum hevði hóskað á útoyggj. Tað eru nógv seyðahús, sum standa tóm part av árinum, hesi kunnu brúkast til nakrar grísar, sum høvdu givið nakað av eykainntøku. Við tí ráki, sum er millum brúkarar, skuldu møguleikar verið fyri vistfrøðiligum svínahaldi. <em type="bold">9.13. Grísahald og onnur uppskot úr Mykinesi </em>(uppskot sent nevndini) </p>
<p>Úr Mykinesi er eitt ítøkiligt uppskot til 2 ársverk, um Føroya Jarðarráð og Vinnumálastýrið eru positivt innstillað. Her hava tveir ungir menn tikið stig til at fara undir framleiðslu av grísakjøti og hava, við hjálp frá Royndarmiðstøðini, sent umsókn inn, við yviliti um rakstur og kostnað. Hesin rakstur verður tó ikki burðardyggur uttan stuðul. 216 <em type="bold">9.14. Aling av kálvum </em>(uppskot sent nevndini) Í Føroyum eru umleið 1100 mjólkneyt. Hesi neyt kálva áleið ein kálv um árið hvørt, og áleið annar hvør er tarvkálvur. Kvígukálvarnir verða settir við, meðan stórur partur av tarvkálvunum verða fyribeindir, beint eftir kálvingina. </p>
<p><em type="bold">Tilfeingið </em>Íalt verða sostatt umleið 600 tarvkálvar kálvaðir um árið. Siga vit, at 25% ella 150 verða settir við til slakt; tá vera 450 sum ikki koma til sættis. Eru vit varin, kunnu vit siga, at talið er 400 tarvkálvar um árið, sum vit kunnu rokna við. </p>
<p><em type="bold">Nøkur hagtøl </em></p>
<p><em type="bold">Íalt kr. </em></p>
<p xml:lang="dan"><em type="bold">Íalt kg. </em></p>
<p>Virðið á kálvunum sum verða fyribeindir 400*300 120.000</p>
<p>Virðið tá kálvarnir eru slaktiklárir (slaktivekt 200 kg.)2.000.00080.000</p>
<p>Um útoyggjastudningur verður goldin2.000.000</p>
<p>Samlað søluvirðið íroknað studning4.000.000</p>
<p>MBM-Kjøt tekur í dag ímóti ca. 300 neytum til slakt80.000</p>
<p>Øking í móttøku hjá MBM-Kjøt 100% Vit innflyta árliga av neytakjøti850.000</p>
<p>Orsøkin til at hesir tarvkálvar ikki verða settir við og koma til slakt, er at tað ikki loysur seg fíggjarliga at gera íløgur í slaktneytafjós. Útrokningar vísa, at tað bara stendur upp og niður fíggjarliga, tá ein slíkur kálvur er slaktiklárur eftir marknaðarprísinum. Ein kundi sagt at, so leingi at tað gevur positivt skiftisavlop, átti tað at verði gjørt. Men tá mjólkarframleiðararnir oftast hava trongligt við plássi og ikki meir enn nóg mikið av stráfóðuri enn til mjólkneytini, er skilligt at tarvkálvarnir ikki koma til høldar sum møguleiki annars hevði verið til.</p>
<p><em type="bold">Møguleiki </em>Ein afturvendandi trupulleiki hjá smáoyggjunum er flutningurin. Tí verður ikki talan um framleiðslur á útoyggj, ið seta stór krøv til títtleikan av flutninginum til marknaðin, sum eitt nú mjólk. Vit vita eisini at flestu smáoyggjar okkara eru sera gróðrarríkar, og nógva staðni liggur partur av bønum ónýttur. Skal tað fíggjarliga bera til við oksahaldi, er ein fortreyt at ríkiligt av egnum grovfóðuri er til taks. Møguleikin fyri oksahaldi er, men tann fíggjarligi váðin í sambandi við íløgur í fjós er ov stórur. </p>
<p><em type="bold">Tørvur </em>Útoyggjarnar høvdu verið væl egnaðar til oksahald og ein upplagdur møguleiki at skapt nøkur arbeiðspláss. </p>
<p>Fyritreytirnar fyri oksahaldi eru:latgongd til ríkiligt av stráfóðuri 217 ltrygd fyri minstaprísilíløgustuðullein flutningsskipan (flutningur av kálvum/kjøti og fóðuri)</p>
<p><em type="bold">Fyrimunir </em>Fingu vit sett nøkur slík fjós á stovn á smáoyggjunum, hevði tað givið nøkrum familjum livigrundarlag. Vit høvdu kunnað fingið virðisøking úr einum tilfeingi, sum í dag verður burturbeint. Størri partur av stráfóðurtilfeinginum hevði komið til høldar. Vit høvdu spart innflutning av neytakjøti, sum aftur hevði bøtt um landsbúskapin. Eisini hevði hetta skapt meir aktivitet á flutningsøkinum, eins og tað hevði givið MBM-Kjøt betri rakstrargrundarlag, og at enda brúkaranum í størri mun, møguleika at fáa til keyps føroyskt kjøt. </p>
<p>Líknandi oksahald er í Skúgvi, og hetta eigur sjálvsagt at fáa tilboðið somu sømdir. Bóndafelagið vil fegin eftir førimuni veita eina hjálpandi hond til teirra, sum viljaviðgera hetta meira nágreiniliga. <em type="bold">10. Onnur innkomin vinnuuppskot </em>(uppskot send nevndini)l </p>
<p>Balla gras at seljal</p>
<p>Turka hoyggj at seljal</p>
<p>Dyrka kál og annað grønmetil</p>
<p>Turka taral</p>
<p>Turka tøðl</p>
<p>Ala flogfenað, gæs, dunnur, hønur, kalkunir o.a.l</p>
<p>Vistfrøðilig framleiðslal</p>
<p>Framleiða stearinljósl</p>
<p>Smáídnaður, serføroyskt handverk og prýðislutirl</p>
<p>Framleiða og góðska matvørur (sí uppskot um framleiðsluhús).l</p>
<p>Ein oyggj kann taka ímóti øllum rabarbum, og hava eitt lítið virkið til tað. Ein onnur kann hava alla ullina, og tann ídnað, ið tað gevur (eigur at verðalógarfest, at ongin ull skal burturbeinast).</p>
<p>Ein kann hava hønur – egg og nøkta tørvin á eggum og høsnarungum. Ein kann framleiða allar tær kakur, sum vit nú innflyta. Ein kann framleiða eplir og røtur, og hava tann ídnaðin, ið stendst av hesum. Men – leggið eina við, bert ein oyggj skal hava eitt av hesum. <em type="bold">10.1. Uppskot um garvarí </em>(uppskot sent nevndini) Vinnumøguleikar eru fyri einum tílíkum virki her á landi. Framleiðslan er væl egnað til at liggja á einum av smáoyggjunum, og serliga har onki fiskaarbeiði er. Arbeiðast kann við skinnnum um veturin og út á várið. Ársframleiðslan hevur okkurt árið verið umleið 8000 skinnn. Um framleiðslukostnaðurin verður settur til 150,- kr/stk., vildi hettar givið eitt gott íkast til útoyggjarnar. Arbeiðið er egnað til uppilagstar sjómenn, sum við síðuna 5. Partur - Uppskot til útoyggjapolitikk 218 <em type="bold">10.2. Handil í hvørja oyggj </em></p>
<p>Handil skal vera í hvørjari oyggj, og samstarv skipast millum handilsfyritøku á meginøkinum og allar bygdirnar. Vøran skal hava sama prís, og vøruúrvalið vera gott og fjølbroytt, samskipað við bíleggingarskipan. <em type="bold">11. Mentan og frítíð </em>Aðalmálið við uppskotum og tilmælum innan mentana og frítíð er at skapa eitt áhugavert og virkið mentan- og frítíðarlív á smáu oyggjunum. Tað er ein sannroynd, at trivnaður og áhugin fyri at flyta til smáu oyggjarnar í stóran mun er tengt at hesum partinum av tilveruni.l </p>
<p>Stuðla eigur at verða undir, at skapa karmar fyri mentan- og frítíðarvirksemi íhvørjari av smáu oyggjunum, , m.a. bygdarhús og lítla ítróttarhøll o.l.l</p>
<p>Tað eigur miðvíst at verða arbeitt fram ímóti einari endurreisn av gomlumsiðaarvi, framleiðsluháttum, handverki og varðveiting av gomlum bygningum.l</p>
<p>Undantøk eiga at verða gjørd í friðingarlógini, soleiðis, at útoyggjamenn kunnurøkja bjørgini og varveita ta siðvenju og teir arbeiðsháttir, ið eru mentir á hesum øki í gjøgnum fleiri ættarlið. <em type="bold">11.1. Skúlin </em>l </p>
<p>Mælt verður til, at útoyggjaskúlunum verður tryggjað bestu karmar.</p>
<p>Fjarundirvísing og samstarv við meginskúla skal standa øllum útoyggjaskúlum í boði.l</p>
<p>Fólkaskúlalógin eigur at tryggja næmingum í smáu oyggjunum, ið ynskja atganga í 8.,9. og 10 flokk í oynni, rætt til hetta. Sjálvt um tað dagliga er sjóvegis flutningssamband millum oynna og meginøkið, so skal tað ikki verða grundarlag fyri at nokta framhaldsdeild í oynni.l</p>
<p>Mentamálastýrið skal saman við skúlamyndugleikunum í smáu oyggjunum ogútvaldum skúlum á meginøkinum leggja til rættis eina skipan um samstarv millum skúlarnar. Talan kann vera um samstarv úr 5. til 10. flokk. Mentamálastýrið tryggjar, at neyðugi útbúnaðurin, m.a. teldur, eru tøkar til endamálið, og peningur verður játtaður til tær meirútreiðslur, ið standast av einum slíkum samstarvið.l</p>
<p>Kvøld- og frítíðarskúlin á smáu oyggjunum skal styrkjast munandi, og peningurjáttast til endamálið. Mentamálastýrið skal skapa møguleikar fyri, at 219 fjarundirvísing kann fara fram ímillum smáu oyggjarnar og undirvísara á meginøkinum. Her er talan um undirvísing fyri tilkomin.l</p>
<p>Útoyggjanevndin mælir til, at farið verður undir miðvísa fyrireiking av at setaá stovn eftirskúla fyri 14-17 ára gomul. Somuleiðis verður mælt til, at skipað verður fyri einari alternativari undirvísingar- og arbeiðsverkætlan, hvørs endamál er at endurreisa søguligar handverks- og framleiðsluháttir í Føroyum. Verkætlanin skal byggja á tað serstaka og søguliga í hvørjari oyggj. Peningur skal fáast til vega frá landinum og úr føroyskum og útlendskum grunnum. <em type="bold">12. Sosiala økið </em>Sosial trygd og trivnaður eru nær tengd at bústaðarhuganum hjá fólki. Skulu tær smáu oyggjarnar mennast, er tað ein fyritreyt, at ein vælvirkandi heilsuskipan er í økinum. Tí mælir útoyggjanevndin til m.a. hesi tiltøk:l </p>
<p>Ein heilsudepil verður skipað í hvørjari oyggj. Læknaviðtaluhølið skal veravæl útgjørt, og og depilin skal rúma øllum neyðugum tænastuvirksemi hjá heilsuverkinum, m.a. tannlækna- og skúlabarnatannviðgerð, fysioterapi, barnakanning, barnakonukanning o.s fr. Heilsudepulin skal hava telduútgerð, sum ger tað møguligt at samskifta við læknar á meginøkinum, journalisera og veita telemedicin um neyðugt.l</p>
<p>Økislækni eigur at verða settur at røkja læknaviðtalu á smáu oyggjunum í fastariskipan. Kommunulæknar røkja framhaldandi bráðfeingis læknaviðgerð.l</p>
<p>Sjúkrasystir verður sett í hvørjari oyggj. Hon skal hava serútbúgvin ísjúkuavgerð. Sjúkrasysturin átekur sær uppgávur sum heilsusystur til børnini og heimasjúkrarøkt.l</p>
<p>Smáu oyggjunum verður veitt betri trygd fyri sjúkraflutningi, og síggjast skaltil, at nýggja tyrlan, sum skal røkja bjarging og eftirlit, eisini verður tøk til sjúkraflutning av smáu oyggjunum.l</p>
<p>Dagtilhald eigur at vera sett á stovn í hvørjari oyggj, har tey gomlu kunnuhittast til ítriv og undirhald.l</p>
<p>Tað almenna eigur at kanna møguleikan fyri, at leggja ein umsorganarstovnfyri børn og ung t.d. í Mykinesi ella aðrari útoyggj. Somuleiðis eigur møguleikin fyri at leggja eitt heim fyri fólk, ið skulu koma fyri seg eftir sjúku, misnýtslu o.l. á útoyggj.l</p>
<p>Heilsuverkið skal fyriskipa fyrstahjálparskeið fyri teimum búsettu á smáuoyggjunum, eins og frálæra í heilivágnýtslu. <em type="bold">12.1. Eftirviðgerarstovnur </em>(uppskot sent nevndini) </p>
<p>Tað verður nógvur peningur brúktur til viðgerð móti rúsdrekka og annars rúsmisnýtslu. Um landið vildi goldið fyri eina eftirviðgerð, so er eitt stað sum Mykines væl hóskandi í tíðarskeiðinum september til maj, tá ongi ferðafólk 220 eru. Í eftirviðgerðini kunnu viðskiftafólki hjálpa til við at laða garðar, hjallar, og onnur fornminnir upp. Grivið veitir, so tað hevði blivi meira hugnaligt hjá teimum fáu har búgva. Kommunuhúsini standa tóm, Símunsa hús við, ímillum liggur so Kristianshús, sum væl kundi matgjørt. Har kundi tvey fólk arbeitt, kommunan hevði fingið húsaleigu fyri kommunuhúsið. Loyvi mær at halda, at náttúran hevði hjálpt slíkum fólkum í eftirviðgerðini at komið fyri seg, sjálvandi um tey røttu viðgerðarstarvsfólkini eru við har úti. Tað vera nógvar krónur brúktar til slíkt arbeiði, so um útoyggjarnar kunnu fáa nyttu av slíkum tiltaki, hevði tað munað hjá teimum. Um lækni ella sjúkrasystir uppá skift skuldi havt eftirlit við hesum fólkum í eftirviðgerðini, tá kundi bygdafólki fingið nyttu av lækna/sjúkrasystir, og sloppið frá, at ferðast inn á meginlandið. <em type="bold">12.2. Umsorganarstovnur/barnaheim </em>(uppskot sent nevndini) </p>
<p>Úr Mykinesi er komið eitt uppskot um at seta á stovn ein umsorganarstovn til børn og ung, ið tørva tryggleika og frið. Eitt stað har tey kunnu búgva eitt ásett tíðarskeið. <em type="bold">13. Bústaðarviðurskifti </em>l </p>
<p>Mælt verður útoyggjakommununum til at fara undir miðvísa tilrættalegging avat byggja leiguíbúðir í oynni, og at gera hetta í samstarvi við íbúðargrunnin, eftir mettum tørvi. Hetta kundi eggja fleiri at flutt til oynna, og ikki minst vildu abeiðsgevarar heldur ikki verið so trekir at sett nakað á stovn á útoyggj.l</p>
<p>Mælt verður somuleiðis til, at farið verður undir tilrættalegging og bygging avferðavinnufasilitetum, m.a. smáttir, íbúðir, felagshús o.l. <em type="bold">14. Onnur innkomin uppskot </em>l </p>
<p>Tey, sum hava ábyrgdina í kommununi, syrgja fyri, at tey sum hava landsjørð,yvirhalda tær treytir, sum jarðarráðið ásetur, fult út.l</p>
<p>At royndir innan jarðarbrúk, alivinnu og aðra lívfrøgiliga vinnu, verða gjørdará útoyggjunum.l</p>
<p>Fyri at verja fiskastovnarnar verða økið friðað nærhendis útoyggjunum, soleiðisat bert smábátar frá útoyggj kunnu fiska har.l</p>
<p>Tað almenna gongur undan og skipar so fyri, at til ber at nýta KT í arbeiði fyrialmennar stovnar og almenn partafeløg, so fólk kann sita á útoyggj og arbeiða um fjarskiftið.l</p>
<p>At skúlaflokkar á miðnámsskúlunum, sum gera spennandi hugskot um tiltøk íútoyggjum, skulu fáa høvi at royna tey í veruleikanum, dømi: fiskivinnuskúlin í Vestmanna, Handilsskúlin í Kambsdali o.l., og at m.a. tað almenna stuðlar slíkum verkætlanum. 221 l</p>
<p>Fuglaveiða, sum ikki er loyvd í dag, skal loyvast undir skipaðum viðurskiftum.l</p>
<p>Gransking og royndarverkætlanir viðvíkjandi vistfrøðiligari framleiðslu og alingav upprunagenetiskum kríatúrum. Styrkja og økja um upprunaliga føroyska tilfeingið. Miðast skal eftir at útflyta upprunaligt føroyskt tilfar.l</p>
<p>Lógin um ‘Ung í arbeiði’skal broytast til eisini at fevna um tær minstu bygdirnar.l</p>
<p>Vallógin verður broytt soleiðis, at bert tey, sum eru búsett sambærtskattareglunum, kunnu stilla upp til bygdarráðið. <em type="bold">15. Tilmæli um framhald </em></p>
<p>Útoyggjanevndin mælir til at „verkætlanin bygdin“ verður nýtt sum grundarlag undir framhaldandi arbeiðinum at menna tær smáu oyggjarnar. Uppskotið er nærri greina á komandi blaðsíðum. 222 <em type="bold"><span type="quote">“Heildarsamfelagið bygdin”</span> </em><span type="quote">”Heildarsamfelagið bygdin”</span> er bæði eitt uppskot um eina ítøkiliga verkætlan og ein samandráttur av tí, sum skal tryggja bygdunum á útoyggjunum eina framtíð. </p>
<p>Í grundgevingini fyri búsettum útoyggjum verður víst á, at bygdin ikki bara er ein<span type="quote">“leivd”</span>, ið skal pyntast, men nakað, ið ber veruligar møguleikar við sær. Megna vit at fáa tað, siðabundna og tað sum er nýmótans at ganga hond í hond, soleiðis at styrkin frá báðum kann brúkast sum undirstøði til at klára tær avbjóðingar, ið nýggjar tíðir seta, kunnu útoyggjarnar aftur gerast eitt áhugavert stað at búseta seg.</p>
<p>Styrkin og tann <span type="quote">“innari bygnaðurin”</span> í hesum samfeløgum má tillagast teimumfortreytum, ið fólkið setir til eina nýmótans tilveru. Tað skal bera til at liva eitt nýmótans lív, m.a. hava eitt spennandi arbeiði og møguleikar fyri fakligari og persónligari menning, samstundis sum spennandi og siðabundnir møguleikar eru beint við hondina, m.a. at fara á fjall, í bjørgini, til útróðrar, velta eplir o.s.fr.</p>
<p>Ein bygd kann gerast eitt friðskjól hjá fólkum, sum eru troytt av meldrinum í býunumella hjá teimum sum njóta at liva nær náttúruni. Við nýggju tøknini og einum væl mentum undirstøðukervi kemur fjarstøðan ímillum býarlívið og bygdarlívið ikki at vera ein fjarstøða ímillum <span type="quote">“gamalt og keðiligt”</span> og <span type="quote">“nýtt og spennandi”</span>, men heldur eitt samspæl ímillum bæði.Tær flestu atfinningar hjá útoyggjafólki eru tílíkar, ið forða tí <span type="quote">“góða lívinum”</span>, t.d ferðasamband, samskifti, oljutunnur, vantandi sosialar tænastur, ov fáar inntøkur o.tíl. Vóru hesi viðurskifti í lagi, var lættari at verða búgvandi á útoyggj ella at taka stigið at flyta hagar.</p>
<p>At fáa eina oyggj at virka sum eitt heilt samfelag krevur eina heildarskipan og einaeindurreisn av bygdarfelagsskapinum, har lívið í bygdini verður sameint. Neyðugt er, at alt tað, sum skal til fyri at fáa samfelagið at virka verður samskipað, og at øll fáa sín leiklut í felagsskapinum, tí brúk er fyri teimum. Talan er samstundis um eitt framkomið bygdarsamfelag, ið eigur allar nýmótans møguleikar fyri menning. Tað er eitt opið samfelag, ið hevur gott samskifti við aðrar bygdir, býir og útheimin.</p>
<p>Verkætlanin <span type="quote">”heildarsamfelagið bygdin”</span> skal skipanarliga og verkliga leggja lunnarundir eina virkna og spennandi bygd (oyggj). Hetta endamál kann røkkast við miðvíst at arbeiða við teimum uppskotum, ið eru í hesum áliti og útoyggjarnar gerast aftur smá HEILDARSAMFELØG.</p>
<p type="listitem">Tilrættalegging Kjarnin í verkætlanini <span type="quote">”Bygdin”</span> er:</p>
<p type="listitem">at førdur verður ein útoyggjapolitikkur við støði í hugsjónini um at teim smáu oyggjunum í Føroyum verður tryggjað vakstrarmøguleikar og í tænastustøði verða javnsettar við landið sum heild.</p>
<p type="listitem">støðugir  karmar  verða  tryggjaðir  almennu  stovnunum,  ið  veita  tænastur  til útoyggjarnar.</p>
<p type="listitem">at skapa karmar, har vinnan megnar at mennast, er nýskapandi og hevur dagførda vitan.5. Partur - Uppskot til útoyggjapolitikk223</p>
<p>Politiskt skal dentur leggjast á, at ein sett kós verður hildin yvir eitt langt áramál. Hetta krevur semju, støðufast og gott samstarv partanna millum. Eftirmetingar og dagføring av verkætlanum skulu tryggja, at bestu loysnir vera valdar.</p>
<p><em type="bold">Íverkseting og tíðarætlan </em>Verkætlanin verður latin útoyggjaumboðsmanninum saman við útoyggjafelagnum at seta í verk. Raðfestingar verða nær tengdar at tíðarkarmunum fyri, nær mál eru klár at fremja. Tey mál, ið krevja lógarbroytingar hava eina aðra tíðarfesting enn tey, ið kunnu fremjast innan verandi skipanir. </p>
<p>Fyri hvørt av evnunum omanfyri er eitt litað frámerkið.</p>
<p><em type="bold">Hesi merkja: </em>Reytt: eigur at setast í verk alt fyri eitt Grønt: eigur at setast í verk skjótast gjørligt Blátt: krevur longri tíðarkarm </p>
<p>Sum áður nevnt tekur verkætlanin støði í uppskotum og tilmælum í hesum áliti. Myndin niðanfyri lýsir tey øki, talan er um:</p>
<p><em type="bold">Leikluturin hjá teimum búsitandi í „bygdini“ </em></p>
<p><em type="bold">Almenni leikluturin </em>5. Partur - Uppskot til útoyggjapolitikk 224 </p>
<p xml:lang="dan"><em type="bold">Deplar </em></p>
<p><em type="bold">Vinna </em></p>
<p><em type="bold">Neyðugir partar í verkætlanini: </em>Almennu stýrini, Atlantsflog, Bankar og Sparikassar, Bygdarráðini, Feløg og aðrir stovnar, Ferðaráð Føroya, Landsstýrismaðurin í útoyggja- og økismálum, Landsverkfrøðingurin, Menningarstovan, Oljufeløgini, Postverkið, SEV, Strandferðslan, Toll- og Skattstovan, Útoyggjafelag, Útoyggjaumboð 5. Partur - Uppskot til útoyggjapolitikk 225 </p>
<p><em type="bold">Heildarsamfelagið BYGDIN </em>5. Partur - Uppskot til útoyggjapolitikk 226 <em type="bold">6. Partur </em></p>
<p><em type="bold">Kelduávísingar og heimildarfólk </em></p>
<p><em type="bold">Bókmentir </em>, <em type="bold">rit o.a. </em></p>
<p>Maria Eide Petersen: Snøklar, H.N.J Bókahandil, 1982. Nanna Hermansson: Nólsoy - en Færøisk bygd i omvandling, Etnl.inst.Lund 1976 Simon Michael Zachariasen: Ein yrkjari á útoyggj, Klaksvík 1972 Dennis Gaffen: In Place, Amazone 1998 Føroya Lærarafelag 1888 - 1998: Føroya Lærarafelag 1998 Klaksvíkar kommuna 1908-1989: Klaksvíkar kommuna 1990 Palle Dyreborg, Poul Jensen, Kunstakademiets Arkitektskole april 1996: Proces, Kongsbondesamfundet på Koltur –Færøerne før, nu og i fremtiden, Niels Arvid Sletterød: Teoretisk og metodisk perspektiv på mobili sering, NTF-rapport 1997-4 Vinnupolitikkur –Uppskot, Vinnumálastýrið 1999 Vinnumálastýrið mars 1999: Samferðsluætlanin –Frágreiðing um framtíðar samferðslukervið í Føroyum Strandfaraskip Landsins februar 2000: Karmar fyri framtíðar virkseminum. Føroya Løgting § 19 nevndin 2000: Frágreiðingin um 80´árini. Albatross Consulting, STEPgruppen, Technopolis, sept.2000: Evaluering af SND:, 1993-1999.(NR) Statens forvaltningstjenest mars, 1997: Om distrikts- og regionalpolitikken i Norge, ODIN, (NR) Landdistriktsudvalget, Indenrigsministeriet, 1997: Landdistrikt ernes udviklingsmuligheder, Rapport.(DK) Regeringens redegørelse til Folketinget, 2000: Regionalpolitisk re degørelse. (DK) Eygað: Grein Mykines í andaleypi, nr.9.september 1973, 3 árg, Maifinn Norðoy: Teknað myndina „Heildarsamfelagið Bygdin“ 227</p>
<p><em type="bold">Útoyggjafundir: </em>Í Mikladali:2. mai 2000 </p>
<p>Á Húsum:2. mai 2000</p>
<p>Á Kirkju:3. mai 2000</p>
<p>Í Hattarvík:3. mai 2000</p>
<p>Í Mykinesi:5. mai 2000</p>
<p>Í Gásadali:5. mai 2000</p>
<p>Á Stóru Dímun:10. mai 2000</p>
<p>Í Koltri:10. mai 2000</p>
<p>Í Hesti:11. mai 2000</p>
<p>Í Nólsoy:11. mai 2000</p>
<p>Í Skúvoy:12. mai 2000</p>
<p>Fundirnir vóru almennir og fyriskipaðir av Olgu Biskopstø</p>
<p><em type="bold">Fundir við stovnar: </em></p>
<p>Heilslufrøðiliga Starvstovan, Bárður Enni mai 2000 Matrikulstovan, Bjarni Hansen, juli 2000 Postverk Føroya, Bergur í Garði, sept. 2000 Búnaðardepilin, Kollafjørður, Peter Haar, sept. 2000 MBM, Kollafjørður, Eirikur Thorvaldsson, sept. 2000 Føroya Jarðarráð, Jóannes Dalsgarð, sept. 2000 Landsverkfrøðingurin, Oyvindur Brimnes, oktober 2000 Menningarstovan, Kjartan Kristiansen, oktober 2000</p>
<p><em type="bold">Fundir við bygdarráð og áhugað: </em></p>
<p>Mikladals og Húsa kommuna 4. september 2000 Skúvoyar Kommuna 13. september 2000 Mykines kommuna 15. september 2000 Hests kommuna 20. september 2000 228 229 230 231 232 233 234</p>
</body></document>
