<document xml:lang="fao" id="no_id"><header><title/><genre code="admin"/><author><unknown/></author><wordcount>4572</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2011.01 Álit um fjarlestur.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Førooysk fj</p>
<p xml:lang="dan">fjarles</p>
<p xml:lang="dan">strarsk</p>
<p>kipan</p>
<p xml:lang="dan">E</p>
<p>Ein lýsin</p>
<p xml:lang="dan">g</p>
<p xml:lang="dan"><em type="bold">Men</em> </p>
<p><em type="bold">ntamálar</em> </p>
<p><em type="bold">ráðið </em></p>
<p xml:lang="dan"><em type="bold">de</em> </p>
<p xml:lang="dan"><em type="bold">esember 20</em> </p>
<p>2</p>
<p><em type="bold">Innihaldsyvirlit </em></p>
<p>Arbeiðsbólkur og arbeiðssetningur .......................................................................................... 3</p>
<p>Inngangur ................................................................................................................................. 3</p>
<p>1. Hugtakið fjarlestur ............................................................................................................. 5 1.1. Fjarlestur í Føroyum ................................................................................................... 5 2. Avtalur um lestur, fjarlestur og stuðul .................................................................................  2.1. Hvør stuðlar ................................................................................................................ 6 2.2. Stuðul til lestur uttan fyri Norðurlond  (ÚSUN-skipanin) .......................................... 6 2.3. Føroysk lesandi í Stóra Bretlandi ............................................................................... 7 2.4. Lestrarstuðul og fjarlesandi ........................................................................................ 7</p>
<p>3. Samansettar útbúgvingar við nær- og fjarlestri á Fróðskaparsetri Føroya ......................... 8 3.1. Bachelor í KT skipað sum nær- og fjarlestur .............................................................. 8 3.2. Bachelor útbúgvingin í KT sum fyrimynd .................................................................. 9</p>
<p>4. Fjarlestur og tú – fjarlestrardeplar ...................................................................................... 9</p>
<p>5. Stuðulsskipan til fjarlesandi ............................................................................................. 10 5.1. Núverandi stuðulsskipanin hjá Studna ...................................................................... 11 5.2. Uppskot til fjarlestrarskipan ..................................................................................... 11 5.3. Treytir fyri at fáa stuðul sum fjarlesandi .................................................................. 11 5.4. Álendska/norska modellið ........................................................................................ 12 5.5. Íslendska modellið .................................................................................................... 12 5.6. Fíggjarligu kostnaðirnir ............................................................................................ 12 6. Fjarlesturin inn í útbúgvingarpolitikkin ........................................................................... 12</p>
<p>Samandráttur og niðurstøða ................................................................................................... 13</p>
<p>3</p>
<p><em type="bold">Arbeiðsbólkur </em></p>
<p>Mentamálaráðið hevur gjørt av at seta ein arbeiðsbólk at greiða frá lestrar- og</p>
<p>stuðulsmøguleikunum hjá føroyingum og at lýsa eina møguliga føroyska fjarlestrarskipan.</p>
<p>Í arbeiðsbólkinum hava sitið Martin Næs (Mentamálaráðið), Jørgen Meitilberg</p>
<p>(Mentamálaráðið), Kristianna Sjóvará (Mentamálaráðið),  Terji á Lakjuni (Studni) og Dennis Holm (Granskingardepilin fyri Samfelagsmenning)</p>
<p><em type="bold">Arbeiðssetningur  </em></p>
<p>1) lýsa og greina hugtakið fjarlestur 2) greiða frá fjarlestrarskipanum í hinum Norðurlondunum 3) stutt greiða frá lestrarstuðulsskipanini í Føroyum í dag 4) lýsa ymiskar møguleikar fyri at skipa fjarlestur a. heiltíðarlestur/parttíðarlestur b. stuðulssløg: stuðul til livikostnað, skúlagjaldsstuðul, ferðastuðul v.m. c. stuðulsveitingar: studningur og/ella lán og/ella umlegging av láni til studning d. lýsa fyrimunir og vansar við ymisku fjarlestrarskipanum 5) lýsa møguleikan fyri at skapa eitt fjarlestrarumhvørvi í Føroyum 6) lýsa møguleikan at skapa samansettar útbúgvingar við nær- og fjarlestri í Føroyum.</p>
<p><em type="bold">Inngangur </em></p>
<p>Í samgonguskjalinum stendur m.a.: “<em type="italic">Lestrarstuðulsskipanirnar verða endurskoðaðar. </em></p>
<p><em type="italic">Kannað verður, hvussu lestrarstuðulsskipanin kann gerast til fjarlesandi.</em>”  </p>
<p>Orsøkirnar til at lestrarstuðul til fjarlestur verður umhugsaður eru fleiri. Tað er ein sannroynd at yvir 60% av teimum, sum lesa hægri lestur, lesa uttanlands (sí talvu). Til samanberingar</p>
<p>kann nevnast, at í hinum Norðurlondunum liggja tølini millum 3% og 8%, uttan í Íslandi, har</p>
<p>talið á teimum, ið lesa hægri lestur uttanlands, er umleið 25%.  Viðmerkjast kann eisini, at</p>
<p>føroyingar ofta eru yngri, tá ið tey fara heimanífrá í lestrarørindum enn lesandi í hinum</p>
<p>Norðurlondunum.  Studni staðfesti í kanning 2007, at bert umleið helmingurin av teimum, ið hava lisið uttanlands, koma heim aftur eftir lokna útbúgving. Í kanningini, ið varð gjørd</p>
<p>saman við fleiri av lestrarstuðulsstovnunum í Norðurlondum, varð eisini staðfest, at í mun til</p>
<p>aðrar norðurlendingar eru tað nógv færri lesandi føroyingar, sum koma aftur til heimlandið.</p>
<p xml:lang="dan">Hans Wreber och Peder Bjørk (red.): <span type="quote" xml:lang="dan">“Studiestød før att studera utomlands. En nordisk modell?”</span> En</p>
<p xml:lang="dan">samnordisk utredning. FPA, Helsingfors</p>
<p xml:lang="dan">Miia Saarikallio‐Torp and Jannecke Wiers‐Jensen (eds.): “Nordic student abroad. Student mobility patterns,</p>
<p xml:lang="dan">student support systems and labour market outcomes”. Kela, Research Department, Helsinki 2010.</p>
<p>4</p>
<p><em type="bold">Talva 1: Føroyingar í hægri útbúgvingum - býtt á landafrøðilig øki og </em></p>
<p><em type="bold">skúlaár </em>(Sí eisini fylgiskjal 1) </p>
<p><em type="bold"> 2007/08 2008/09 2009/10 </em></p>
<p>LesandiBýtið LesandiBýtið Lesandi Býtið</p>
<p>Føroyar   39,1% 701 39,3% 747  39,9%</p>
<p>Danmark   51,1%  50,3%  50,2%</p>
<p>Norðurlond    2,4% 34 1,9% 34  1,8%</p>
<p xml:lang="dan">Stórabretland   6,1%  6,8%  5,9%</p>
<p>Europa annars  8  0,5% 10 0,6% 20  1,1%</p>
<p>Norðuramerika  8  0,5% 15 0,8% 13  0,7%</p>
<p>Suðuramerika  0  0,0%  0,0% 0  0,0%</p>
<p>Australia/New Z   0,3%  0,4%  0,4%</p>
<p>Miðeystur  0  0,0%  0,0% 0  0,0%</p>
<p>Asia   0,0%  0,0%  0,1%</p>
<p>Í alt  1.547  100% 1.785   100%1.872  100%</p>
<p>Tølini fyri lesandi í Føroyum eru gjørd við støði í mánaðarliga lestarstuðlinum – øll í hægri</p>
<p>útbúgvingum, ið hava fingið stuðulin í skúlaárinum, eru tald við. Tølini fyri lesandi uttanlands eru</p>
<p>gjørd við støði í ferðastuðlinum - øll í hægri útbúgvingum, ið hava fingið stuðulin í skúlaárinum, eru</p>
<p>tald við.</p>
<p>Kelda: Studni</p>
<p>Tvær aðrar kanningar vísa, at umleið helmingurin av teimum lesandi siga, at um tey høvdu</p>
<p>havt møguleikan, at tikið útbúgvingina í Føroyum høvdu tey møguliga gjørt tað. Onnur</p>
<p>kanningin er gjørd millum føroysk lesandi í Danmark í 2007 (Norðuratlantsbólkurin, 2007)</p>
<p>og hin millum føroysk lesandi í Stóra Bretlandi í 2009 (Føroyska Sendistovan í London,</p>
<p>2009).</p>
<p>Hesar staðfestingar eru høvuðsorsøkirnar til, at umhugsað verður at kanna møguleikan  at seta</p>
<p>eina fjarlestrarstuðulsskipan á stovn undir Studna. Sannroyndin, at samfelagið verður drenað</p>
<p>- <span type="quote">“brain drain”</span> - fyri dugnalig ungfólk, ið ikki koma aftur eftir lokna útbúgving er ræðandi og</p>
<p>má takast í álvara.</p>
<p>Aðrar orsøkir til at taka hetta málið upp eru:</p>
<p type="listitem"> at fleiri av teimum tilkomnu borgarunum, ið ikki hava útbúgving, fáa møguleika at</p>
<p>økja førleikar teirra við at taka styttri ella longri útbúgvingar,</p>
<p type="listitem"> at tað er eitt avmarkað tal av útbúgvingum, ið verða útbodnar í Føroyum,</p>
<p type="listitem"> fjarstøða Føroya til onnur lond</p>
<p type="listitem"> at samskiftistøknin gevur møguleika fyri hesum.</p>
<p>5</p>
<p><em type="bold">1. Hugtakið fjarlestur </em></p>
<p>Fjarlestur – á enskum <em type="italic">distance learning</em> og á donskum <em type="italic">fjernundervisning</em> – er heitið fyri eina </p>
<p>frálæruskipan, har vitan verður flutt frá undirvísara til lesandi, har tann lesandi annaðhvørt</p>
<p>ella bæði <em type="italic">í tíð</em> og <em type="italic">fysiskt</em> er staddur fjart frá undirvísaranum. Eisini er galdandi, at tøkni verður </p>
<p>brúkt í frálæruskipanini – antin talan er um internet, video, DVD, CD, ella aðra tøkni. At enda liggur eisini í hugtakinum fjarlestur, at eitt tveyvegis samskiftið fer fram millum</p>
<p>undirvísarar og lesandi.</p>
<p>Hugtakið fjarlestur er sum so ikki nýtt. Fjarlestur hevur onkursvegna verið til í út við eina</p>
<p>øld. Í dag er fjarlestur serliga útbreitt orsakað av menningini av internetinum, men áðrenn</p>
<p>internet-øldin byrjaði, var fjarlestur umvegis eitt nú sokallaðu <span type="quote">“brævskeiðini”</span> ikki óvanligt. Endamálið var tá, eins og tað er í dag, at fólk, óansæð hvar tey eru stødd, skulu kunnu menna</p>
<p>sín førleika.</p>
<p>Við menningini av internetinum er tað vorðið alsamt meiri vanligt, at heilar útbúgvingar ella</p>
<p>stórir partar av útbúgvingum kunnu takast umvegis fjarlestur. Við øðrum orðum er tað í dag</p>
<p>púra vanligt, at lesandi í einum landi, umvegis fjarlestur, nema sær útbúgvingar í øðrum landi, uttan yvirhøvur at hava verið á staðnum, har útbúgvingin verður boðin út.</p>
<p><em type="bold">1.1.  Fjarlestur í Føroyum </em></p>
<p>Eisini í Føroyum eru tað nógv dømi um, at einstaklingar hava nomið sær útbúgvingar</p>
<p>umvegis fjarlestur, hetta er bæði galdandi fyri útbúgvingar á bachelor- og á masterstigi.</p>
<p>Føroyskir lærustovnar hava eisini gjørt royndir við fjarlestri, hetta í samstarvi við útlendskar lærustovnar. Føroya Handilsskúli hevur bjóðað fram Masterútbúgving í samstarvi við Robert</p>
<p>Gorden University í Aberdeen og á Náttúruvísindadeildini á Fróðskaparsetrinum er partur av</p>
<p>KT-útbúgvingini gjørdur í samstarvi við Mittuniversitetet í Svøríki. Harumframt hevur</p>
<p>Føroya Handilsskúli á Kambsdali eisini bjóðað útbúgving ella partar av útbúgving umvegis</p>
<p>fjarlestur. Talan hevur verið um FHS- og HH-útbúgvingarnar, sum kunnu takast sum stakgreinalestur, har møguleikar eru fyri at tillaga samlaða útbúgvingarskeiðið og valið av</p>
<p>lærugreinum hjá hvørjum einstøkum eftir tørvi.</p>
<p><em type="bold">2. Avtalur um lestur, fjarlestur og stuðul  </em></p>
<p>Norðurlond hava sínámillum avtalu viðvíkjandi lestri á hægri lærustovnum. Henda avtala førir við sær, at fólk úr øllum Norðurlondum skulu viðgerast á jøvnum føti, líkamikið</p>
<p>hvørjum landi tey eru úr og hvørjum landi tey ætla at lesa í. Til dømis skal ein føroyingur, ið</p>
<p>ætlar at lesa í Svøríki viðgerast á sama hátt, sum ein svii, ið ætlar at lesa í Svøríki.</p>
<p>Í  gjørdu Finnland, Svøríki, Danmark, Norra og Ísland avtalu um samstarv í samband við hægri lestur, har</p>
<p>lesandi í teimum einstøku londunum verða líkastillað, tá tey søkja inn á hægri lærustovn í Norðurlondum. Í  varð henda avtala víðkað til eisini at fevna um Føroyar (http://www.norden.org/da/om‐</p>
<p xml:lang="dan">samarbejdet/aftaler/aftaler/uddannelse‐og‐forskning/overenskomst‐mellem‐danmark‐finland‐island‐norge‐</p>
<p>6</p>
<p>Fyri føroyingar hevur henda skipanin stóran týdning, tí hetta merkir, at føroysk lesandi, á</p>
<p>jøvnum føti við aðrar norðurlendingar, fáa atgongd til nógvar ymiskar hægri útbúgvingar í</p>
<p>øllum Norðurlondum.</p>
<p>Avtalan millum Norðurlond er skipað á tann hátt, at hon er galdandi fyri allar góðkendar</p>
<p>lærustovnar – og fyri tær útbúgvingar, hesir lærustovnar bjóða út. Sostatt kann t.d. ikki leggjast eitt serligt gjald á lesandi úr Føroyum, sum ætla at lesa búskaparfrøði í Norra, um</p>
<p>ikki sama gjald verður álagt norðmonnum. Hetta merkir eisini, at eru</p>
<p>fjarlestrarútbúgvingarnar á t.d. einum svenskum hægri lærustovni ókeypis fyri sviar, so eru</p>
<p>tær eisini ókeypis fyri føroyingar – og júst hetta er ein stórur møguleiki!</p>
<p>Har vit higartil hava havt góðar avtalur, sum hava gjørt tað gjørligt hjá ungum føroyingum at fara til eitt av hinum Norðurlondunum at nema sær hægri útbúgving, eru fyri føroyingar</p>
<p>komnir nýggir møguleikar, við tað at alsamt fleiri hægri lærustovnar í Norðurlondum bjóða út</p>
<p>fjarlestur.</p>
<p>Í dag hava føroyingar sostatt møguleika bæði at leita sær til eitt av hinum Norðurlondunum at</p>
<p>nema sær hægri útbúgving, og møguleikan umvegis fjarlestur at nema sær hægri ella partar av hægri útbúgving uttan at fara av landinum. Hetta átti at verið eitt gott høvi hjá</p>
<p>Fróðskaparsetrinum og øðrum lærustovnum at víðka um útbúgvingartilboðini, og hjá fólki í</p>
<p>Føroyum sum heild at nema sær hægri útbúgving umvegis fjarlestur.</p>
<p><em type="bold">2.1. Hvør stuðlar </em></p>
<p>Viðvíkjandi spurninginum um hvaðani ein lesandi fær sín lestrarstuðul, er tað so, at tann lesandi fær stuðulin úr heimlandinum, t.v.s. at ein norðmaður, ið lesur í Danmark, fær</p>
<p>norskan stuðul. Tó fáa vit føroyingar, sum danskir ríkisborgarar, vanliga lestrarstuðul frá SU í</p>
<p>Danmark, tá vit lesa í einum øðrum landi enn Føroyum. Tó kann Studni veita stuðul til lestur</p>
<p>í Norðurlondum í ávísum førum, tá SU ikki veitir stuðulin. Umframt hetta er møguligt hjá</p>
<p>føroyingum uttanlands at fáa ferðastuðul og verkætlanarstuðul frá Studna.</p>
<p>Tað er tó eisini møguligt at fáa stuðul úr tí landinum, lisið verður í, um ávísar treytir eru</p>
<p>gingnar á møti. Høvuðsreglan er, at um tann lesandi hevur búð og arbeitt í lestrarlandinum í 2</p>
<p>ár beint frammanundan, at viðkomandi fer undir lesnaðin, er møguleiki at fáa stuðulin úr</p>
<p>lestrarlandinum. Tað er tó ikki  møguligt at fáa stuðul frá fleiri lestrarstuðulsstovnum</p>
<p>samstundis.</p>
<p><em type="bold">2.2. Stuðul til lestur uttan fyri Norðurlond  (ÚSUN-skipanin) </em></p>
<p>Sum danskir ríkisborgarar hava føroyingar rætt til stuðul frá SU í Danmark, tá vit lesa uttan fyri Føroyar. Í føroysku lógini um lestrarstuðul stendur m.a.: <em type="italic">“Í tíðarskeiðum, tá umsøkjari </em></p>
<p><em type="italic">hevur rætt til samsvarandi stuðul frá Statens Uddannelsesstøtte ella øðrum lestrarstuðulsskipanum, fæst ikki stuðul frá Studna.”</em> Hetta merkir m.a., at føroyingar, ið lesa </p>
<p>uttanlands skulu royna donsku SU-skipanina, áðrenn Studni kann veita stuðul.</p>
<p>og‐sverige‐om‐adgang‐til‐videregaaende‐uddannelse og https://www.retsinformation.dk/Forms/R0710.aspx?id=123006)</p>
<p>7</p>
<p>Tann føroyska ÚSUN-skipanin er tí ein ískoytisskipan til tey rættindi vit hava í donsku SU</p>
<p>skipanini. Av tí at SU ikki fyrr enn í 2008 byrjaði í ávísan mun at veita skúlagjaldsstuðul,</p>
<p>hevur nógv tann størsti parturin av ÚSUN-stuðlinum verið skúlagjaldsstuðul, og er tað enn.</p>
<p>Harafturat verður veittur stuðul til livikostnað í ávísan mun. Hetta verður gjørt, av tí at SU</p>
<p>bert veitir stuðul til livikostnað í upp til 4 ár uttan fyri Norðurlond, meðan Studni veitir stuðul upp til 6 ár, tó íroknað árini, ið SU hevur veitt. Harumframt góðkennir Studni útbúgvingar,</p>
<p>sum SU ikki góðkennir. Hetta verður gjørt  í samráð við  ráðgevandi nevndina hjá Studna, og</p>
<p>um útbúgvingin verður góðkend í heimlandinum og harafturat verður góðkend av</p>
<p>lestrarstuðulsstovnunum í Norra og/ella Svøríki.</p>
<p><em type="bold">2.3. Føroysk lesandi í Stóra Bretlandi </em></p>
<p>Frá 1. august 2007 eru lesandi føroyingar í Stóra Bretlandi sambært bretskari lóg at rokna</p>
<p>sum ES-borgarar í lestrarsamanhangi, og gjalda tí lægra skúlagjaldið í Onglandi. Hetta</p>
<p>merkti, at skúlagjaldið lækkaði við umleið 2/3. Í dag er skúlagjaldið fyri eina BA útbúgving í</p>
<p>Onglandi í mesta lagi 3.170 pund ella knappar kr. 30.000 um árið. Í Skotlandi er sama lóg</p>
<p>galdandi, men harafturat hevur skotska stjórnin samtykt, at skúlagjaldið fyri BA-útbúgvingar og ávísar MA-útbúgvingar hjá ES-borgarum, og harvið føroyingum, verður goldið av skotska</p>
<p>lestrarstuðulsstovninum SAAS – www.saas.gov.uk .</p>
<p>Harafturat kann nevnast, at tað á almennum universitetum á evropeiska meginlandinum ikki</p>
<p>er serliga kostnaðarmikið at lesa.</p>
<p><em type="bold">2.4. Lestrarstuðul og fjarlesandi </em></p>
<p>Tað er í dag ikki møguligt at fáa lestrarstuðul frá Studna til fjarlestur á útlendskum</p>
<p>lærustovni, tí ein av treytunum fyri at fáa lestrarstuðul er, at tann lesandi  býr í</p>
<p>lestrarlandinum. Undantakið frá hesi meginreglu er tó, at fulltíðarlesandi á útlendskum</p>
<p>lærustovni, ið býr í Føroyum, kann fáa ein árligan ferðastuðul.</p>
<p>Til samanberingar kann nevnast, at í grannalondum okkara eru reglurnar í samband við lestrarstuðul til fjarlesandi hesar:</p>
<p>Í <em type="bold">Danmark</em> hevur verið veittur stuðul til fulltíðar fjarlesandi uttanlands til 1. januar 2008, tá </p>
<p>hesin møguleiki varð avtikin.</p>
<p>Í <em type="bold">Íslandi</em> verður stuðul veittur til <span type="quote">“fulltíðar”</span> lestur ella fjarlestur, bæði heima og uttanlands. </p>
<p>Har verður stuðul veittur uttan mun til, hvar tann lesandi býr. Harafturímóti er treytin fyri at fáa stuðulin, at tann lesandi hvørja lestrarhálvu prógvar, at hann hevur staðið í minsta lagi 20</p>
<p xml:lang="dan">ects.</p>
<p>Í <em type="bold">Norra</em> verður ikki veittur stuðul  til fjarlestur uttanlands, men stuðul verður veittur til fjarlestur við norskar útbúgvingarstovnar.  </p>
<p xml:lang="dan">Statutory instruments,  No. 779, Education, England: The Education (Fees and Awards) (England)</p>
<p xml:lang="dan">Regulations</p>
<p>8 Í <em type="bold">Svøríki</em> hevur bert verið veittur stuðul til fjarlestur uttanlands í serstøkum førum, t.d. um tann lesandi orsakað av sjúku ella breki ikki kann lesa í lestrarlandinum, men frá 2009 er møguligt at fáa stuðul til fjarlestur innan ES. </p>
<p>Í <em type="bold">Álandi</em> verður stuðul veittur til fjarlestur á sama hátt sum til lestur heima. Fjarlestur er ikki </p>
<p>nevndur í lóggávuni, men tað stendur onki í lógini um, at tann lesandi skal vera búsitandi í</p>
<p>lestrarlandinum, t. d. lesa fleiri álendingar búsitandi í Álandi við Universitetið í Umeå í</p>
<p>Svøríki.<em type="bold"> </em></p>
<p><em type="bold">3.  Samansettar útbúgvingar við nær- og fjarlestri á Fróðskaparsetri Føroya </em></p>
<p>Føroyar eru eitt lítið land við avmarkaðum fólkatali og hetta hevur eisini stóra ávirkan á,</p>
<p>hvørjar útbúgvingar ein hægri lærustovnur í Føroyum  kann bjóða. Higartil hava útbúgvingar</p>
<p>á Setrinum í stóran mun verið samansettar útfrá førleikunum hjá starvsfólki (lærarum) á</p>
<p>Setrinum og í Føroyum annars. Víst verður eisini til <span type="quote">“1.1 Fjarlestur í Føroyum”</span></p>
<p>Men við vaksandi útbúgvingartilboðum umvegis fjarlestur eru eisini skaptir nýggir</p>
<p>møguleikar fyri Setrið. Har útbúgvingartilboðini fyrr vóru neyvt tengd at lærararførleikanum,</p>
<p>ber í dag til at samanseta útbúgvingar soleiðis, at talan gerst um eina samansetta útbúgving</p>
<p>við nær- og fjarlestri.</p>
<p><em type="bold">3.1. Bachelor í KT, skipað sum nær- og fjarlestur </em></p>
<p>Á Náttúruvísindadeildini á Setrinum eru longu royndir gjørdar við slíkari skipan, hetta í</p>
<p>samstarvi við Mittuniversitetet í Svøríki. Bachelor útbúgvingin í KT, ið varð boðin út á heysti</p>
<p>2010, er skipað sum ein samansett útbúgving, har ein partur er nærútbúgving, har undirvísing</p>
<p>verður veitt á Náttúruvísindadeildini, meðan ein annar partur er fjarlestur, sum verður veittur</p>
<p>av Mittuniversitetet.</p>
<p>Náttúruvísindadeildin og Mittuniversitetet hava gjørt avtalu um samstarv um bachelor</p>
<p>útbúgvingina, sum byrjaði í heyst. Tey lesandi verða alt tíðarskeiðið í Føroyum. Í hesum</p>
<p>førinum er talan um, at 20-30 prosent av útbúgvingini verður tikin sum fjarlestur, veitt av</p>
<p>Mittuniversitetet, og verður hesin parturin lagdur í seinnu hálvu av bachelor-útbúgvingini.</p>
<p>Samstarvið millum Setrið og Mittuniversitetet hevur ikki nakra beinleiðis útreiðslu við sær. Fjarlestrartilboðini frá Mittuniversitetet eru ókeypis. Og samsvarandi avtaluni um</p>
<p>útbúgvingar í Norðurlondum kostar tað ikki lesandi á Setrinum nakað at fylgja hesum</p>
<p>útbúgvingum. Leggjast kann afturat, at fjarlestrartilboðini frá Mittuniversitetet  eisini eru</p>
<p>ókeypis fyri ES-borgarar.</p>
<p>Við øðrum orðum hevur tað á Setrinum við hesum samstarvi borið til at bjóða út eina spennandi bachelor útbúgving í KT, har partur av útbúgvingini verður tikin umvegis</p>
<p>fjarlestur, uttan at hetta fyri Setrið ella tey lesandi hevur nakran kostnað við sær. Harumframt</p>
<p>kann staðfestast, at núverandi lestrarstuðulslóggáva eisini heimilar stuðul til henda partin av</p>
<p>lesnaðinum, í og við, at fjarlesturin er ein partur av lestrinum á Fróðskaparsetrinum.</p>
<p>9</p>
<p>Við tað at partar av útbúgvingini verða tiknir umvegis fjarlestur, merkir hetta eisini, at</p>
<p>Náttúruvísindadeildin ikki skal seta av lærarar til at undirvísa í hesum tíðarskeiðinum. Í</p>
<p>hesum tíðarskeiðinum fáa starvsfólkini, sum annars skuldu undirvíst, møguleika at granska</p>
<p>og á tann hátt menna egnan førleika og førleikan á Náttúruvísindadeildini og Setrinum sum</p>
<p>heild. Í hesum tíðarskeiði fáa starvsfólk eisini møguleika at arbeiða við at menna nýggj útbúgvingartilboð – útbúgvingar, sum eisini kundu verið skipaðar sum nær- og fjarlestur.</p>
<p>Fyri tey lesandi er hetta eisini eitt spennandi tilboð, tí tey fáa tilboð um útbúgving, har</p>
<p>undirvíst verður bæði á Setrinum og á Mittuniversitetet, t.v.s. at tey koma at kenna bæði tað</p>
<p>føroyska lestrarumhvørvið og lestrarumhvørvið á Mittuniversitetet, á einum stórum</p>
<p>norðurlendskum hægri lærustovnu. Harumframt hevur tað eisini týdning fyri prógvið hjá teimum lesandi, at vísast kann á, at tey hava tikið lærugreinar á tveimum ymiskum</p>
<p>universitetum.</p>
<p><em type="bold">3.2. Bachelor útbúgvingin í KT sum fyrimynd </em></p>
<p>Skipanin av bachelor útbúgvingini í KT á Náttúruvísindadeildini kann gerast ein fyrimynd</p>
<p>fyri onnur øki innan útbúgvingar í Føroyum. Fyri Setrið er hetta ein framúr góður møguleiki at víðka um útbúgvingartilboðini, uttan at tað neyðturviliga skal føra við sær stórar hækkingar</p>
<p>í útreiðslunum og harvið hækkingar í játtanini á fíggjarlógini.</p>
<p>Setrið eigur beinanvegin at fara undir at kanna møguleikarnir fyri at samanseta útbúgvingar</p>
<p>við nær- og fjarlestri á øðrum økjum, og brúka tær royndir, sum Náttúruvísindadeildin longu</p>
<p>hevur við KT-útbúgvingini.</p>
<p>Eftirmetingar eiga leypandi at verða gjørdar av útbúgvingum, sum eru samansettar við nær-</p>
<p>og fjarlestri.</p>
<p><em type="bold">4. Fjarlestur og tú - fjarlestrardeplar </em></p>
<p>Gongdin í samfelagnum tey seinastu ártíggjuni hevur m.a. verið merkt av, at alsamt fleiri fáa sær miðnámsútbúgving og eftir tað eina førleikagevandi útbúgving. Tær førleikagevandi</p>
<p>útbúgvingarnar verða ofta tiknar á hægri útbúgvingarstovnum antin í Havn ella uttanlands.</p>
<p>Henda gongdin hevur ført við sær, at fólk flyta bæði úr útjaðaranum og úr Føroyum sum</p>
<p>heild í styttri og longri tíðarskeiði. Úrslitið er, at fólkatalið í útjaðaranum í Føroyum er</p>
<p>minkað, umframt at gongdin í fólkatalinum í Føroyum sum heild hevur verið skeiva vegin, m.a. við einum stórum undirskoti av kvinnum.</p>
<p>Atgongd til førleikagevandi útbúgving í heimstaðnum hevði uttan iva broytt nakað um hesa</p>
<p>gongd. Valið at fara undir útbúgving hevði tá ikki samstundis verið eitt val, sum kravdi, at</p>
<p>man flytir úr heimstaðnum ella av landinum – og hevði sostatt heldur ikki verið eitt val, har</p>
<p>útbúgving hevði verið sett upp ímóti at kvetta við tað sosiala umhvørvið, ein livur í.</p>
<p>Júst í hesum sambandi er fjarlestur ein góður møguleiki. Handilsskúlin á Kambsdali  hevur í</p>
<p>nøkur ár  bjóðað  út FHS og HH sum fjarlestur við tí  endamáli at royna nýggjar</p>
<p>10 undirvísingarhættir og samstundis at vera við í fremstu røð, tá um útbúgvingartilboð</p>
<p>ræður. Arbeiðsbólkurin hevur staðfest, at talið av útbúgvingum yvirhøvur, sum kunnu takast</p>
<p>umvegis fjarlestur er alsamt vaksandi og valmøguleikarnir hjá tí einstaka gerast tí eisini fleiri</p>
<p>sum frálíður.</p>
<p>Í grannalondum okkara, eitt nú í Skotlandi, er fjarlestur ein partur av økismenningarpolitikkinum, skilt soleiðis, at skipanin við fjarlestri ger tað gjørligt hjá fólki í</p>
<p>útjaðaranum í skotska hálendinum og skotsku oyggjunum at nema sær útbúgving uttan at</p>
<p>skula flyta úr økinum, har tey búgva. Royndirnar í Skotlandi vísa, at har fólk hava sitið</p>
<p>einsamøll, hevur fráfallið verið størst, men tá møguleiki er at vera saman við øðrum</p>
<p>fjarlesandi, t.d. á deplum fyri fjarlestur – eisini um talan ikki er um sama fak – hevur fráfallið verið væl minni.</p>
<p>Royndir úr Skotlandi vísa sostatt, at ein av avbjóðingunum er at fáa skapt eitt</p>
<p>fjarlestrarumhvørvið, har tey, ið nema sær útbúgving umvegis fjarlestur, kunnu koma saman.</p>
<p>Ein møgulig loysn uppá hetta er at skapa deplar fyri fjarlestur kring landið.</p>
<p>Í Íslandi eru eisini royndir við fjarlestri og fjarlestrardeplum, eitt nú bjóðar Universitetið á Akureyri út fjarlestur og er hesin skipaður soleiðis, at lesandi kunnu fylgja lestrinum á</p>
<p>fjarlestrardeplum, sum eru kring landið. Talan er um eitt fjølbroytt útboð av útbúgvingum</p>
<p>m.a. sjúkrarøktarfrøðingar, lærarar, búskaparfrøðingar og náttúrufrøðiligar útbúgving</p>
<p>eina serliga fiskivinnuútbúgving (seafood management).</p>
<p>Í Føroyum kundu hesir fjarlestrardeplar t.d. verið knýttir at verandi miðnámsskúladeplum ella øðrum fakligum umhvørvi, har møguleiki eisini er at fáa leiðbeining í samband við</p>
<p>útbúgvingina.  Mælt verður til, at ein royndarskipan verður gjørd í t.d. tveimum økjum, har</p>
<p>skipanin kann skipast í samstarvi við Mentamálaráðið og avvarðandi kommunu(r). Men fyri</p>
<p>yvirhøvur at fáa føroyingar, ung sum tilkomin, at fara undir fjarlestur,  er eisini neyðugt við</p>
<p>skipaðari kunning um, hvørji fjarlestrartilboð eru í grannalondum okkara, og undir hvørjum treytum hesar útbúgvingar kunnu takast. Tí verður eisini mælt til, at kunning um fjarlestur í</p>
<p>grannalondum okkara verður skipað á einum portali.</p>
<p>Harnæst er eisini neyðugt, at fjarlesandi fáa lestrarstuðul á jøvnum føti við onnur føroysk</p>
<p>lesandi.</p>
<p><em type="bold">5. Stuðulsskipan til fjarlesandi </em></p>
<p>Sum nevnt, so kann skiljast ímillum fjarlestur, sum partur av útbúgvingunum á Setrinum ella</p>
<p>øðrum útbúgvingarstovni, og fjarlestur sum eitt tilboð til tann einstaka. Sum er, er allur lestur</p>
<p>á Setrinum – eisini um talan er um, at útbúgvingin fevnir um fjarlestur í samstarvi við t.d.</p>
<p>universitet uttanlands – fevndur av verandi lestrarstuðulslóg, og fáa lesandi sostatt lestrarstuðul. Lógin um lestrarstuðul heimilar, sum er, tó ikki lestrarstuðul til einstaklingar,</p>
<p>sum lesa fjarlestur, tí er neyðugt við broytingum í verandi lestrarstuðulslóg ella at gera</p>
<p>sjálvstøðuga lóg til eina nýggja stuðulsskipan til fjarlesandi.<em type="bold"> </em></p>
<p>11</p>
<p><em type="bold">5.1 Núverandi stuðulsskipanin hjá Studna </em></p>
<p>Meginreglurnar fyri at fáa stuðul frá Studna eru, at talan skal verða um heiltíðarlestur og tann</p>
<p>lesandi skal búgva í lestrarlandinum. Stuðulstíðarskeiðið  er vanliga í mesta lagi 6 ár til hægri útbúgvingar.  Stuðul, ið tann lesandi hevur fingið frá øðrum lestrarstuðulsskipanum, oftast frá</p>
<p>SU í Danmark, verður taldur við í tey 6 stuðulsárini.</p>
<p><em type="bold">Hættirnir</em> at stuðla eru nógvir. Í verandi lestrarstuðulsskipan veitir Studni fylgjandi stuðlar:  </p>
<p>- studning til livikostnað, sum er tann mánaðarligi studningurin (her verður skilt millum tann hægra studningin og tann lægra studningin)</p>
<p>- lán ella endalán til livikostnað - studning til skúlagjald uttanlands - lán til skúlagjald uttanlands - ferðastudning innanoyggja - ferðastudning millum lond - bókastudning - vistarhaldsstudning - barnsburðarfarloyvisstudning - barnastudning - studning til einsamallar uppihaldarar - verkætlanarstudning</p>
<p><em type="bold">5.2 Uppskot til fjarlestrarskipan </em></p>
<p>Ein stuðulsskipan til einstaklingar, sum eru fjarlesandi, kann skipast á fleiri ymiskar hættir. Avbjóðingin er at skapa eina skipan, sum eggjar fólki kring landið at gera nýtslu av</p>
<p>fjarlestrar-tilboðum, men forðar fyri misnýtslu.</p>
<p>Sum tað framgongur omanfyri er tann vanliga lestrarstuðulsskipanin ógvuliga samansett. Tað</p>
<p>er týdningarmikið, at ein stuðulsskipan til fjarlestur ikki er fløkt, men einføld fyri tann lesandi</p>
<p>og løtt at umsita hjá Studna.</p>
<p>Skotið verður upp at gera eina skipan, ið bert veitir studning til livikostnað og møguliga lán</p>
<p>til livikostnað, ella eina skipan, ið bert veitir lán til livikostnað, sum síðani partvíst ella heilt</p>
<p>verða umløgd til studning, so hvørt próvtøkurnar verða tiknar. Tað er so upp til tann</p>
<p>fjarlesandi at gera av, um studningurin/lánið verður nýtt til livikostnað, til skúlagjald,</p>
<p>ferðaútreiðslur ella aðrar útreiðslur í sambandi við lesnaðin.</p>
<p><em type="bold">5.3 Treytir fyri at fáa stuðul sum fjarlesandi</em> </p>
<p>Ein av treytunum má verða, at tann lesandi hevur stuðulstíð eftir av kvotuni uppá 6 ár til</p>
<p>hægri lestur. Harafturímóti skal tað ikki verða neyðugt at vera fulltíðarlesandi fyri at fáa</p>
<p>stuðul. Víst verður í hesum sambandi á, at bæði í tí svensku og álendsku lestrarstuðulsskipanunum verður stuðul veittur í mun til, hvussu nógv verður lisið. Í álendsku</p>
<p>skipanini er tað soleiðis, at fyri at fáa fullan lestrarstuðul, er kravið, at tey lesandi skulu vera</p>
<p>12 meiri enn 80% lesandi. Eru tey lesandi 50-80% av fullari lestrartíð,  fáa tey hálvan</p>
<p>lestrarstuðul.</p>
<p>Ein onnur fortreyt fyri at fáa stuðul kann  vera, at persónliga inntøkan ikki má verða hægri</p>
<p>enn ávísa upphædd. Víst verður til viðmerkingar til uppskot um broyting í løgtingslóg um</p>
<p>lestrarstuðul, ið er lagt fyri Løgtingið á heysti í 2010.</p>
<p>Niðanfyri eru tvey uppskot til eina komandi lestrarstuðulsskipan til fjarlestur.</p>
<p><em type="bold">5.4 Álendska/norska modellið </em></p>
<p>Stuðulin til livikostnað verður veittur sum lán og síðani lagdur um til studning, um og tá tann</p>
<p>lesandi stendur próvtøkurnar. Verður lisið tað, ið svarar til 80-100% fæst maksimala upphæddin – í dag kr. 3.737 um mðr. Verður lisið millum 50% og 80% verður helvtin av</p>
<p>stuðlinum latin. Verður lisið minni enn tað, ið svarar til hálva tíð, verður stuðul ikki latin. <em type="bold"> </em></p>
<p><em type="bold">5.5 Íslendska modellið </em></p>
<p>Stuðulin til livikostnað verður ikki latin, fyrr enn eftir at tann lesandi hevur staðið próvtøkurnar. Fyri at fáa stuðulin fyrstu ferð, skal tann lesandi hava staðið ávísan part av</p>
<p>útbúgvingini, t.d. tað, ið svarar til 30 ECTS (hálvt ára fulltíðarlestur).  Tá hetta er skjalfest</p>
<p>verður útgoldið stuðul fyri 6 mánaðir. So hvørt sum próvtøkurnar verða tiknar verður</p>
<p>útgoldið í mun til tal av ECTS – 5 ECTS = ein mánaðarligan stuðul (í dag kr. 3.737).</p>
<p>Neyðugt verður helst við eini áseting um ávísan lestrarfrekvens, t.d. at lisið verður í minsta lagi hálva tíð.</p>
<p><em type="bold">5.6 Fíggjarligu kostnaðirnir </em></p>
<p>Trupult er at siga nakað heilt ítøkiliga um, hvørjir fíggjarligu kostnaðirnir av nevndu</p>
<p>fjarlestrarskipanunum verða. Ein partur av teimum, sum í dag eru fjarlesandi, hava umframt lesturin eisini arbeiðið, og hevði hetta avmarkað støddina á lestrarstuðli til hesi. Spurningurin</p>
<p>er tó, um hesi høvdu frávalt at arbeitt, um tey fingu lestrarstuðul.</p>
<p>Hugsandi er tó, at tá slíkar stuðulsskipanir verða stovnaðar, fara fólk at gera nýtslu av</p>
<p>teimum. Jú betri skipanin er, jú fleiri fara helst at brúka hana.<em type="bold"> </em></p>
<p><em type="bold">6. Fjarlesturin inn í útbúgvingarpolitikkin </em> </p>
<p>Málið er at fáa fjarlesturin inn í útbúgvingarpolitikkin. Eitt hugskot er at skipa eitt forum har</p>
<p>stovnar, fyritøkur og einstaklingar, ið á ein ella annan hátt fáast við fjarlestur hittast og hava</p>
<p>møguleika at skifta orð um fjarlestur. Líknandi forum eru í øðrum Norðurlondum og skipa</p>
<p>hesi forum fyri ymiskum tiltøkum, sum á ein ella annan hátt hava til endamáls at menna fjarlestur sum útbúgvingartilboð. Samstarv kundi verið tikið upp við hesi forum, t.d. Fluid í</p>
<p>Danmark og NFF í Norra. Handilsskúlin á Kambsdali luttekur sum er í Fluid felagsskapinum</p>
<p>og hevur haðani heintað nógv sambond, sum góð eru at brúka.</p>
<p>13</p>
<p>Eitt annað hugskot er, at Føroyar gerast virkin í ymiskum altjóða netverkum, sum fáast við</p>
<p>fjarlestur. Fjarlestur fer í stóran mun fram um landamørk, og tí eru altjóða netverk av</p>
<p>alstórum týdningi. Í tílíkum netverkum eru Føroyar eisini áhugaverdar sum land, tí vit hava</p>
<p>avbjóðingarnar bæði á tjóðskaparligum og á altjóða støði. Okkara royndir kunnu koma til</p>
<p>gagns seinni. Føroyar luttaka sum er í Distans, sum er netverksbólkur undir Nordisk Netværk for Voksnes Læring (NVL), sum er fíggjaður av Norðurlendska ráðharraráðnum. Í hesum</p>
<p>bólki og teimum aktivitetum, sum bólkurin fyriskipar eru nógv sambond og nógv vitan at</p>
<p>heinta um fjarlestur.</p>
<p>At enda kundi verið vert at gjørt eina kanning, har fyrimunir og vansar vórðu lýstir og har</p>
<p>stundir vóru til at kanna og gjørt verulig uppskot um, hvussu fjarlestur kann skipast í verki,  við t.d. fjarlestrardeplum, lestrarvegleiðing, fjarlestrarportali o.s.fr.. Ein  tílík kanning kundi</p>
<p>eisini verið skipað sum ein royndarverkætlan á einum av verandi skúlum. Hugsast kundi, at</p>
<p>norðurlendsk sambond og t.d. NORA, ALS og kanska Nordplus høvdu áhuga í eini tílíkari</p>
<p>verkætlan.</p>
<p><em type="bold">Samandráttur og niðurstøða </em></p>
<p>Við eini føroyskari fjarlestrarskipan kunnu vit styrkja um útbúgvingartilboðini á</p>
<p>Fróðskaparsetri Føroya og øðrum útbúgvingarstovnum og gera hesi meira fjøltáttað. Við eini</p>
<p>góðari fjarlestrarskipan ber tað eisini til hjá tí einstaka at førleikamenna seg í nógv størri mun,</p>
<p>enn tá ið hugsað verður um ta vanabundu og siðvandu útbúgvingarskipanina, sum í dag valdar í okkara útbúgvingarskipan.</p>
<p>Av møguleikum,  sum liggja í eini fjarlestrarskipan, kundu  t.d. verið nevndir:</p>
<p type="listitem"> at Fróðskaparsetur Føroya og aðrir útbúgvingarstovnar kunnu víðka um síni</p>
<p>útbúgvingartilboð</p>
<p type="listitem"> at føroyingar, sum ynskja tað, kunnu nema sær hægri útbúgving umvegis fjarlestur</p>
<p type="listitem"> førleikamenning av útjaðaranum í Føroyum</p>
<p type="listitem"> førleikamenning av Føroyum sum útjaðara í Evropa</p>
<p type="listitem"> tøknilig menning av undirvísingaramboðum og háttaløgum</p>
<p type="listitem"> mennir møguleikar fyri lívslangari læring</p>
<p type="listitem"> altjóðagerð</p>
<p type="listitem"> effektivisering av útbúgvingarsektorinum, tvs. meira frálæra fyri hvørja krónu</p>
<p>Tað er av alstórum týdningi, at føroyska útbúgvingarpolitiska lestrar- og stuðulsskipanin eisini leggur upp fyri, at pláss verður fyri eini fjarlestrarskipan, sum vit sjálv leggja til rættis</p>
<p>og hava ábyrgdina av. Verður einki gjørt, er vandi fyri, at fjarlestur uttanífrá so líðandi máar</p>
<p>støðið undan pørtum av verandi almennu útbúgvingartilboðunum í Føroyum.</p>
<p>Umráðandi er, at ein fjarlestrarskipan beinanvegin verður hugsað inn í føroysku</p>
<p>útbúgvingarskipanina - á øllum stigum.  Her verður m.a. hugsað um stuðulsmøguleikar, fjarlestradeplar og samansettar útbúgvingar við nær- og fjarlestri.</p>
<p>14</p>
<p>15</p>
<p><em type="italic">FJARLESTUR KANN: </em></p>
<p type="listitem"> <em type="italic">GEVA TEIMUM MØGULEIKA AT LESA, SUM IKKI KUNNU LESA Í TEIMUM VANLIGU </em></p>
<p><em type="italic">SKÚLASKIPANUNUM </em></p>
<p type="listitem"> <em type="italic">FARA FRAM UMVEGIS TELDUSAMSKIFTI, OG NÝGGJASTA TØKNIN VERÐUR BRÚKT Í HESUM </em></p>
<p><em type="italic">SAMBANDI </em></p>
<p type="listitem"> <em type="italic">VENDA SÆR TIL LESANDI Í FØROYUM OG UTTANLANDS </em></p>
<p type="listitem"> <em type="italic">GERA TAÐ MØGULIGT AT LESA, UTTAN MUN TIL HVAR TANN LESANDI ER STADDUR, BARA </em></p>
<p><em type="italic">TØKNIN ER Á ÁVÍSUM STØÐI </em></p>
<p>16</p>
</body></document>