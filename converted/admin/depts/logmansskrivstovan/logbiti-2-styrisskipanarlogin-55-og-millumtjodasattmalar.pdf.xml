<document xml:lang="fao" id="no_id"><header><title/><genre code="admin"/><author><unknown/></author><wordcount>558</wordcount><conversion_status type="standard"/><availability><license type="standard"/></availability><multilingual/><origFileName>løgbiti-2-stýrisskipanarlógin-55-og-millumtjóðasáttmálar.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p xml:lang="isl">Stýrisskipanarlógin  §  55 og millumtjóðasáttmálar</p>
<p xml:lang="est">L Ø G M A N S S K R I V S T O VA N</p>
<p xml:lang="nno"><em type="bold">Lógartænastan januar 2019</em> </p>
<p xml:lang="spa">Løgbitar</p>
<p>Ætlanin við løgbitunum er stutt at lýsa nøkur yvirskipað løgfrøðilig ella faklig evni, sum tað er gott at hava sum undirstøði, tá ein lóg ella aðrar rættarreglur skulu gerast.</p>
<p xml:lang="isl">Løgbitarnir eru eitt leiðbeinandi ískoyti til rundskrivið um lógarsmíð.</p>
<p>Løgbitarnir eru gjørdir í samráð við tey stjórnarráð ella myndugleikar, sum hava serligan kunnleika innan økið, sum løgbitin viðvíkur.</p>
<p xml:lang="isl">Nella FestirsteinDeildarstjóri á lógartænastuni</p>
<p xml:lang="nob"><em type="bold">Løgbiti nr. 2</em> </p>
<p xml:lang="isl"><em type="bold">Stýrisskipanarlógin § 55 og millumtjóðasáttmálar</em> </p>
<p>Sambært § 55 í stýrisskipanarlógini hevur ein løgtingslóg ikki gildi, um hon gongur ímóti millumtjóðasáttmála, sum heimastýrið hevur gjørt við onnur lond, ella um hon</p>
<p>gongur ímóti millumtjóðasáttmála, sum Danmørk hevur gjørt við onnur lond, og sum eisini fevnir um Føroyar.</p>
<p xml:lang="isl"><em type="bold">1. Millumtjóðasáttmálar</em> </p>
<p>Millumtjóðasáttmálar eru bindandi fyri statir. Teir eru tí ikki beinleiðis galdandi í landinum, men kunnu vera útfyllandi, har lóggávan er tvískild ella ikki er til. Ein borgari kann ikki styðja sítt rættarkrav einans við at vísa til áseting, sum stendur í millumtjóðasáttmála.</p>
<p>Tá ið landið hevur tikið undir við einum millumtjóðasáttmála, hevur landið skyldu til at innrætta tjóðarlóggávuna í samsvari við hann.</p>
<p><em type="bold">2. Millumtjóðasáttmálar í Føroyum</em> </p>
<p>Danmark er sáttmálapartur í okkara millumtjóðasáttmálum. Danmark tekur vanliga fyrivarni um, at millumtjóðasáttmálar ikki skulu galda fyri Føroyar og Grønland í fyrstu syftu. Við Løgtingsins samtykki kann sáttmálin víðkast til eisini at fevna um Føroyar.</p>
<p>Men tað er Danmark, sum ábyrgdast, um Føroyar ikki halda sáttmálaskyldur.</p>
<p><em type="bold">3. Tjóðarlóggáva</em> </p>
<p>Hetta er lóggáva, sum Løgtingið og Fólkatingið hava samtykt, t.e. løgtingslógir og fólkatingslógir. Eisini kunngerðir og donsk bekendtgørelser. Ein borgari kann styðja</p>
<p>sítt rættarkrav við at vísa til áseting, sum stendur í tjóðarlóggávu og kann leggja málið fyri dómstólarnar, um fyrisitingin ikki gongur umsókn hansara á møti. Fyrisitingin –</p>
<p>stjórnarráð og stovnar – heldur seg bert til løgtingslóggávu og ríkislóggávu og rættarreglur við heimild í teimum í síni fyrisiting.</p>
<p><em type="bold">4. Hvat um tjóðarlóggáva ikki samsvarar við millumtjóðasáttmála?</em> </p>
<p>Tað eru ikki stjórnarráðini ella stovnar undir stjórnarráðunum, ið skulu seta til viks eina løgtingslóg, sum er í stríð við millumtjóðasáttmála sambært § 55 í stýrisskipanarlógini.</p>
<p>Virðingin fyri eini løgtingslóg má vera stór. Tað eru fólksins umboð, sum hava samtykt hana. Skal rættast í eini lóg, má tað vera Løgtingið sjálvt, sum ger tað. Landsstýrismaðurin</p>
<p>hevur heimild at leggja lógaruppskot fyri Løgtingið at broyta lógina, soleiðis at lóggávan fer at samsvara við millumtjóðasáttmálan. Í lógaruppskotinum má vera greitt frá, hví</p>
<p>galdandi lóggáva gongur ímóti millumtjóðasáttmálanum. Løgtingið kann so kjakast um málið og siga frá, hvørt tað er samt við landsstýrismanninum um, at lógin gongur ímóti</p>
<p>sáttmálanum og so samtykkja at broyta lóggávuna.</p>
<p><em type="bold">5. Heimastýrislógin § 5 og Stýrisskipanarlógin § 55</em> </p>
<p><em type="bold">§ 5.</em> Føroyska heimaræðið er avmarkað av teimum til eina og hvørja tíð verandi sáttmálaliguog øðrum internationalum rættindum og skyldum (Heimastýrislógin). </p>
<p><em type="bold">§ 55.</em> Løgtingslóg, ella partur av løgtingslóg, hevur ikki gildi, um </p>
<p>a) hon gongur ímóti millumtjóðasáttmála, heimastýrið hevur gjørt við onnur lond,b) hon gongur ímóti millumtjóðasáttmála, Danmørk hevur gjørt við onnur lond, og sum</p>
<p>eisini fevnir um Føroyar (Stýrisskipanarlógin).</p>
<p><em type="bold">6. Hvør avger, um lóggáva er í stríð við millumtjóðasáttmálar?</em> </p>
<p>Tað eru dómstólarnir, sum endaliga taka støðu til, hvørt løgtingslóg skal setast til viks fyri millumtjóðasáttmála sambært heimastýrislógini § 5, stk. 1 og stýrisskipanarlógini</p>
<p>55, og tá gerst ikki annað hjá fyrisitingini enn at taka slíka niðurstøðu til eftirtektar.</p>
</body></document>