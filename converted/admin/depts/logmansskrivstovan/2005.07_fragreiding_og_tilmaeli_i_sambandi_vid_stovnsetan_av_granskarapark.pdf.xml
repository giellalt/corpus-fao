<document xml:lang="fao" id="no_id"><header><title/><genre code="admin"/><author><unknown/></author><wordcount>9610</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2005.07 Frágreiðing og tilmæli í  sambandi við stovnsetan av granskarapark.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">Frágreiðing og tilmæli í sambandi við stovnsetan av granskarapark </em></p>
<p>Juli 2005</p>
<p>Granskaraparkin aug05.doc 2</p>
<p xml:lang="dan"><em type="bold">INNIHALD 1. </em></p>
<p><em type="bold">SAMANDRÁTTUR AV NIÐURSTØÐUM OG TILMÆLUM HJÁ STÝRINGSBÓLKINUM ............................................................................................................4 </em></p>
<p>GRANSKARAPARK – MÆLT VERÐUR TIL:.........................................................................................4</p>
<p>GRANSKINGARØKI OG ORKA – MÆLT VERÐUR TIL:.........................................................................4</p>
<p>VISJÓN............................................................................................................................................4</p>
<p>MANNAGONGD Í SAMBANDI VIÐ BYGNAÐ OG RAKSTUR – MÆLT VERÐUR TIL:................................5</p>
<p>FYSISKIR KARMAR – MÆLT VERÐUR TIL: ........................................................................................5</p>
<p>FÍGGING – MÆLT VERÐUR TIL:........................................................................................................6</p>
<p>TILRÁÐINGAR Í SAMBANDI VIÐ ARBEIÐSGONGDINA VÍÐARI: ..........................................................6 <em type="bold">2. </em></p>
<p><em type="bold">BAKSTØÐI OG ARBEIÐSSETNINGUR.................................................................................7 </em></p>
<p>BAKSTØÐI.......................................................................................................................................7</p>
<p>ARBEIÐSSETNINGUR .......................................................................................................................9 <em type="bold">3. </em></p>
<p><em type="bold">GRANSKARAPARK ..................................................................................................................94. </em></p>
<p><em type="bold">GRANSKINGARØKIÐ BIOTØKNI.......................................................................................11 </em></p>
<p>MATVØRA ....................................................................................................................................12</p>
<p xml:lang="dan">DJÓRAHEILSA ...............................................................................................................................12</p>
<p>MANNAHEILSA .............................................................................................................................12</p>
<p>ETIKKUR OG BIOTØKNI .................................................................................................................13</p>
<p>PATENTRÆTTUR OG BIOTØKNI......................................................................................................14</p>
<p>REGLURNAR HJÁ</p>
<p>ES UM BIOTØKNI................................................................................................15 <em type="bold">5. </em></p>
<p><em type="bold">VISJÓN UM FØROYSKA GRANSKARAPARK..................................................................16 </em></p>
<p>FØROYSKA GRANSKARAPARKIN ...................................................................................................16</p>
<p>HEITI ............................................................................................................................................17</p>
<p>SAMSTARV ...................................................................................................................................17 <em type="bold">6. </em></p>
<p><em type="bold">BIOTØKNILIGIR MØGULEIKAR Í FØROYUM ...............................................................18 </em></p>
<p>FISKAÚRDRÁTTIR .........................................................................................................................18</p>
<p>FISKAALING – DJÓRAHEILSA ........................................................................................................19</p>
<p>ÍLEGUGRANSKING – MANNAHEILSA:.............................................................................................19</p>
<p>KUNNINGARTØKNI - SUM UNDIRSTØÐUKERVI: .............................................................................20 <em type="bold">7. </em></p>
<p><em type="bold">STOVNSETAN AV FØROYSKU GRANSKARAPARKINI ................................................20 </em></p>
<p>HVAT SKAL GRANSKARAPARKIN BJÓÐA .......................................................................................20</p>
<p>ORGANISATIÓN.............................................................................................................................21</p>
<p>LEIÐSLA .......................................................................................................................................21</p>
<p>STARVSFÓLKATØRVUR .................................................................................................................22</p>
<p>HØLI .............................................................................................................................................22</p>
<p>MASKINPARK ...............................................................................................................................23 <em type="bold">8. </em></p>
<p><em type="bold">FÍGGING OG RAKSTRARÆTLAN ......................................................................................24 </em></p>
<p>FÍGGING TIL RAKSTUR ..................................................................................................................24</p>
<p><em type="italic">Kostnaður..........................................................................................................................24 </em></p>
<p><em type="italic">Inntøkur.............................................................................................................................25 </em></p>
<p><em type="italic">Fíggjartørvur ....................................................................................................................25 </em><em type="bold">9. </em></p>
<p><em type="bold">FYSISK STAÐSETING ............................................................................................................2610. </em></p>
<p><em type="bold">GRANSKINGARPROFESSARAR..........................................................................................2611. </em></p>
<p><em type="bold">VÁÐAFÚSUR KAPITALUR....................................................................................................2712. </em></p>
<p><em type="bold">ÍLØGUR Í VERANDI GRANSKING .....................................................................................28 </em></p>
<p>Granskaraparkin aug05.doc 3 <em type="bold">13. </em></p>
<p><em type="bold">TILRÁÐINGAR Í SAMBANDI VIÐ ARBEIÐSGONGDINA VÍÐARI...............................28 </em></p>
<p xml:lang="dan">ARBEIÐSGONGDIN VÍÐARI ............................................................................................................28</p>
<p>FOTREYTIR ANNARS .....................................................................................................................29‘BRAINS BEFORE BRICKS’ ............................................................................................................30 <em type="bold">14. </em></p>
<p xml:lang="dan"><em type="bold">KELDUR ....................................................................................................................................31 </em></p>
<p>Granskaraparkin aug05.doc 4 <em type="bold">1. </em></p>
<p><em type="bold">Samandráttur av niðurstøðum og tilmælum hjá stýringsbólkinum </em></p>
<p>Tilmælini hjá stýringsbólkinum taka støðið í samgonguskjalinum hjá sitandi samgongu, <span type="quote">“Vinnupolitikkinum 2005”</span> og <span type="quote">“Strategi 2015”</span> hjá landsstýrinum, har dentur verður lagdur á nýhugsan og nýskapan - bæði vinnuliga, politisk og samfelagsliga. Og harumframt tey øki, har føroysk gransking hevur fyrimunir fram um gransking aðrastaðni.</p>
<p><em type="bold">Granskarapark – mælt verður til: </em></p>
<p>Stýringsbólkurin mælir til, at føroysk granskarapark verður sett á stovn.</p>
<p><em type="bold">Granskingarøki og orka – mælt verður til: </em></p>
<p>Tey granskingarøki, sum stýringsbólkurin hevur lagt dentin á og mælir til at fremja í granskaraparkini, eru:</p>
<p>Biotøkni (bioteknologi): Nýtslan av biotøkniligum hættum í sambandi við matvøruframleiðslu (fiskur og fiskaúrdráttir), djóraheilsu (alifiskur), mannaheilsu (ílegugransking og heilivágsframleiðsla).</p>
<p xml:lang="dan">Biokunning (bioinformatik):</p>
<p>Nýtsla av kunningartøkni innan tey biotøkniligu økini, t.d. at savna og greina stórar mongdir av lívfrøðiligum, patologiskum og genalogiskum data.</p>
<p><em type="bold">Visjón </em></p>
<p type="listitem">Visjónin er, at føroyska granskaraparkin:</p>
<p type="listitem">skal fáa miðsavnandi leiklut í sambandi við kommersialisering av úrslitum innan nevndu fakøki og fer at gera sítt til, at føroyskar fyritøkur og vørur og tænastur  standa seg í altjóða kapping.</p>
<p type="listitem">verður markamót millum verandi vinnu, hægri nám, granskingarumhvørvi og íverksetarar.</p>
<p type="listitem">stuðlar vinnuligari menning, nýhugsan og nýskapan við at stimbra og menna sambond og samskifti millum íverksetarar, granskarar, serfrøðingar og vinnulív.</p>
<p type="listitem">sameinir og skapar synergi millum íverksetarar, almennar granskingarstovnar og vinnulívið.</p>
<p type="listitem">dregur til sín føroyskar og útlendskar <span type="quote">”know-how”</span> fyritøkur.</p>
<p type="listitem">Granskaraparkin aug05.doc 5</p>
<p type="listitem">dregur til sín váðafúsan føroyskan og útlendskan kapital.</p>
<p type="listitem">fær samstarv í lag við granskingarumhvørvi kring allan heimin og tí kann bjóða fram nýggjastu vitanina og granskingarmøguleikar.</p>
<p type="listitem">bjóðar fram væl ment netverk í umhvørvinum kring parkina.</p>
<p type="listitem">dregur til sín føroyskar og útlendskar granskarar og onnur við fakligum førleika og útbúgving frá hægri lærustovnum.</p>
<p type="listitem">skapar góðar umstøður at fáa ment hugskot og verkætlanir, har nýggjar fyritøkur síggja dagsins ljós og eru burðardyggar, meðan aðrar fyritøkur nýta føroysku  granskaraparkina til at menna seg og ganga nýggjar leiðir.</p>
<p><em type="bold">Mannagongd í sambandi við bygnað og rakstur – mælt verður til: </em>At føroyska granskaraparkin verður skipað við lóg sum alment partafelag samsvarandi leistinum fyri <span type="quote">”Vágatunnilin”</span>. </p>
<p>At peningur verður settur í hetta partafelag, ið hevur til endamáls at fyrireika, byggja og reka omanfyri nevnda virksemið.</p>
<p>At játtan verður sett av til at rinda fyri rakstarundirskot fyrstu árini hjá føroysku granskaraparkini, til raksturin verður sjálvfíggjaður við støði í inntøkum frá útleigan av kanningarstovum og skrivstovum.</p>
<p>At føroyska granskaraparkin verður stjórnað við eini 5 mannanevnd, har av 3 skulu hava hollan fakligan vísindaførleika innan biotøkni og 2 skulu hava vinnulívsroyndir. Í minsta lagi ein av stýrislimunum skal koma frá altjóða viðurkendum biotøkniligum granskingarstovni. Nevndin setir stjóra, ið skal hava ábyrgdina av virkseminum.</p>
<p>At heilt serligar treytir verða settar til stjórastarvið. Viðkomandi skal vera ein sokallað <span type="quote">“eldsál”</span>, tí tað er umráðandi, at stjórin í føroysku granskaraparkini hevur framúr góðan førleika at íbirta og samskifta.</p>
<p><em type="bold">Fysiskir karmar – mælt verður til: </em>At føroyska granskaraparkin bjóðar fram fyrstafloks hølir og umstøður í bygningi, ið liggur miðskeiðis í føroyska vitanarumhvørvinum. </p>
<p>At bygningurin hjá føroysku granskaraparkini verður bygdur í 2 ella 3 stigum, soleiðis, at møguleiki er at leggja nýggj stig aftur at so hvørt, sum tørvur verður á tí.</p>
<p type="listitem">At føroyska granskaraparkin verður innrættað við niðanfyri nevndu hentleikum:</p>
<p type="listitem">Starvsstovur og skrivstovur til tær verkætlanir, ið húsast skulu í granskaraparkini.</p>
<p type="listitem">Fundarhøli til fundar- og skeiðsvirksemi í sambandi við viðkomandi verkætlanir í granskaraparkini.</p>
<p type="listitem">Auditorium</p>
<p type="listitem">Granskaraparkin aug05.doc 6</p>
<p type="listitem">Skrivstovur til umsiting og tænastudepil.</p>
<p type="listitem">Matarhøll og onnur felagshøli.</p>
<p>At kanningarstovurnar og skrivstovurnar til verkætlaninar verða innrættaðar við øllum neyðugum føstum innleggingum (ravmagn, vatn, gass, luftreinsingarskipanum, telefon og internet), soleiðis at klárt er at seta ta kanningarstovuútgerð til, ið tann einstaka verkætlanin krevur.</p>
<p>At kanningarstovur og skrivstovur til verkætlanirnar verða smidliga innrættaðar, soleiðis at støddin á hølunum kann lagast eftir tørvinum hjá einstøku verkætlanini.</p>
<p><em type="bold">Fígging – mælt verður til: </em>At játtaðar verða kr. 7. mió til forkanning og prosjektering av føroysku granskaraparkini. </p>
<p>At játtað verður føroysku granskaraparkini upphædd yvir trý ár til bygging, ávikavist 28 mió. kr., 24 mió. kr. og 18 mió kr.</p>
<p>At í fyrstu atløgu verður játtað granskaraparkini fígging til rakstur fyrstu fýra árini. Meting um rakstur og fíggjartørv verður síðani gjørd eftir fýra árum, hvørt almenn játtan framvegis er neyðug. 4 mió. kr. verða játtaðar fyrsta árið. Næstu árini verður árliga játtanin 3 mió. kr.</p>
<p>At játtað verður peningur til setan av 3 granskingarprofessoratum innan ávikavist human genomics, ídnaðarlig biotøkni og djóra genomics. Hesi skulu gera sítt til at granskingin í parkini verður á høgum altjóða støði. Mett verður, at hvørt professoratið fer at kosta einar 1,5 - 2,0 mió kr. um árið og eina granskarajáttan á uml. 5,0 mió kr. um árið. Harumframt verður væntað, at professararnir kunnu fáa til vega útlendskar granskingaríløgur, ið skal fíggja teirra gransking í granskaraparkini. Professoratini verða tíðaravmarkað til 5 ár.</p>
<p>At føroyska granskaraparkin dregur til sín eksterna fígging. At føroyska granskaraparkin dregur til sín verkætlanir (og sostatt leiguinntøkur), sum skulu verða við til at fíggja raksturin.</p>
<p>At prísurin fyri leigu av kanningarstovum og skrivstovum í føroysku granskaraparkini verður settur eftir marknaðarligum treytum.</p>
<p>At loyvt verður føroysku granskaraparkini eisini at reka annað virksemi, ið hóskar saman við virkseminum annars.</p>
<p><em type="bold">Tilráðingar í sambandi við arbeiðsgongdina víðari: </em>At lógaruppskot um føroyska granskarapark verður orðað í næstum og verður lagt fyri Løgtingið í komandi tingsetu. </p>
<p>Granskaraparkin aug05.doc 7</p>
<p>At felagið verður stovnað so skjótt til ber, so at arbeiðið við prosjektering og bygging kann verða boðið út.</p>
<p>At nevndin setir stjóra skjótast til ber, so at virksemið fer í gongd so skjótt, sum fyrsta byggistig er klárt at taka í nýtslu – hetta í seinasta lagi 2007.</p>
<p>At karmarnir um ílegugransking í Føroyum eru komnir uppá pláss frammanundan prosjektering av føroysku granskaraparkini.</p>
<p>At føroyska lóggávan viðvíkjandi patentrætti og biotøkni verður dagførd og fer at samsvara við altjóða reglur og tilráðingar. <em type="bold">2. </em></p>
<p><em type="bold">Bakstøði og arbeiðssetningur </em></p>
<p><em type="bold">Bakstøði </em></p>
<p type="listitem">Seinastu mongu árini hevur javnan verið ført fram, at biotøkni og kunningartøkni eru  øki, sum vit í Føroyum eiga at fremja, tí hesi eru størstu vakstrarøkini í heiminum.    Sitandi samgonga hevur tí í samgonguskjali sínum lagt lunnar undir at fremja  biotøkniliga gransking, menning og innovatión í verki. Henda frágreiðing um at  stovna granskarapark í Føroyum er at meta sum partur av størri arbeiðsætlan og  strategi hjá landsstýrinum um, at Føroyar skulu teljast millum tær tjóðir, ið hava  hægsta livistøðið í heiminum.    Sambært OECD eru gransking, menning og innovatión1  við til at betra um kappingarførið og framleidnið (produktivitetin) hjá vinnuni og harvið eisini livistøðið  í einum landi. Lond, sum hava fylgt miðvísari innovatiónsstrategi, hava hækkað  livistøðið. Drívmegin til innovatión eru tey hugskot, ið stinga seg upp í netverkum  millum privatar fyritøkur og almennar stovnar, har fólk við m.a. náttúruvísindaligari  bakgrund og tøknifrøðiligum førleika á høgum støði starvast.     Biotøkniliga granskingin í Føroyum, herundir gransking í mannaílegum, er eitt av  teimum økjum, ið hava vakstrarpotentiali. Við at stovnseta granskarapark og raðfesta  biotøkniliga gransking, menning og innovatión, gevur landsstýrið hesum virksemi  neyðugar karmar at virka undir. Við hesi raðfesting eru, við framtíðini í huga, m.a.  góð sannlíkindi fyri, at:</p>
<p type="listitem">Til vega fæst granskingarsamstarv millum privatar fyritøkur og almennar granskingarstovnar.                                                   1 Granskingarráðið sigur um innovatión: <span type="quote">”at endurnýggja og víðka vøru- og tænastuútboðið, fáa til  vegar nýggjar framleiðsluhættir, veitanir, marknaðarføring og útbreiðslu, endurnýgging í leiðslu,  skipan, arbeiðsviðurskiftum og førleika hjá starvsfólki”</span>.</p>
<p type="listitem">Granskaraparkin aug05.doc 8</p>
<p type="listitem">Fleiri føroyingar og útlendingar við útbúgving frá hægri lærustovni fáast at starvast í Føroyum.</p>
<p type="listitem">Gróðrarbotnur verður skaptur fyri nýggjum vitanartungum vinnum.</p>
<p type="listitem">Føroyski búskapurin fer at teljast millum heimsins fremstu.</p>
<p>Við støði í omanfyrifyrinevnda avgjørdi landsstýrismaðurin í vinnumálum at seta stýringsbólk at gera uppskot til granskarapark, sum skal hýsa og verða karmur um biotøkniligt granskingarvirksemi. Arbeiðið hjá stýringsbólkinum hevur verið tvørfakligt, tí í bólkinum hava sitið umboð fyri fleiri stjórnarráð. Hesi eru:</p>
<p>Almanna- og heilsumálaráðið</p>
<p>Pál Weihe</p>
<p>Fiskimálaráðið</p>
<p>Marita</p>
<p>Rasmussen</p>
<p>Fíggjarmálaráðið</p>
<p>Eyðun</p>
<p>Jacobsen</p>
<p>Mentamálaráðið</p>
<p>Jóan</p>
<p>Petur</p>
<p xml:lang="dan">Hentze</p>
<p>Vinnumálaráðið</p>
<p>Bjørn</p>
<p>Harlou</p>
<p>Eyðun Højgaard Maria Róin</p>
<p type="listitem">Stýringsbólkurin hevur hildið regluligar fundir, har ítøkiligar ætlanir fyri hvussu  arbeiðið skuldi leggjast til rættis vórðu lagdar. Sum partur av kanningararbeiðinum  hevur stýringsbólkurin vitjað  granskara- og menningarparkir í Danmark.    Hesar parkir taka sítt støðið í hátøkniligum granskingarvirksemi, sum hevur og spjaðir  vitan. Felags fyri granskaraparkirnar er, at granskarar og privatar fyritøkur samstarva  og <span type="quote">“búgva”</span> í sama umhvørvi. Royndir hava víst, at hesin leistur hevur skapt  gróðrarbotn fyri nýggjum vitanartungum vinnum. Granskaraparkirnar hava ásannað,  at vitan og kapitalur fer av sær sjálvum har, sum umstøðurnar fyri vøkstri eru bestar.    Tær fyritøkur, sum hava leigað seg inn í granskaraparkirnar, hava havt góðar karmar  at arbeiða við hátøkniligum granskingarverkætlanum við handilsligum innihaldi.  Almenni leikluturin hevur í stóran mun verið avmarkaður til at geva  granskaraparkunum jørð ella lendi nærhendis universiteti ella sjúkrahúsi, tvs. á staði  har fakligur førleiki, vitan og gransking frammanundan er til staðar.    Parkirnar, sum stýringsbólkurin hevur vitjað, eru hesar:</p>
<p type="listitem" xml:lang="dan">Udviklingsparken A/S</p>
<p type="listitem" xml:lang="dan">IT-Forskerparken Katrinebjerg</p>
<p type="listitem">Forskerpark Skejby</p>
<p type="listitem" xml:lang="dan">Symbion Science Park</p>
<p xml:lang="dan">Fiskeriforskning, Lyngby</p>
<p>Stýringsbólkurin staðfesti á nevnda túri, at gransking, menning og innovatión krevja miðvíst tvørpolitiskt og tvørfakligt samstarv. Eisini kom stýringsbólkurin eftir, at</p>
<p>Granskaraparkin aug05.doc 9dentur varð lagdur á tey innsatsøki, sum sampakkaðu við tørvin og potentialið hjá granskingarstovnunum og fyritøkunum. Innsatsøkir, har parkirnar høvdu fyrimunir fram um onnur, fingu serligan ans, tí hesi høvdu bestu vakstrarmøguleikarnar.</p>
<p><em type="bold">Arbeiðssetningur </em></p>
<p>Samsvarandi tí, sum álagt er stýringsbólkinum, er uppskot gjørt til innihald, bygnað og fígging av granskaraparkini, og vísir stýringsbólkurin í hesum sambandi eisini á viðkomandi lógarkarmar, sum verða at fremja í næstum. Hóast tað ikki er álagt stýringsbólkinum at koma við uppskoti til staðseting av parkini, so hevur bólkurin loyvt sær at koma við tilmæli hesum viðvíkjandi. Hetta er gjørt við støði í royndum úr øðrum londum, at júst staðsetingin hevur víst seg hava avgjørdan týdning fyri savnaða – og savnandi - virksemið hjá parkini og útlitini fyri vøkstri. Í arbeiðssetninginum hjá stýringsbólkinum stendur einki um, hvørjar verkætlanir eiga at verða settar í gongd í granskaraparkini innan biotøkni, ella hvussu onnur gransking innan hetta og líknandi øki á verandi granskingarstovnum eiga at verða styrkt. Tað er eisini uttan fyri arbeiðssetningin at meta um tørvin á váðafúsum kapitali til tær verkætlanir, sum eftir ætlan skulu verða í granskaraparkini, og at meta um tørvin fyri øktari játtan til gransking á verandi stovnum, ið granska innan biotøkni og líknandi øki. Tá nevndu viðurskifti hava stóran týdning fyri granskaraparkina, hevur stýringsbólkurin valt at taka stutt saman um hesi evni í frágreiðingini. Í arbeiði sínum hevur bólkurin hugt nærri at granskingarøkjum, har føroysk gransking hevur fyrimunir fram um gransking aðrastaðni. Hesi øki kunnu skapa gróðrarbotn fyri øktum granskingarvirksemi og nýggjum vitanartungum vinnum. <em type="bold">3. </em></p>
<p><em type="bold">Granskarapark </em></p>
<p>Ein granskarapark kann sammetast við vanligt hotell. Á hotelli kunnu gestir í styttri ella longri tíðarskeið leiga kamar og samstundis fáa atgongd til ymiskar felags hentleikar so sum matstovu, svimjihyl, sauna o.s.fr. Í eini granskarapark eru <span type="quote">“gestirnir”</span> t.d. lesandi og granskarar frá lærdum lærustovni, fyritøkur ella verkætlanir, sum í styttri ella longri tíðarskeið hava tørv á at leiga sær kanningarstovur og skrivstovur, har ið tey kunnu royna ella menna vitanargrundað handilshugskot, og har ið tey fáa atgongd til ymiskar felags hentleikar so sum fundarhøli og telefonmóttøku. Tá ið handilshugskotið er liðugt ment, stovnsetur verkætlanin fyritøkuna hjá sær uttan fyri granskaraparkina ella selur hugskotið til aðrar fyritøkur. Nakrar verkætlanir menna seg til smáar fyritøkur, ið búleikast í granskaraparkini í longri tíðarskeið. Fyri at skunda undir nýtsluna av nýggjari tøkni eru í fleiri londum settar á stovn granskaraparkir, ið skulu virka fyri skjótari og effektivari flutningi av vitan frá hægri lærustovnum og øðrum granskingarumhvørvum til fyritøkur. Smærri fyritøkur, ið ikki sjálvar ráða yvir neyðugum váðafúsum kapitali og <span type="quote">“know-how”</span>, kunnu í serligan mun</p>
<p type="listitem">Granskaraparkin aug05.doc 10fáa gagn av hentleikum hjá granskaraparkum. Virksemið í granskraparkum kann  fevna um vitanarflutning og -spjaðing, heilt frá grundgransking, nýttari gransking,  nýskapan, vørumenning og í sambandi við at seta nýggjar fyritøkur á stovn.    Foreningen af Danske Forskerparker nýtir niðanfyri standandi allýsing av eini  granskarapark:</p>
<p type="listitem">Hevur formligt og operationelt tilknýti til eitt ella fleiri fróðskaparsetur ella hægri lærustovnar.</p>
<p type="listitem">Er sett á stovn til tess at stuðla menning og vøkstri av vitanargrundaðum fyritøkum og felagsskapum og at leiga út øki til hetta endamál, umframt  granskingar- og menningarverkætlanir.</p>
<p type="listitem">Hevur leiðlsufunktión, ið virkin er við til at flyta og spjaða vitan millum atknýttar grankingarstovnar og leigarar í granskaraparkini, umframt virkin  at spjaða vitan til gagns fyri handilsliga menning av fyritøkum í  granskaraparkini.</p>
<p type="listitem">Yvirskipaða málið fyri donsku granskaraparkirnar er at skipa regionala menning við  at nýta samspælið millum hægri lærustovnar og vinnu. Granskaraparkirnar virka á  hendan hátt fyri:</p>
<p type="listitem">At handilsliggera (kommersialisera) granskingar- og kanningarúrslit.</p>
<p type="listitem">At fremja nýskapan í fyritøkum.</p>
<p type="listitem">At menna sambond og samstarv millum gransking og vinnu.</p>
<p type="listitem">At menna nýggjar fyritøkur.</p>
<p type="listitem">At draga nýggjar fyritøkur at sær.</p>
<p type="listitem">Hentleikar, ið granskaraparkirnar bjóða einstaklingum, verkætlanum og fyritøkum, ið  sett verða á stovn í granskaraparkini, umfata m.a.:</p>
<p type="listitem">Smidliga útleigan av skriv- og kanningarstovum ella byggigrundum.</p>
<p type="listitem">Nýtslu av felags skrivi- og samskiftishentleikum.</p>
<p type="listitem">Felags móttøku.</p>
<p type="listitem">Ráðgeving og serligar tænastur, t.d. bókhald.</p>
<p type="listitem">Netverk og sambond við fyritøkur.</p>
<p type="listitem">Kunning um stuðulsskipanir og aðrar fíggingarmøguleikar.</p>
<p>Donsku granskaraparkirnar eru privatar fyritøkur, ið hava sín uppruna í lokalum ella regionalum átøkum. Tó fáa tær minni stuðul. Forskningsministeriet letur 5 mió kr., ið verður javnt býtt millum granskaraparkirnar. Grunnar eru knýttir at ávísum donskum granskingarparkum. Hesir grunnar ráða yvir váðafúsum kapitali, ið kann verða nýttir at seta gongd á verkætlanir. Nógvar verkætlanir verða fíggjaðar við uttanhýsis kapitali, har granskaraparkin bert virkar sum fíggjarráðgevi. Í londum, har gransking, menning og nýskapan verður raðfest høgt, verður búskapargrundarlagið sum nevnt fjøltáttað og umstøðurnar fyri vøkstri góðar. Tí hava okkara grannalond og onnur lond eisini sett á stovn nýskapanarumhvørvi og granskaraparkir, sum taka støði í hátøkniligum granskingarvirksemi, sum hevur og</p>
<p>Granskaraparkin aug05.doc 11spjaðir vitan. Hesi umhvørvi, har gransking og vinna virka og <span type="quote">”búgva”</span> saman, geva synergi og møguleika fyri <span type="quote" xml:lang="dan">“spin-off”</span> fyritøkum og nýggjum vitanartungum vinnum. Í øðrum londum er tað almenna (t.d. hægri lærustovnarnir) – í størri ella minni mun – við til at fíggja stovnsetan og rakstur av granskaraparkum. Í Føroyum eru tvørrandi 1) kanningarstovuhentleikar og 2) váðafúsur kapitalur tvær forðingar fyri, at biotøkni verður flutt og nýtt. Hetta ger seg galdandi bæði fyri nýggjar og longu stovnsettar fyritøkur. Verður granskarapark sett á stovn, verður onnur av hesum forðingum burtur. Hetta er tó treytað av, at neyðug fígging til bygging fæst til vega, umframt at tað almenna fíggjar rakstrarundirskot, sum er væntandi fyrstu árini. Síðani skal raksturin av granskaraparkini vera sjálvfíggjaður. Til tess at beina burtur seinnu forðingina er neyðugt, at tað almenna saman við privatum íleggjararum, peningastovnum, grunnum og øðrum framtaksfeløgum skapar og tryggjar gott fíggingargrundarlag til nýggjar handilsligar verkætlanir. <em type="bold">4. </em></p>
<p><em type="bold">Granskingarøkið biotøkni </em></p>
<p>Biotøkniligir arbeiðshættir hava verið nýttir eins leingi og menniskjan hevur bakað breyð, súrgað mjólk, ost, gerað (fermenterað) kjøt, fisk, øl og vín. Hátturin, ið menniskjan hevur nýtt at velja út plantur og húsdjór fyri at betra plantu- og djórasløgini, troytir somu mekanismur, ið nýttar verða innan nútímans biotøkni. Hjálpt av nýggjum biotøkniligum hættum hevur menniskjan fingið størri innlit í lívfrøðiligu prosessirnar og harvið betri møguleikar fyri málrættaðari ávirkan. Hesar lívfrøðiligu prosessirnar eru grundarlagið undir plantu- og húsdjóraaling og fyri heilsugóðari matvøruframleiðslu. Í víðastu merking kann biotøkni verða allýst sum einhvør tøknilig nýtsla av lívfrøðiligum skipanum, livandi lívvera ella úrdráttir av hesum (ensymir) til framleiðslu ella broytan av úrdráttum. Í smalari merking fevnir biotøknin um nýggju molekylærbiologisku hættirnir, ið gera tað møguligt at greina og skilja funktiónina av ílegunum í kyknum (genomics), eggjahvítaevni í kyknunum (proteomics) og samspælið millum føðsluna og ílegurnar í kyknunum (nutrigenomics) fyri bæði heilsu og sjúkur. “ <em type="italic">Biotechnology provides powerful tools for the sustainable development of agriculture, fisheries and forestry, as well as the food industry. When appropriately integrated with other technologies for the production of food, agricultural products and services, biotechnology can be of significant assistance in meeting the needs of an expanding and increasingly urbanized population in the next millennium.”2 </em>2 FAO, March 2000. </p>
<p>Granskaraparkin aug05.doc 12</p>
<p><em type="bold">Matvøra </em></p>
<p>At biotøkniligir hættir verða nýttir í matvøruframleiðslu, hevur heilsuligan týdning, tí biotøkniligu prosessirnar virka neyvari og meira beinrakið enn tær vanligu fysisku ella kemisku. Nýggju biotøkniligu arbeiðshættirnir hava meira beinraknan virknað og eru mildari móti natúruni. Eitt nú slepst undan at nýta týningarevni. Um biotøkniligir hættir, kveikar (enzymir) og smáverur, ið gera serligar mýlskar (molekylærbiologiskar) tillagingar, verða nýttir, kann innihaldið av evnum, ið eru til frama fyri heilsuna, samstundis verða økt í matvørum (funktional-food). Biotøkniligir hættir fara at geva nýggja vitan um, hvønn týdning kostsamanseting og arvafrøðiligt fjølbroytni hevur fyri sjúkur hjá menniskjum, t.d. ovurfiti, sukursjúku, hjarta-æðrasjúku og ovurviðkvæmi. Á hendan hátt verða mentar matvørur, ið fyribyrgja, viðgera ella linna sjúkur. Eitt dømi er gagnliga árinið, sum sjófiti hevur á heilsuna hjá fólki. Lívfrøðiligir arbeiðshættir fara at betra um matvørutrygd. Mjólkarsýrubakteriur og aðrar bakteriur kunnu verða nýttar at forða fyri, at sjúkuelvandi bakteriur seta seg í garnarnar hjá sláturdýrum, umframt at vøkstur teirra í matvørum verður tálmaður. Í staðin fyri sóttreinsandi evni kunnu bakteriur og antimikrobiellir kveikar nýtast til tess at tálma, at sjúkuelvandi bakteriur ( <em type="italic">Listeria, Salmonella </em>og <em type="italic">Bacillus </em>) seta seg í ali- og fremleiðsluanlegg. Biotøkniligir hættir, kveikar og smáverur kunnu eisini verða nýtt til at stýra og betra um góðsku, smakk, treystleika og haldføri í matvørum. </p>
<p><em type="bold">Djóraheilsa </em></p>
<p>Biotøkniligir hættir kunnu fremja burðardygga framleiðslu, tá tað snýr seg um at betra um sodningarevnini í djórafóðri. Við genetiskari manipulatión ber eisini til at betra um evnini hjá djórum at gagnnýta fóðrið, soleiðis at umhvørvisárinið frá køvievnum og fosfor lækkar. Biotøkniligir hættir fara at birta til nýggja vitan. Genetiska bakstøðið fyri, at patogenar smáverur elva til sjúku hjá djórum, og evnini hjá hesum djórum at standa í móti og niðurberja patogenu smáverurnar, verður lýst. Hendan vitan kann gerast bakstøðið fyri, at ment verða koppingarevni og at djór verða ald, ið eru mótstøðufør móti sjúkum. Á hendan hátt minkar antibiotikanýtslan, og váðin fyri flytbarum mótstøðuføri (resistens) hjá patogenum smáverum minkar somuleiðis. Diagnostik av patogenum smáverum við ílegusekventering kunnu virðismiklir upplýsingar fáast til vega um smittuvegir fyri patogenar smáverur hjá djórum og umhvørvi, umframt spjaðing teirra. Við hesum sum grundarlagi kunnu smittandi sjúkur niðurberjast á skynsaman hátt, og sunnar matvørur kunnu verða framleiddar.</p>
<p><em type="bold">Mannaheilsa </em></p>
<p>Tann ílegutøkniliga menningin, sum hevur verið seinastu 10–15 árini, og kortleggingin av arvamassanum hjá menniskjanum (tað humana genomið), hevur givið ein meira grundleggjandi kunnleika til mekanismurnar aftan fyri eina røð av</p>
<p>Granskaraparkin aug05.doc 13arvaligum sjúkum hjá menniskjum. Samstundis hevur henda menning økt um møguleikan fyri skjótari sjúkuavgerð (diagnosu) av ávísum sjúkum. Sama er galdandi fyri tey djórasløg, hvørs genom er - ella er um at verða - kortlagt. Til jaligu síðuna av ílegutøkniligu menningina hoyrir, at betraður kunnleiki til ílegukoduna er fortreyt fyri, at heilivágur og viðgerðarhættir, ið lekja og minka um ávirkanina av arvaligum sjúkum, verða mentir. WHO Advisory Committee on Health Research hevur í frágreiðing síni um <span type="quote" xml:lang="dan">“Genomics and World Health”</span> lýst eina røð av økjum, har biotøkni kann fáa týdning fyri, at heilsustøða og lívsgóðska menniskjans verður betrað.</p>
<p><em type="bold">Etikkur og biotøkni </em></p>
<p>Nýtsla av biotøkni – ílegumanipulatión, klóning, upprunakyknugransking, transgen djór, kyknutillagaðar smáverur – elvir oftani til harðligt kjak. Tað, ið sermerkir nógvar av neiligu áskoðanunum, sum - ofta sera avgjørdar - verða settar fram, er ein dámur av vantandi kunnleika um, hvat ið biotøkni snýr seg um. Stórur tørvur er á fakligari upplýsing. Innan genmanipulatión av smáverum, plantum og djórum er tað serliga óttin fyri, at nátúrligu fjøldirnar verða <span type="quote" xml:lang="dan">“dálkaðar genetiskt”</span> og fyri, at biodiversititeturin verður skerdur, ið birtir undir etiska kjakið. Ov sjáldan verður havt í huga, at vanlig plantu- og djóraaling og tann natúrliga evolutiónin, ið alt livandi er fyri, eisini snýr seg um, at ílegur og ílegufrekvensir broytast. Patentrættur er somuleiðis etiskt kjakevni. Møguleikarnir fyri at taka patent upp á ílegur, DNA sekvensir og biotøkniligar hættir at staðfesta arvaligar sjúkur, hevur í sjálvum sær etiskar trupulleikar. Í teimum førum, har patentrætturin avmarkar granskingar- og viðgerðarmøguleikar fyri genetiskar sjúkur, stinga etisku trupulleikarnir seg upp. WHO, FAO og tað vísindaliga umhvørvið við tilknýti til biotøknina eru sum heild samd um, at biotøknin sjálv er eitt neutralt amboð, men tað er nýtslan av henni innan ávís øki, ið leggur upp til etiskar hugleiðingar. I teimum kompententu forumunum er m.a. full semja um, at tað ikki skal vera loyvt at klona menniskju. Til tað neiligu ella etiskt sæð truplaru síðuna, er møguleikin at velja frá einstaklingar, ið hava óynsktar arvaligar eginleikar, ella at genmanipulera kynskyknur. Til dømis kunnu foreldur velja fosturtøku, um barnið hevur meir ella minni álvarsamar arvaligar sjúkur, ella tryggingarfeløg kunnu velja tryggingartakarar frá, um hesir eru arvaliga disponeraðir fyri at fáa ávísar sjúkur ella at doyggja á ungum árum. Manipulatión við arvaeginleikunum í kynskyknunum er trupul, tí tílíkar broytingar verða førdar víðari til næstu ættarlið. Sum tøknilig og hugfrøðilig frambrot flest, tykjast biotøkniliga granskingin og úrslit hennara at seta okkum nýggjar etiskar spurningar. Ikki altíð ber til at svara eins greitt og einfalt sum áður. Tað er vón og tilráðing stýringsbólksins, at sakligur kunnleiki verður nýttur sum grundarlag fyri framtíðar etiskum kjaki um biotøkni.</p>
<p>Granskaraparkin aug05.doc 14</p>
<p type="listitem">Patentrættur og biotøkni  Endamálið við patentering er at løna uppfinnaranum fyri uppfinningina, so  uppfinnarin kann fáa útreiðslurnar í sambandi við uppfinningina dekkaðar, men tað er  eisini at tryggja almannakunngerðina av uppfinningini, so onnur kunnu fáa gagn av  henni móti ávísum gjaldi (licens, royalty) til uppfinnaran. Almannakunngerðin av  patentum stimbrar øðrum at gera nýggjar alternativar uppfinningar, ið hava ávíst  samband við viðkomandi uppfinning – fyri at sleppa undan licensum og royalties – og  samstundis at sleppa undan <span type="quote">”enduruppfinningum”</span>, t.v.s. patent kunnu hava við sær til  at menningin verður framhyggjandi.    Patent eru umfatað av altjóða avtalum, m.a. WTO (TRIPs-avtalan)3 ), OECD og nationalum ella yvirnationalum reglum. Reglurnar hjá ES um patentering av  lívtøkniligum uppfinningum er staðfestar í:</p>
<p type="listitem" xml:lang="dan">Directive 98/44/EC of the European Parliament and the Council of 6 July 1998 on legal protection of biotechnological inventions.</p>
<p type="listitem">Direktivið staðfestir millum annað, at lívtøkniligt tilfeingi skal, fyri at patent skal  kunna takast uppá tað, vera :</p>
<p type="listitem">Úrslit av einum uppfinngaravirksemi.</p>
<p type="listitem">Isolerað frá sínum natúrliga umhvørvi og tekniskt framleitt.</p>
<p type="listitem">Nýtiligt í ídnaðarframleiðlsu.</p>
<p type="listitem">Gensekevsir ella partsekvensir kunnu vera patentfør, um teir eru isoleraðir ella  tekniskt framleiddir og at konkret frágreiðing verður gjørd um, hvussu teir kunnu  verða nýttir í ídnaðinum.    Direktivið staðfestir m.a. at patent ikki kann takast á:</p>
<p type="listitem">Plantusløg og djórarasur.</p>
<p type="listitem">Menniskjaliga likami á øllum menningarstigum.</p>
<p type="listitem">Uppdaging av gensekvensum ella partsekvensum.</p>
<p>WHO Advisory Committee on Health Research setur í frágreiðing síni um <span type="quote" xml:lang="dan">“Genomics and World Health”</span> spurnartekin við, um tað er rætt at útskriva patent til DNA sekvensir av tí humana genominum, og um tílík patent eru neyðug fyri eina væl eydnaða gagnnýtan av hesi vitan til frama fyri fólkaheilsuna. The Human Genome Organisation (HUGO) mælir til, at patent bert verða útskrivað til gensekvensir, tá teirra funktión er endaliga lýst, og at patentini ikki kunnu forða øðrum í at gagnnýta teir patenteraðu gensekvensirnir við kanning ella sjúkuavgerð fyri eyga (HUGO, April 2000 og December 2003). Ein verkstova undir OECD, umboðandi myndugleikar, granskarar og fyritøkur, hevur í 2000 kjakast um trupulleikarnar í sambandi við genetiskar uppfinningar, intellektuellan upphavsrætt, licenspraksis og teir etisku trupulleikarnar í samband við patentering av genum. Semja var um, at verandi patentskipan virkar á nøktandi hátt, 3) Undir World Trade Organisation (WTO) er ein avtala um verju av intellektuellum rættindum, Trade-Related Aspects of Intellectual Property Rights (TRIPs).</p>
<p>Granskaraparkin aug05.doc 15men trupulleikar kundu standast av tí sokallaðu ” <em type="italic">reach-through </em>” og ” <em type="italic">royalty staching </em>”, ið kann hava tarnandi árin á granskingina á ávísum økjum. OECD letur í 2006 við eitt tilmæli innan økið. </p>
<p type="listitem">Reglurnar hjá ES um biotøkni  Tey seinastu árini hevur ES hert tær verandi reglurnar og viðtikið nýggjar reglur um  lívtøkni, herundir m.a. nýtslu av genmodifiseraðum organismum í matvørum og fóðri  og útsetan av genmodifiseraðum organismum í natúruna:</p>
<p type="listitem" xml:lang="dan">Regulation of the European parliament and of the Council (EC) no. 258/97 of 27 January 1997 concerning novel foods and novel food  ingredients.</p>
<p type="listitem" xml:lang="dan">Regulation of the European Parliament and of the Council (EC) No 1829/2003 of 22 September 2003 on genetically modified food and feed.</p>
<p type="listitem" xml:lang="dan">Regulation of the European Parliament and of the Council (EC) No 1830/2003 of 22 September 2003 concerning the traceability and labelling  of genetically modified organisms and the traceability of food and feed  products produced from genetically modified organisms and amending  Directive 2001/18/EC.</p>
<p type="listitem" xml:lang="dan">Directive of the European Parliament and of the Council 2001/18/EC of 12 March 2001 on the deliberate release into the environment of  genetically modified organisms and repealing Council Directive  90/220/EEC.</p>
<p type="listitem" xml:lang="dan">Commission Decision 2002/623/EC of 24 July 2002 establishing guidance notes supplementing Annex II to Directive 2001/18/EC of the European  Parliament and of the Council on the deliberate release into the  environment of genetically modified organisms and repealing Council  Directive 90/220/EEC.</p>
<p type="listitem" xml:lang="dan">Council Decision 2002/811/EC of 3 October 2002 establishing guidance notes supplementing Annex VII to Directive 2001/18/EC of the European  Parliament and of the Council on the deliberate release into the  environment of genetically modified organisms and repealing Council  Directive 90/220/EEC</p>
<p>Granskaraparkin aug05.doc 16 <em type="bold">5. </em></p>
<p><em type="bold">Visjón um føroyska granskarapark </em></p>
<p>Í fleiri londum – Danmark, Finnlandi, Hollandi og Svøríki – eru biotøkniligir granskaradeplar og granskaraparkir stovnsettar. Í Noregi er sett á stovn biotøknisk granskaraeind við tilknýti til fróðskaparsetrið í Bergen, umframt at satsað verður upp á marina biotøkni. Eisini í Íslandi, vórðu í byrjanini av 90’unum, sett serlig tiltøk í verk, ið høvdu til endamáls at skapa nýggjar vinnur. Í einum tíðarskeiði uppá 8 ár vaks samlaði granskingarinnsatsurin við 81 % frá 0,79 % til 1,6 % av BTU. Hesin miðvísi innsatsur hevur givið úrslit, tí Ísland hevur í hesum tíðarskeiði megnað at fingið eitt granskaraumhvørvi og fleiri nýggjar vitanartungar vinnur innan fiskivinnutøkni, software og gentøkni, sum standa seg í altjóða kapping. Nevnast kunnu Marel, OZ, sum hevur lagt seg eftir teldumyndagerð, og DeCode, sum arbeiðir við gentøkni og hevur gjørt sáttmála um útflutning, ið svarar til helmingin av okkara samlaða árliga útflutningi. Á donsku fíggjarlógini eru síðani 1998 javnan sett av fleiri siffraðar milliónaupphæddir til granskaraumhvørvi. Hetta við tí endamáli at fáa eina undirskóg av nýggjum innovativum fyritøkum, sum kunnu vera oddafiskar á altjóða marknaðinum ella undirleverandørar til stórar útlendskar fyritøkur. Videnskabsministeriet og Hovedstadens Udviklingsråd hava boðið út konsessión til stovsetan av eini biotøkniligari granskarapark, ið skal liggja tætt við Biotech Research and Innovation Centre (BRIC), Københavns Universitets Molekylærbiologiske Institut og Hovedstadens Sygehusfællesskabs eksperimentelle cancerforskningsenheder. Biotøkniliga granskaraparkin, ið skal vera 10.000 m² til støddar, verður rikin á handilsligum grundarlagi. Føroyskar fyritøkur og tað føroyska heilsuverkið kann fáa gagn av samstarvinum við hesar útlendsku biotøkniligu granskaraparkir. Men til tess at flyta ímillum <span type="quote" xml:lang="dan">“knowhow”</span> frá útlendskum biotøkniligum granskaraparkunum til føroyskar fyritøkur og tað føroyska heilsuverkið er neyðugt, at skapt verður eitt biotøkniskt granskaraumhvørvi í Føroyum. Føroyska granskaraparkin skapar karmarnar fyri tílíkum granskaraumhvørvi. Her verður millumlanda samstarv raðfest høgt, ásannandi, at tað í Føroyum hvørki finst menniskjaligt ella fíggjarligt tilfeingi, ið kann granska innan alt tað biotøkniliga virkisøkið.</p>
<p><em type="bold">Føroyska granskaraparkin </em></p>
<p>Stýringsbólkurin er sannførdur um, at týðandi stig í ætlanum landsstýrisins at fjøltátta føroyska vinnu og stimbra gransking er at seta á stovn biotøkniliga granskarapark í Føroyum. Verður rætt atborið, og verða góðir karmar fyri virkseminum, eru góð sannlíkindi fyri, at føroyska granskaraparkin í altjóða høpi kann gera seg galdandi í sambandi við at</p>
<p type="listitem">Granskaraparkin aug05.doc 17handilsliggera úrslit innan nevndu fakøkir. Á hendan hátt fer føroyska  granskaraparkin at gera sítt til, at føroyskar fyritøkur og føroyskar vørur standa seg í  altjóða kapping. Visjónin er:</p>
<p type="listitem">At føroyska granskaraparkin fer at draga til sín føroyskar og útlendskar granskarar og onnur við fakligum førleika og útbúgving frá hægri  lærustovni.</p>
<p type="listitem">At føroyska granskaraparkin fer at draga til sín føroyskar og útlendskar <span type="quote">”know-how”</span> fyritøkur.</p>
<p type="listitem">At føroyska granskaraparkin fer at draga til sín føroyskan og útlendskan kapital.</p>
<p>Føroyska granskaraparkin skal vera markamót millum verandi vinnu, hægri nám, granskingarumhvørvi og íverksetarar. Hetta tí at føroyska granskaraparkin fer at hava góðar umstøður at menna hugskot og verkætlanir, har <em type="italic">nýggjar </em>fyritøkur síggja dagsins ljós og eru burðardyggar, meðan <em type="italic">verandi </em>fyritøkur brúka føroysku granskaraparkina til at menna seg og ganga nýggjar leiðir. </p>
<p><em type="bold">Heiti </em></p>
<p type="listitem">Heitið á granskaraparkini hevur verið umrøtt í stýringsbólkinum. Ikki tí at navnið í  sjálvum sær fremur broytingar av týdningi fyri framtíðina. Stýringsbólkurin hevur tó  ta fatan, at navnseting hevur týdning fyri m.a. útbreiðsluna og fremjanina av visjónini,  og at navnið tí eigur at avspegla virksemið á staðnum.    Umframt føroyskt heiti, eigur føroyska granskaraparkin eisini at fáa enskt heiti, ið  signalerar, at virksemið í granskaraparkini fer fram í altjóða orienteraðum  granskaraumhvørvi. Uppskot kundu verið:     Føroyskt heiti:</p>
<p type="listitem"><span type="quote">“Biotøkniliga Granskaralund Føroya”</span>, stytt BGF.     ella:</p>
<p type="listitem"><span type="quote">“Lívtøkniligi Granskaragarður Føroya”</span>, stytt LGF,</p>
<p type="listitem">Altjóða heiti:</p>
<p type="listitem"><span type="quote">“The Faroese Biotech Research Park”</span></p>
<p>Stýringsbólkurin letur tað upp nevndina fyri parkina at finna hóskandi føroyskt og enskt heiti til føroysku granskaraparkina.</p>
<p><em type="bold">Samstarv </em></p>
<p>Stýringsbólkurin metir, at føroyska granskaraparkin eigur at samstarva við bæði einstaklingar, privatar fyritøkur, almennar stovnar og granskingarumhvørvi í Føroyum og útlandinum. Stýringsbólkurin metir, at føroyska granskaraparkin kann samstarva við og hýsa verkætlanum hjá:</p>
<p>Granskaraparkin aug05.doc 18</p>
<p type="listitem">Einstaklingum ella bólkum, t.d.:</p>
<p>Granskarar ella lesandi frá náttúruvísindadeildini á Fróðskaparsetrinum, læknar frá sjúkrahúsverkinum og aðrar granskarar við hugskotum og verkætlanum.</p>
<p type="listitem">Almennum stovnum,  –partafeløgum og privatum fyritøkum t.d.:</p>
<p>Fróðskaparsetrið, Fiskirannsóknarstovan, Sjúkrahúsverkið, Apoteksverkið, Heilsufrøðiliga starvsstovan, telefyritøkur, teldufyritøkur, fiskaframleiðsluvirkir, alarar, fiskasølur, kt-tænastuveitarar v.m.</p>
<p type="listitem">Útlendskum stovnum og fyritøkum, t.d:</p>
<p>Universitetir, heilivágsfyritøkur, kt-fyritøkur v.m.</p>
<p>Mett verður, at føroyska granskaraparkin kann stuðla vinnuliga menning, nýhugsan og nýskapan við at stimbra og menna sambond og samskifti millum íverksetarar, granskarar, serfrøðingar og vinnulív. <em type="bold">6. </em></p>
<p><em type="bold">Biotøkniligir møguleikar í Føroyum </em></p>
<p>Tey øki, sum stýringsbólkurin hevur lagt dentin á og mælir til at fremja í føroysku granskaraparkini, eru:</p>
<p xml:lang="dan">Biotøkni (bioteknologi):</p>
<p>Nýtslan av biotøkniligum hættum í samband við matvøruframleiðslu (fiskur og fiskaúrdráttir), djóraheilsu (alifiskur) mannaheilsu (ílegugransking og heilivágsframleiðsla)</p>
<p>Biokunning (bioinformatik): Nýtsla av kunningartøkni innan tey biotøkniligu økini, t.d. at savna og greina stórar mongdir av lívfrøðiligum, patologiskum og genalogiskum data</p>
<p>At júst hesi øki eru eyðmerkt, kemst í høvuðsheitum av at føroysk gransking hevur fyrimunir fram um gransking aðrastaðni, tá tað snýr seg um biotøkni og bioinformatik. Góð sannlíkindi eru fyri, at gransking í eitt nú framleiðslu av fiskaúrdráttum, fiskaaling (djóraheilsa) og ílegugransking (mannaheilsa) fer at gera sítt til at menna og fjøltátta føroyska búskapin. Hesir møguleikar verða nú í stuttum lýstir.</p>
<p><em type="bold">Fiskaúrdráttir </em></p>
<p>Sum fiskivinnutjóð ráða Føroyar yvir stórum og lætt atkomuligum fiskatilfeingi og hava lutfalsliga góða atgongd til ES marknaðin, har 380 mió. fólk búgva, og har</p>
<p>Granskaraparkin aug05.doc 19innflutt verða 5,6 mió. tons av fiskavørum (brutto), sum hava eitt virði uppá 15,7 mia. euro.4</p>
<p>Tá biotøkniligir hættir verða nýttir, ber til at økja um innihaldið av vitan í vørunum, umframt at gagnnýta fiskaslógvið til framleiðslu av vørum, ið kunnu verða nýttar sum rá- og hjálpievni í matvøru-, kosmetik- og farmaseutiskum ídnaðum.</p>
<p><em type="bold">Fiskaaling – djóraheilsa </em></p>
<p>Í fleiri ár hevur laksur verið aldur, og í ávísan mun eisini aling av sílum, toski og kalva. Gentøkniligir hættir í aliskipanum fyri fisk kann geva eina málrættaða og skjótari framgongd, bæði viðvíkjandi framleiðslueginleikum og mótstøðuføri móti smittusjúkum, ið hava við sær fíggjarlig tap. Hetta fer at styrkja um kappingarførið hjá føroysku fiskaalingini. Biotøkniligir hættir verða longu í dag nýttir í sjúkugreiningini av smittaðum sjúkum í Føroyum, men økt gransking á hesum øki kann betra um sjúkueftiransing og sjúkueftirlit. Eitt nú í sambandi við genetiska grundarlagið fyri evninum hjá patogenum virus at smitta fisk. Við nýggjari vitan innan hetta økið, verða ment nýggj koppingarevni, sum eru grundað á biotøkniligar starvshættir. So leingi sum vit ala fisk í Føroyum og tí dragast við sjúku, er hetta áhugaverd gransking, eisini handilsliga.</p>
<p><em type="bold">Ílegugransking – mannaheilsa </em></p>
<p>Fleiri ferðir er ført fram, at vit hava fyrimunir fram um onnur lond, tá tað snýr seg um ílegugransking. Av tí at Føroyar hava verið so avbyrgdar, eru vit arvaliga sæð rættiliga einsháttað (homogen). Eisini er ættartræið hjá føroyingum skrásett í fleiri hundrað ár, tí kirkjubøkur og aðrar skrivligar keldur hava verið brúktar í sambandi við føðing og deyða. Harumframt hevur skrásetingin av sjúkuavgerðum (diagnosum) hjá føroyskum sjúklingum verið framkomin. Hetta hevur í gengranskingarhøpi stórar fyrimunir, tá roynt verður at staðfesta, hvar á arvastreinginum ávísar sjúkur hava sín uppruna. Fyri at goyma og viðgera viðkvæmar upplýsingar og fyri at verja hesar móti vandanum fyri misnýtslu krevjast serligar databasuloysnir og KT-skipanir, sum m.a. skulu veita trygd. Heilivágsfyritøkur hava serliga stóran áhuga í at granska í arvaligum sjúkum. Staðfestingin av hvar á arvastreinginum sjúkurnar hava sín uppruna, ger fyritøkurnar førar fyri at framleiða effektivan og patenteraðan heilivág. Tann fyritøkan, sum kemur fyrst á marknaðin við patenteraðum heilivági til at viðgera ella lekja álvarsligar sjúkur, vinnur milliarda upphæddir. Ílegugransking krevur stórar íløgur, tí framkomni hátøkniligi útbúnaðurin, sum er ein fortreyt fyri granskingarvirkseminum, er sera kostnaðarmikil. Ílegugransking er fíggjarliga tung og krevur dyggan fakligan granskingarførleika. Afturfyri gevur ílegugranskingin vitanartungum vinnum í samfelagnum møguleikar fyri skarvslopi frameftir. Tað er tí ikki sannlíkt, at tað almenna einsamalt kann fara undir hetta 4 Kelda: <span type="quote" xml:lang="dan">”Fakta og nøgletal om den fælles fiskeripolitik”</span>, udg. 2004. Nøgdir og prísir frá 2001.</p>
<p>Granskaraparkin aug05.doc 20virksemið, tí ílegugranskingin vendir sær til framkomnan og krevjandi marknað og krevur samstarv við útlendskar granskarar og allarhelst útlendskan kapital eisini.</p>
<p><em type="bold">Kunningartøkni - sum undirstøðukervi </em></p>
<p>Frá vinnuligum sjónarmiði eru stórir møguleikar í menning av nýggjum kunningar- og samskiftishættum og -tøknum. Eisini her kann landafrøðiliga støða Føroya gagnnýtast. Verkætlanir, sum hava til endamáls at bjóða føroyska samfelagið út sum royndar- og klekingardepil innan kunningartøkni, eru longu settar í verk. Omanfyri nevndu møguleikar innan biotøkni eru sprotnir fram í kjalavørrinum av KTmenningini. Og greitt er, at innan biotøkniliga gransking og nýskapan eigur KT avgerandi leiklut. Fyri at hava orku at goyma og viðgera viðkvæmar upplýsingar og fyri at verja hesar móti vandanum fyri at verða misnýttar, krevjast serligar databasuloysnir og KTskipanir, sum m.a. skulu veita trygd mótvegis misnýtslu av hesum upplýsingum. Tí framkomnar skipanir, kryptering og databasuloysnir skulu fáast til vega, serliga tá umræður trygd í sambandi við gransking í sjúkum innan humana økið. Tær loysnir og skipanir, sum her verða mentar, kunnu hava stórt handilsligt virði. <em type="bold">7. </em></p>
<p><em type="bold">Stovnsetan av føroysku granskaraparkini </em></p>
<p><em type="bold">Hvat skal granskaraparkin bjóða </em></p>
<p>Granskaraparkir taka sítt støði í hátøkniligum granskingarvirksemi, sum hevur og spjaðir vitan. Granskarar og privatar fyritøkur samstarva og búgva í sama umhvørvi. Ásannandi, at vitan og kapitalur fer av sær sjálvum har, sum umstøðurnar fyri vøkstri eru bestar, gevur granskaraparkin fyritøkunum góðar karmar, sum t.d. hølir, útgerð og fakligt umhvørvi til at arbeiða við handilsligum og tøkniligum granskingarverkætlanum. Høvuðsfasiliteturin í føroysku granskaraparkini er serliga stimbrandi umhvørvið, sum stuðlar dagliga virkseminum hjá smærri (men eisini størri) fyritøkum, stovnum ella einstaklingum. Umhvørvið verður skapt í hóskandi bygningi til starvstovur ella skrivstovur. Tá tað ræður um at fjøltátta vinnulívið, er stovningartíttleikin fyri nýggjum fyritøkum týdningarmikil. Skjótt og lætt skal vera at seta á stovn nýggjar fyritøkur ella seta í verk smáar verkætlanir, sum eru handilsliga áhugaverdar. Hjá smáum fyritøkum ella einstaklingum kann fjarstøðan frá góðum hugskoti til ítøkiliga vinnuliga verkætlan ofta tykjast somikið stór, at verkætlanirnar ongantíð koma víðari. Tí veruleikin er, at góð hugskot og framfýsni í sjálvum sær ikki eru nóg mikið. At fáa neyðugan útbúnað, fígging, tól, vitan og samband við røttu fólkini er strævið og kostnaðarmikið, og tí steðga nógvar verkætlanir her.</p>
<p>Granskaraparkin aug05.doc 21</p>
<p>Í føroysku granskaraparkini kunnu nýklaktar fyritøkur ella verkætlanir leiga seg inn og at kalla frá fyrsta degi hava skrivstovur við øllum neyðugum útbúnaði til at samskifta við umheimin, umframt tær kravdu kanningarstovur, ið innrættaðar eru til biotøkniliga gransking og menning. Kanningarstovurnar skulu hava luftreinsingarskipanir, ravmagn, vatn og gass, so klárt er at seta upp stinkskáp og aðra neyðuga kanningarstovuútgerð. Kanningar- og skrivstovur skulu verða smidliga innrættaðar, so tær kunnu lagast til tørvin hjá einstøku verkætlanini at víðka ella minka um hølini. Sostatt er karmurin liðugur og verkætlanirnar seta bara útgerðina til. Har er móttøka og telefonmóttøka, sum svarar í navninum á tí ávísu fyritøkuni. Har eru felagshøli, so sum kantina, fundarhøli og fyrilestrarrúm. Harumframt er løgfrøðilig og roknskaparlig ráðgeving íroknað leigumálið. Mett verður um, hvørt tey, sum koma inn, hóska inn í umhvørvið í parkini. Uppsagnartíðin er stutt, umleið 3-6 mánaðir, tí tað er greitt, at nakrar av hesum fyritøkum fáa trupulleikar og fara ikki at megna ikki at fáa peningin til vega til framhaldandi rakstur. Umframt húsan og fyrisitingarligar hentleikar er serliga fíggingarfasiliteturin áhugaverdur. Tí ein av stóru trupulleikunum hjá føroyskari gransking er neyðug fígging. Bæði vantandi váðafúsur kapitalur og íløguhugur ger, at trupult er at seta nýtt í verk. Granskaraparkin skal tí vera før fyri at ráðgeva um møguleikarnar at fáa váðafúsan kapital til vega í samstarvi við privatar íleggjarar, peningastovnar, grunnar og aðrar fyritøkur.</p>
<p><em type="bold">Organisatión </em></p>
<p>Stýringsbólkurin mælir til, at føroyska granskaraparkin verður skipað við lóg sum alment partafelag samsvarandi leistinum fyri <span type="quote">”Vágatunnilin”</span>. Peningur eigur at verða settur í partafelag, hvørs endamál skal vera at byggja og reka bygningin. Leiðslan í føroysku granskaraparkini skal vera nevnd við 5 limum. Tríggir skulu hava hollan fakligan førleika og royndir innan biotøkniliga gransking, og ein teirra skal koma frá altjóða góðkendari biotøkniligari granskarapark. Tveir av stýrislimunum skulu hava fakligan førleika og royndir innan vinnu. Nevndin setur stjóra, ið hevur ábyrgdina av virkseminum.</p>
<p><em type="bold">Leiðsla </em></p>
<p>Heilt serligar treytir eiga at vera settar til stjórastarvið. Viðkomandi skal vera ein sokallað <span type="quote">“eldsál”</span>, tí tað er umráðandi, at stjórin í føroysku granskaraparkini hevur framúr góðan fakligan og menniskjaligan førleika umframt evni at samskifta og íbirta. Stjórin skal verða settur sum skjótast eftir, at partafelag er stovnað og leiðsla er vald. Tí tað hevur týdning, at viðkomandi tekur lut í byggiætlanum fyri granskaraparkina og beinanvegin kann byrja at draga verkætlanir til granskaraparkina. Fyri at tryggja góðsku í gransking og menning í parkini, er tað týdningarmikið, at leiðslan raðfestir samstarvið við útlendskar biotøkniligar granskararparkir og útlendsk fróðskaparsetur høgt. Hetta er bæði galdandi fyri granskaraparkina sum stovn og fyri verkætlanirnar í granskaraparkini. Samstundis fær leiðslan gott samband í lag við føroyskar fyritøkur. Føroyska granskaraparkin fer soleiðis at umsita sambandið</p>
<p>Granskaraparkin aug05.doc 22millum føroyskar fyritøkur og nýggjar verkætlanir í granskaraparkini, umframt vitan frá útlendskum biotøkniligum vitanardeplum.</p>
<p><em type="bold">Starvsfólkatørvur </em></p>
<p>Umframt stjóran er tørvur á at seta minst eitt starvsfólk at veita ráðgeving innan virkisráðgeving, bókhald, fígging, patent og løgfrøði. Harumframt koma 2 skrivstovufólk at starvast í føroysku granskaraparkini, tá raksturin er komin í fasta legu. So hvørt sum granskaraparkin verður víðkað, kunnu setast fleiri fólk í starv.</p>
<p><em type="bold">Høli </em></p>
<p type="listitem">Stýringsbólkurin mælir til, at føroyska granskaraparkin verður innrættað í nýggjum  bygningi, ið fevnir um:</p>
<p type="listitem">Móttøku, skrivstovur, fundarhøli og hjálpihøli til leiðsluna, uml. 300 m2</p>
<p type="listitem">Kanningarstovur til verkætlanir, uml. 1.000 m2</p>
<p type="listitem">Skrivstovur til verkætlanir, uml. 500 m2</p>
<p type="listitem">Felagshentleikar, ið verkætlanirnar kunnu nýta: –</p>
<p>Auditorum og fundar- og frálæruhøli, uml. 500 m2, –</p>
<p>Matstova uml. 300 m2, –</p>
<p>Klædnahøli, baðihøli uml. 100 m2, og –</p>
<p>Teknikrúm og onnur felagshøli, uml. 300 m2.</p>
<p>Omanfyri nevndu víddir bert eru vegleiðandi metingar um víddartørvin til einstøku hølini. Út frá hesum verður samlaða støddin á granskaraparkini uml. 3.000 m².</p>
<p><em type="bold">Nevnd </em>5 limir </p>
<p><em type="bold">Stjóri </em><em type="italic">1 <span type="quote">“eldsál”</span> </em></p>
<p><em type="bold">Ráðgeving </em><em type="italic">1 løgfrøðingur </em></p>
<p><em type="bold">Fyrisiting </em><em type="italic">2 skrivstovufólk </em></p>
<p><em type="bold">Tænastuveiting </em></p>
<p><em type="italic">Móttøka, kantina o.s.fr. </em></p>
<p><em type="bold">Útleigan </em></p>
<p><em type="italic">Kanningarstovur og skrivstovur </em></p>
<p xml:lang="dan"><em type="italic">Netverksráðgeving </em></p>
<p><em type="italic">Fyritøkuráðgeving </em></p>
<p><em type="italic">Búskaparráðgeving </em></p>
<p><em type="italic">Løgfrøðilig ráðgeving </em></p>
<p xml:lang="dan"><em type="italic">Patentráðgeving </em></p>
<p>Granskaraparkin aug05.doc 23</p>
<p type="listitem">Kanningarstovur og skrivstovur skulu verða innrættaðar, so tær í stødd lættliga kunnu  verða tillagaðar tørvin hjá einstøku verkætlanini. Upprunastøddin á skrivstovunum  skal vera uml. 12 m², og kunnu tær so, um tørvur er á tí, verða víðkaðar til uml. 24 m².  Kanningarstovurnar vera uml. 24 m² til støddar og kunnu so verða víkaðar til 48 m²  ella 72 m². Fastar innleggingar, bæði luftreinsingarskipanir, ravmagn, vatn og gass,  skulu vera í øllum hølum, soleiðis at klárt er at seta upp stinkskáp og annan  kanningarstovuútbúnað, ið nýttur verður í biotøkniligari gransking. Á øllum skriv- og  kanningarstovum skal vera atgongd til telefon, telefaks og internet.    Granskaraparkin kann verða bygd í 3 byggistigum.   Fyrsta byggistig, uml, 1.200 m²:</p>
<p type="listitem">Skrivstovur til leiðslu.</p>
<p type="listitem">Skrivstovur til verkætlanir.</p>
<p type="listitem">Kanningarstovur til verkætlanir.</p>
<p type="listitem">Felags fundar- og frálæruhøli.</p>
<p type="listitem">Aðrir felagshentleikar.</p>
<p type="listitem">Annað byggistig, uml. 1000 m2:</p>
<p type="listitem">Skrivstovur til verkætlanir.</p>
<p type="listitem">Kanningarstovur til verkætlanir.</p>
<p type="listitem">Felags fundar- og frálæruhøli.</p>
<p type="listitem">Triðja byggistig, uml. 800 m2:</p>
<p type="listitem">Skrivstovur til verkætlanir.</p>
<p type="listitem">Kanningarstovur til verkætlanir.</p>
<p type="listitem">Felags fundar- og frálæruhøli.</p>
<p><em type="bold">Maskinpark </em></p>
<p>Hvørja framkomna biotøkniliga kanningarstovuútgerð, ið verkætlanirnar í granskaraparkini fara at nýta, veldst um verkætlanir og granskingarøki innan biotøknina. Stýringsbólkurin metir tað tískil ikki vera ráðiligt, at biotøknilig útgerð verður keypt inn til kanningarstovurnar frammanundan. Hetta merkir somuleiðis, at einstaka verkætlanin sjálv fær til vega og fíggjar neyðuga framkomna biotøkniliga kanningarstovuútgerð. Tá almenn játtan verður latin til at fíggja framkomna biotøkniliga kanningarstovuútgerð, kann treyt setast um, at útgerðin verður latin føroysku granskaraparkini, tá verkætlanin er liðug. Á hendan hátt kemur granskingarparkin so líðandi at ráða yvir tí, sum á donskum verður nevnt <span type="quote">“maskinpark”</span>, ið nýggjar verkætlanir í granskaraparkini kunnu gera sær dælt av. Í Danmark hevur Forskningscenter Risø umsitið slíka skipan fyri Naturvidenskabelige Forskningsråd undir eyðkenninum <span type="quote">“Frit”</span>.</p>
<p>Granskaraparkin aug05.doc 24 <em type="bold">8. </em></p>
<p><em type="bold">Fígging og rakstrarætlan </em></p>
<p>Tørvur verður á 7 mió. kr. til forkanning og prosjektering og síðani fígging til bygging. –</p>
<p>Fyrsta byggistig: 28 mió. kr. –</p>
<p>Annað byggistig: 24 mió. kr. –</p>
<p>Triðja byggistig: 18 mió kr.</p>
<p><em type="bold">Fígging til rakstur </em></p>
<p>Stýringsbólkurin mælir til, at rakstrarætlanin skal hava sum mál, at raksturin av føroysku granskaraparkini skal gerast sjálvfíggjaður. Avgerandi fyri at náa hesum máli er, at góðir fíggjarligir karmar verða skaptir fyri biotøkniligari gransking, umframt at almenni myndugleikin, almennir og privatir grunnar, peningastovnar og privatir íleggjarar samstarva um at gera hesar karmar. Rakstrarætlanin vísir bert grundraksturin, men til tess at víðka um virksemið, er privata fíggingin týdningarmikil. Av tí at royndir aðrastaðni hava víst, at tað tekur tíð at byggja virksemið upp, er rakstrarjáttan yvir fíggjarlógina neyðug. Stýringsbólkurin mælir til, at í fyrstu atløgu verður játtað granskaraparkini fígging til rakstur fyrstu fýra árini. Stýringsbólkurin hevur gjørt útkast til rakstrarætlan fyri granskaraparkina. Havast skal í huga, at talan er um leysliga meting út frá sammetingum við stovnar, ið líkjast í stødd og bygnaði. Metingin er grundað á hølisviðurskifti eftir fyrsta byggistig. Í samband við annað og triðja byggistig væntar stýringsbólkurin ikki stóra øking í rakstrarkostnaði. Hin vegin verður gróðrarbotnurin fyri inntøkuvøkstri betraður.</p>
<p><em type="bold">Árligur kostnaður </em></p>
<p type="listitem">Løn</p>
<p type="listitem">Nevndin, 5 ferðir 120 tús. kr. 600 tús. kr.</p>
<p type="listitem">Stjóri 800 tús. kr.</p>
<p type="listitem">Ráðgeving 600 tús. kr.</p>
<p type="listitem">Fyrisiting 600 tús. kr.</p>
<p type="listitem">Til at taka 300 tús. kr.</p>
<p type="listitem">Tilsamans 2,9 mió. kr.</p>
<p type="listitem">Rakstur</p>
<p type="listitem">Keyp av tilfari til dagligan rakstur 1,5 mió. kr.</p>
<p type="listitem">Fyrsta árið</p>
<p type="listitem">Uppstartur 1,0 mió. kr.</p>
<p type="listitem">Granskingarprofessoratir *)</p>
<p type="listitem">Løn: 3 x 1,5-2,0 mió kr. / ár 4,5 – 6,0 mió.kr./ár</p>
<p type="listitem">Aðrar útreiðslur: 3 x 5,0 mió kr. / ár 15 mió.kr./ár</p>
<p>Granskaraparkin aug05.doc 25*) sí brot 10. Granskingarprofessarar Rakstrarkostnaður tilsamans verður mettur til góðar 4. mió. kr. árliga, men fyrsta árið nakað meir. Harumframt fer granskingarverkætlanin at kosta góðar 20 mió.kr. árliga.</p>
<p type="listitem">Inntøkur  Føroyska granskaraparkin fer at draga til sín eksterna fígging, herundir verkætlanir,  og skal sum frá líður gerast sjálvfíggjandi við støði í leiguinntøkum fyri skrivstovur,  kanningarstovur og nýtslu av felagshølum. Eisini verður tikið gjald fyri  telefonmóttøku og aðrar tænastuveitingar, ið granskaraparkin letur.    Treytir verða settar um, at útleigu- og tænastuútboðið skal hava handilsligt støði og  verða tillagað tørvinum hjá tí einstøku verkætlanini.    Leiguinntøkur</p>
<p type="listitem">Starvsstovur, fyrsta byggistig, 600m2 1,2 mió. kr.</p>
<p type="listitem">Skrivstovur, fyrsta byggistig, 300m2 0,3 mió. kr.</p>
<p type="listitem">Aðrar inntøkur 0,1 mió. kr</p>
<p type="listitem">Tilsamans 1,6 mió. kr.</p>
<p>Ilt er at meta um í teiginum ‘aðrar inntøkur’. Í granskaraparkum aðrastaðni er tað so, at privatir stuðlar, ymiskir grunnar, o.l. fíggja partar av rakstrinum. Hesir fíggingarmøguleikar verða ikki umrøddir her. Tað verður sjálvsagt uppgávan hjá nevndini at troyta hesar. Inntøkugrundarlagið verður sostatt mett at vera uml. 1,5 mió kr. árliga. Sum árini líða verða inntøkurnar hjá granskaraparkini støðugt vaksandi. Tó verður virksemið fyrsta árið væntandi lítið og onki.</p>
<p><em type="bold">Fíggjartørvur </em>Fyrstu árini skal roknast við rakstrarhalli. Stýringsbólkurin metir, at árliga hallið fer at liggja um 3 mió. kr. Fyrsta árið skal 1 mió. kr. nýtast til uppstart, og sostatt verða neyðugar 4 mió. kr. til fígging fyrsta árið. Stýringsbólkurin mælir sostatt til hesa rakstrarjáttan: – </p>
<p>Játtan fyrsta árið: 4 – 5 mió. kr. –</p>
<p>Árlig játtan næstu árini: 3 - 4 mió. kr.</p>
<p>Harumframt skulu granskingarverkætlanir fíggjast. Játtanin til hesar fer at verða um 20 mió. kr. Árliga, men kann verða lægri, um fremmand fígging fæst til vega. Meting um rakstur og fíggjartørv verður síðani gjørd eftir fýra árum, hvørt almenn játtan framvegis er neyðug ella um granskaraparkin er vorðin sjálvberandi. Til tess at fáa raksturin at bera seg skjótast gjørligt, skal føroyska granskaraparkin eisini at fáa heimild í lógini at reka annað virksemi, sum hóskar saman við virkseminum annars.</p>
<p>Granskaraparkin aug05.doc 26 <em type="bold">9. </em></p>
<p><em type="bold">Fysisk staðseting </em></p>
<p>Hóast tað ikki er álagt stýringsbólkinum at koma við uppskoti til staðseting av føroysku granskaraparkini, so hevur bólkurin loyvt sær at koma við tilmæli hesum viðvíkjandi. Hetta er gjørt við støði í royndum frá øðrum londum, har staðsetingin hevur víst seg at hava avgerandi týdning fyri virksemi og vakstrarútlit hjá parkini. Stýringsbólkurin metir tað vera umráðandi, at føroyska granskaraparkin verður staðsett sentralt í mun til verandi granskingarstovnar og vitanartung umhvørvi. Hetta til tess at kunna bjóða fyritøkum og verkætlanum stimbrandi granskingarumhvørvi, har intern og ekstern netverk verða skapt, og har vitan verður spjadd og gerst tøk. At føroyska granskaraparkin verður staðsett í tilknýti til Fróðskaparsetrið og almennar stovnar við akademiskum førleikum, hevur sera stóran týdning, ikki minst tá tað snýr seg um draga at sær føroyskar og útlendskar granskarar, know-how-fyritøkur og kapital. Stýringsbólkurin metir tí, at rætta staðsetingin er í føroyska vitanarumhvørvinum á Debesartrøð. <em type="bold">10. Granskingarprofessarar </em></p>
<p type="listitem">Hóast tað ikki er partur av arbeiðssetningi stýringsbólksins, skjýtur stýringsbólkurin  upp, at tvey ella trý professoratir innan biotøkni verða gjørd. Hesi skulu hava tilknýti  til Fróðskaparsetur Føroya, men skulu fysiskt liggja í granskaraparkini. Talan eru  professorat, sum skulu fáast við gransking og ikki vanliga undirvísing. Professoratini  eru ætlað altjóða góðkendum granskarum við minst 10 ára post doc  granskararoyndum innan biotøkni. Høvuðuppgávan hjá professoratinum skal vera at  seta gongd á biotøkniligu granskingina. Á hendan hátt verður í granskaraparkini skapt  altjóða granskaraumhvørvi, ið dregur at sær váðafúsan kapital og útlendskar  biotøkniligar fyritøkur. Harumframt skulu professoratini vera við til at útvega og  útbúgva <span type="quote">“fyrsta”</span> ættarlið av føroyskum granskarum á Ph.D og post doc støði.    Hesi trý granskingarprofessorat kunnu verða sett innan hesi serøki:</p>
<p type="listitem">Humana genomics, við atliti at serligum møguleikum at leita eftir ílegum fyri sjúkur í Føroyum.</p>
<p type="listitem">Ídnaðarlig biotøkni við serligum atliti at, hvussu biotøkniligir hættir at nýta úrdráttir úr fiski  til matvørur og heilivág kunnu verða nýttir.</p>
<p type="listitem">Djóra genomics við serligum atliti at, hvussu biotøkniligir hættir innan fiskaaling kunnu verða nýttir.</p>
<p>Til tess at draga at sær altjóða viðurkendar granskarar innan biotøkni til hesi trý granskingarprofessoratini er neyðugt, at góðar árslønir verða bodnar. Stýringsbólkurin metir, at árslønir áljóðandi 1,5 til 2,0 mió kr. eru neyðugar, og harumframt skal hvørt</p>
<p>Granskaraparkin aug05.doc 27av hesum professoratum fáa granskingarupphædd á uml. 5 mió kr. Væntast kann, at hesi trý professoratini við støði í omanfyri nevndu setanartreytum fara at draga at sær útlendskan váðafúsan kapital til kanningarverkætlanirnar. Granskingarprofessoratinini skulu verða tíðaravmarkað til 5 ár. Eftir hetta kann væntast, at føroysku granskararnir, ið hava samstarvað við professararnar sjálvir megna at halda áfram á granskingarleið. Ikki er ósannlíkt, at <span type="quote" xml:lang="dan">“spin off”</span> frá tílíkum biotøkniligum granskaraumhvørvi verður til gagns fyri stórar og smærri fyritøkur ella leggur lunnar undir nýggjar fyritøkur. <em type="bold">11. Váðafúsur kapitalur </em></p>
<p>Granskaraparkin verður eftir ætlan sett á stovn við almennari fígging. Ta fyrstu tíðina fer tað almenna eisini at fíggja rakstrarundirskotið, ið stavar frá umsitingini av granskaraparkini og rakstur av bygningum, umframt tey átøk, ið leiðslan setur í verk fyri at marknaðarføra granskaraparkina og at draga verkætlanir og váðafúsan kapital til granskaraparkina. Tá virksemi í granskaraparkini um nøkur ár er komið í rættlag, er ætlanin, at umsiting, rakstur og marknaðarføring av granskaraparkini verður fíggjað við teimum leiguinntøkum, ið parkin fær fyri at leiga skrivstovur og kanningarstovur út til verkætlanirnar, ið halda til í granskaraparkini. Fyri at kunna draga til og stovnseta verkætlanir í granskaraparkini, er tað týdningarmikið, at neyðuga fíggingin er í Føroyum. Hendan skal verða til ráðar at taka hjá virkjum, granskarum og granskingarstovnum, ið hava hugskot at granska í og vørumenning innan biotøkni og bioinformatik. Snýr tað seg um granskingarverkætlanir, hvørs innihald er grundgransking, so má fíggingin av verkætlanum fáast til vega frá almennum og/ella privatum granskingargrunnum. Granskingar- og menningarverkætlanir við møguligum handilsligum innihaldi hava tørv á fígging við váðafúsum kapitali frá føroyskum ella útlendskum peningastovnum og íleggjararum. Væntað verður av leiðsluni á granskaraparkini, at hon hevur ein virknan leiklut í hesum sambandi, bæði í sambandi við at finna íleggjarar til granskaraparkina sjálva og sum flytari av fíggingini til tær einkultu verkætlanirnar. Um granskaraparkin skal menna seg, og granskingarverkætlanir setast á stovn í granskaraparkini, skal tað almenna syrgja fyri, at góðir karmar verða fyri at draga granskingarjáttanir og váðafúsan kapital til sín í Føroyum. T.d. eiga møguleikar at vera fyri, at føroyskir granskarar og føroyskir granskingarstovnar fáa atgongd til <span type="quote">“rammuprogramir”</span> fyri gransking í ES, antin beinleiðis ella um samstarv við granskingarstovnar í ES londunum. Skundast má undir vinnuvirkini, fyri at fáa tey at seta pening í vørumenning, t.d. við at betra um avskrivingartreytirnar fyri íløgur í granskingar- og menningarverkætlanum. Tørvur verður á eini frágreiðing um, hvussu man í framtíðini kann tryggja neyðuga fígging av gransking og menning í Føroyum bæði frá tí almenna og frá privatum</p>
<p>Granskaraparkin aug05.doc 28íleggjararum. Leiðslan í granskaraparkini kann hava ein aktivan og samskipandi leiklut í tøttum samstarvi við almennu myndugleikarnar og privat fíggingarvirki. Uttan atgongd til granskingarjáttanir ella váðafúsan kapital verður eingin gransking á hægri støði í granskaraparkini. <em type="bold">12. Íløgur í verandi gransking </em></p>
<p>Tey verandi føroysku granskingarumhvørvini innan natúruvísindi, herundir serliga fakøki við tilknýti til biotøkni og bioinformatik, fara at hava eina sentralan leiklut í sambandi við rekrutteringina av møguligum granskararum og granskingarverkætlanum til granskaraparkina. Fortreytin fyri synergi millum teir verandi natúruvísindaligu granskingarstovnarnar og granskaraparkina verður, at framd verður gransking og frálæra á høgum støði innan biotøkni, bioinformatik og onnur fakøki við tilknýti at teimum verandi granskingarstovnunum. Gransking innan biotøkni og bioinformatik í granskaraparkini fer fyrst og fremst fram í styttri ella longri varandi verkætlanum, ið, tá ið tær eru endaðar, antin verða niðurlagdar ella førdar víðari í verandi ella nýstovnaðum virkjum. Einstakar verkætlanir kunnu møguliga verða í longri tíðarskeið í granskaraparkini sum rættulig handilslig granskingar- og menningarvirki. Tey biotøkniligu granskaraumhvørvini í teimum verandi granskarastovnunum fara at spæla ein munandi leiklut við at tryggja framhald í tí biotøkniligu granskingini í Føroyum. Teir verandi granskingarstovnarnir eiga at fáa eina nøktandi granskingarjáttan, soleiðis at langtíðarraðfestingar av gransking og frálæru innan biotøkni og bioinformatik kunnu verða gjørdar. Hetta til tess, at kunnu medvirka í samstarvinum við granskaraparkina og fyritøkurnar, við atlitið til m.a. at framleiða og gagnnýta nýggja vitan. Granskaraparkin eigur at verða sæð sum eitt neyðugt ískoyti til verandi granskingarumhvørvi, har ið hugskot kunnu verða roynd og umsett til praktiska vitan til gagns fyri virkir og fyri tað føroyska samfelagið sum heild <em type="bold">13. Tilráðingar í sambandi við arbeiðsgongdina víðari </em></p>
<p><em type="bold">Arbeiðsgongdin víðari </em></p>
<p type="listitem">Stýringsbólkurin mælir til:</p>
<p type="listitem">At økið <span type="quote" xml:lang="dan">“Debesartrøð”</span> (íroknað Landssjúkrahúsið og Venjingarskúlan) verður lagt út sum <span type="quote" xml:lang="dan">“Universitetspark”</span>. Hetta krevur ávísa samskipan,  serliga millum landsstýrismannin í mentamálum, landsstýrismannin í  vinnumálum, landsstýrismannin í heilsumálum og Tórshavnar kommunu,</p>
<p type="listitem">Granskaraparkin aug05.doc 29tí samtyktin fyri økið skal broytast og ávís tiltøk á økinum skulu flytast, til  tess at økið uppá sikt kann gerast ein <span type="quote" xml:lang="dan">“Universitetspark”</span> við tilhoyrandi  <span type="quote">“Granskaralund”</span>.</p>
<p type="listitem">At lógaruppskot um at seta á stovn partafelag verður orðað í næstum og lagt fyri Løgtingið í komandi tingsetu.</p>
<p type="listitem">At  hetta partafelag verður sett á stovn skjótast til ber, so at arbeiðið við projektering og bygging kann verða boðið út.</p>
<p type="listitem">At nevndin fyri partafelagið setir stjóra skjótast til ber, so at virksemið fer í gongd so skjótt, bygningurin er klárur at taka í nýtslu – hetta í seinasta  lagi medio 2007.</p>
<p type="listitem">At trý granskingarprofessorat innan biotøkni verða sett við</p>
<p type="listitem">Fróðskaparasetur Føroya. Hesi skulu tó starvast í føroysku  granskaraparkini.</p>
<p type="listitem">At karmarnir fyri ílegugransking eru komnir uppá pláss frammanundan projektering av føroysku granskaraparkini.</p>
<p type="listitem">At tann føroyska lóggávan um patentering og biotøkni verður dagførd, so samsvar er við altjóða reglur og tilráðingar á økinum.</p>
<p><em type="bold">Fortreytir annars </em></p>
<p type="listitem">Til tess at skapa tryggar, góðar og (ikki minst) støðugar karmar fyri umrødda  granskingarvirksemi, verður mælt til, at landsstýrið í næstum tekur stig til at orða  granskingar- og innovatiónspolitikk. Eisini er tað umráðandi, at landsstýrið skapar  fortreytir fyri einum vælvirkandi venture-kapitalmarknaði, tí nýskapan krevur stóran  váða og tolnan kapital.     Samanumtikið metir stýringsbólkurin at hesar fortreytir mega verða uppfyltar, skal  føroysku granskaraparkini vera lív lagað.</p>
<p type="listitem">At rættur stjóri verður settur</p>
<p type="listitem">At staðsetingin er sentral í mun til universitet, sjúkrahús v.m.</p>
<p type="listitem">At føroyska granskaraparkin verður rikin á vinnuligum grundarlagi</p>
<p type="listitem">At føroyska granskaraparkin er politiskt óheft</p>
<p type="listitem">At neyðugir lógarkarmar eru upp á pláss</p>
<p type="listitem">At professorat í biotøkni eru í granskaraparkini</p>
<p type="listitem">At fíggingarskipan til gransking verður tøk, (serliga set- og venture kapitalur)</p>
<p>Granskingaríløgur eru av slíkum slagi, at íleggjarin ikki við vissu veit, hvat fer at spyrjast burturúr íløguni. Møguliga verður avkastið ovurstórt, møguliga lítið ella onki. Somuleiðis veit íleggjari lítið um, hvussu langt tíðarskeiðið verður, áðrenn úrslit spyrjast burtur úr granskingaríløgum. Tí verða hugtøk sum sannlíkindi og váðametingar nýtt. Eru sannlíkindini góð fyri, at granskingin fer at geva handilslig</p>
<p>Granskaraparkin aug05.doc 30úrslit, er íløgan áhugaverd. Hvussu áhugaverd hon er, avger virðið av hesum úrsliti, avkastið. Eru møguleikarnir fyri stórum avkasti góðir, er íleggjari ofta sinnaður at góðtaka verri sannlíkindi fyri at nakað verður funnið – tí tá tað hendir, er avkastið somikið stórt, at tað rindar fyri allar tær íløgur, har onki spurdist burturúr. Gott dømi um hetta er oljuleitingin, sum er aktuel í føroyskum høpi. Neyðugt er at hava hetta í huga, tá spurningurin um føroyska granskarapark verður umrøddur. Arbeitt verður útfrá sannlíkindum, váðametingum og vánum um avkasti. Gransking er íløga, har ávís óvissa altíð ræður. Stýringsbólkurin hevur mett møguleikarnir fyri vinnuligari gransking í Føroyum vera góðar. Men hetta merkir tó ikki, at so skjótt skjøtul verður settur á gransking innan nevndu øki, so byrja inntøkurnar at streyma inn. Serliga tá hugsað verður um tvørfakligu granskingina, tekur tað tíð at skapa slíkt granskingarumhvørvi. <em type="bold">‘Brains Before Bricks’ </em></p>
<p>Stýringsbólkurin er av teirri fatan, at eitt granskingarumhvørvi millum annað er treytað av “ <em type="italic">brains, bricks and money </em>”. Stýringsbólkurin metir at vantandi kanningarumstøður og váðafúsur kapitalur eru høvuðsavmarkingarnar í Føroyum í hesum sambandi. Væl skikkað fólk leita hagar, har umstøður fyri fyri vøkstri, og har grundarlag er fyri at góð hugskot kunnu verða førd út í lívið. Tað er av alstórum týdningi at undirstrika, at eitt vælvirkandi granskingarumhvørvi fyrst og fremst krevur granskarar við granskingarførleika. Tí metir arbeiðsbólkurin tað ikki vera nóg mikið at byggja bygning, sum skal húsa granskaraparkini. Alneyðugt er, at funnin verða fólk við røttum førleikum at seta gongd á virksemið. Tískil skjýtur stýringsbólkurin upp umrøddu granskingarprofessoratini. Verður hugt at samfelagsbúskaparliga gagninum frá granskaraparkini, er tolsemi týdningarmikið hugtak. Royndir við granskaraparkum í útlandinum hava víst, at roknast kann við einum tíðarskeiði á 5 - 10 ár, áðrenn handilslig úrslit vísa seg. Væntandi verður lítið virksemi fyrstu árini, so allir fasilitetirnir verða ikki gagnnýttir til fulnar í byrjunarfasuni. Men so spakuliga kemur gongd á, og atdráttarmegin hjá føroysku granskaraparkini verður støðugt vaksandi. Granskingarumhvørvi verður skapt, har granskarar og vitanartungt vinnulív ynskja at halda til. Havandi tvørrandi granskingartraditiónina í huga metir stýringsbólkurin, at 10-15 ár kunnu væntast at ganga, áðrenn verulig úrslit spyrjast burturúr og úrslit frá granskaraparkini síggjast aftur í BTÚ. Eitt nú innan ílegugransking er hetta tíðarskeið ofta drúgt. Talan er sostatt um langtíðaríløgu. Enn einaferð verður mint á, at úrslit koma ikki frá degi til dags. Fyri at tríva í urtagarðsmyndburð: At ala fram ein góðan og vakran urtagarð er ikki løtuverk. Tú skalt velja røttu planturnar, tú skalt velta moldina, tú skalt taða, tú skalt finna lívd - serliga í byrjanini, tá vøksturin er smáur og viðkvæmur. Men sum frálíður tekur garðurin seg fram, og við tíðini verður hann bæði til inspiratión, men eisini til gagn, tá væl fruktar. At seta gransking við er sum at fáa sær urtagarð. Men hav í huga, at hóast tað tekur nógv ár at fáa góðan garð, tekur tað bara eina løtu at forkoma øllum. </p>
<p type="listitem">Granskaraparkin aug05.doc 3114.  Keldur</p>
<p type="listitem" xml:lang="dan">Genetic Inventions, Intellectual Property Rights and Licensing Practices –</p>
<p type="listitem" xml:lang="dan">Evidence and Policies. OECD 2002.</p>
<p type="listitem" xml:lang="dan">Genomics and World Health. WHO 2002.</p>
<p type="listitem" xml:lang="dan">Statement on Patenting of DNA Sequences in Particular Responce to the</p>
<p type="listitem" xml:lang="dan">European Biotechnology Directive. HUGO Intellectual Property Committee,  April 2000.</p>
<p type="listitem" xml:lang="dan">Statement on the Scope of Gene Patents Research Exemptions and Licensing of Patented Gene Sequences for Diagnostics. HUGO Intellectual Property  Committee, December 2003.</p>
<p type="listitem" xml:lang="dan">Sunde, sikre og velsmagende fødevarer gennem bioteknologi – En bioteknologisk forskningsstrategi for fødervareområdet. Det Rådgivende  Udvalg for Fødevareforskning, November 2004.</p>
<p type="listitem" xml:lang="dan">Forslag til strategi for kommersialisering av marin bioteknologi.</p>
<p type="listitem" xml:lang="dan">Fiskeridepartementet 2003.</p>
<p type="listitem" xml:lang="dan"><span type="quote" xml:lang="dan">“Forskningspolitik og tværdisciplinaritet”</span> - Rapport fra Analyseinstitut for</p>
<p type="listitem" xml:lang="dan">Forskning 2003/7.</p>
<p type="listitem" xml:lang="dan"><span type="quote" xml:lang="dan">“Biotech Research and Innovation Center (BRIC)”</span> – Rapport afgivet af</p>
<p type="listitem" xml:lang="dan">Styregruppe for etablering af den offentlige forskningsenhed i Bioteknologi- &amp;  Innovationscentret, Forskningsministeriet, september 1999.</p>
<p type="listitem"><span type="quote" xml:lang="dan">“The design and delivery of inter- and pluridisciplinary research”</span> – The</p>
<p type="listitem" xml:lang="dan">Danish Institute for Studies in Research and Research Policy 2002/7.</p>
<p type="listitem" xml:lang="dan"><span type="quote" xml:lang="dan">“Udviklingsparker – God praksis”</span> – Erhvervs- og Boligstyrelsen, november 2003.</p>
<p type="listitem" xml:lang="dan"><span type="quote" xml:lang="dan">“Forskningsministeriet, Evaluering af forskerparker”</span>, april 2000.</p>
<p type="listitem" xml:lang="dan"><span type="quote" xml:lang="dan">“Erhvervskuvøser er iværksætternes sovepude”</span>, Mandag morgen nr. 11, 21. marts 2005.</p>
<p type="listitem"><span type="quote" xml:lang="dan">”Hvad skal Danmark leve af? – et essay om fremtidens erhvervsstrategi”</span>,</p>
<p type="listitem" xml:lang="dan">Prisopgave af Adrian Nygaard Lema, 2005.</p>
<p type="listitem"><span type="quote" xml:lang="dan">“Kontrakt for koncession på udbnyttelse af grund i Universitetsparken til etablering af biotekforskerpark”</span>.</p>
<p type="listitem" xml:lang="dan"><span type="quote" xml:lang="dan">“The New Production of Knowledge”</span>, Michael Gibbons, 1994.</p>
<p type="listitem"><span type="quote" xml:lang="dan">“A Dynamic Theory of Organizational Knowledge Creation”</span>, Ikujiro Nonaka, 1994.</p>
<p type="listitem"><span type="quote" xml:lang="dan">“Is the Firm a Creative Destroyer?”</span>, Max Boisot, 1992.</p>
<p type="listitem">Granskaraparkin aug05.doc 32</p>
<p type="listitem" xml:lang="dan"><span type="quote" xml:lang="dan">“Et benchmark studie af innovation og innovationspolitik – hvad kan Danmark lære?”</span>, FORA, september 2003.</p>
<p type="listitem"><span type="quote" xml:lang="dan">“Fra idé til verdi – Regjeringens plan for en helhetlig innovasjonspolitikk”</span>,</p>
<p type="listitem" xml:lang="dan">Nærings- og Handelsdepartementet, Oslo, 2003.</p>
<p type="listitem" xml:lang="dan">“A report to the European Trend Chart on Innovation, Preliminary versionof</p>
<p type="listitem" xml:lang="dan">June 2004”, NIFU STEP Centre of Innovation Research, Norway.</p>
<p type="listitem">Tilfar, frágreiðingar og definitiónir frá OECD, Bitland og Granskingarráðnum.</p>
<p type="listitem">Vinnupolitikkur 2005</p>
<p type="listitem">Strategi 2015.</p>
<p type="listitem">Samgonguskjalið</p>
</body></document>
