<document xml:lang="fao" id="no_id"><header><title/><genre code="admin"/><author><unknown/></author><wordcount>1083</wordcount><conversion_status type="standard"/><availability><license type="standard"/></availability><multilingual/><origFileName>løgbiti-9-lóggávumannagongdin-í-landsstýrinum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Lóggávumannagongdin í landsstýrinum</p>
<p xml:lang="est">L Ø G M A N S S K R I V S T O VA N</p>
<p xml:lang="nno"><em type="bold">Lógartænastan januar 2019</em> </p>
<p xml:lang="spa">Løgbitar</p>
<p>Ætlanin við løgbitunum er stutt at lýsa nøkur yvirskipað løgfrøðilig ella faklig evni, sum tað er gott at hava sum undirstøði, tá ein lóg ella aðrar rættarreglur skulu gerast.</p>
<p xml:lang="isl">Løgbitarnir eru eitt leiðbeinandi ískoyti til rundskrivið um lógarsmíð.</p>
<p>Løgbitarnir eru gjørdir í samráð við tey stjórnarráð ella myndugleikar, sum hava serligan kunnleika innan økið, sum løgbitin viðvíkur.</p>
<p xml:lang="isl">Nella FestirsteinDeildarstjóri á lógartænastuni</p>
<p xml:lang="nob"><em type="bold">Løgbiti nr. 9</em> </p>
<p><em type="bold">Lóggávumannagongdin í landsstýrinum</em> </p>
<p>Henda mannagongd er galdandi fyri løgtingslógir, ríkislógartilmæli og uppskot til samtyktar frá landsstýrinum. Mannagongdin er í størstan mun eisini galdandi fyri kunngerðir, sí</p>
<p>nr. 17 hesum viðvíkjandi.</p>
<p xml:lang="nob"><em type="bold">1. Hugskot</em> </p>
<p>Alt byrjar við einum hugskoti hjá landsstýrismanninum ella stjórnarráðnum. Fyrst má metast um, hvørt hugskotið kann verða framt í verki, uttan at nýggj løgtingslóg verður gjørd, galdandi løgtingslóg verður broytt, ella at løgtingslóg verður sett úr gildi. Kann</p>
<p>hugskotið t.d. verða framt í verki við upplýsing, áheitan ella øðrum tiltøkum, eigur tað at verða gjørt. Nýggjar løgtingslógir eiga bara at verða gjørdar ella galdandi løgtingslógir</p>
<p>broyttar ella settar úr gildi, um hetta er neyðugt.</p>
<p xml:lang="hbs"><em type="bold">2. Upprit</em> </p>
<p>Verður mett, at hugskotið krevur, at løgtingslóg verður gjørd, broytt ella sett úr gildi, má landsstýrismaðurin fyrst fáa politiska undirtøku fyri hesum í samgonguni.</p>
<p>Skrivað verður eitt upprit, sum lýsir málið, og sum verður lagt fyri á <em type="italic">politiskum</em> </p>
<p>landsstýrisfundi. Uppritið verður skrivað í serligan leist, sum stjórnartænastan á Løgmansskrivstovuni hevur tilevnað til endamálið. Leisturin er tøkur á heimasíðuni</p>
<p>hjá Løgmansskrivstovuni og eitur <span type="quote" xml:lang="isl">“Leistur til upprit til landsstýrisfund”</span>.</p>
<p>Sí eisini skrivið <span type="quote">“Um at samskipa politisk mál”</span> frá stjórnartænastan á Løgmansskrivstovuni.</p>
<p xml:lang="nno"><em type="bold">3. Upprit til politiskan landsstýrisfund</em> </p>
<p>Politiskir landsstýrisfundir eru hvønn mánamorgun kl. 9:00. Uppritið skal vera Løgmansskrivstovuni í hendi seinast mikumorgunin fyri kl. 8:00.</p>
<p>Uppritið skal sendast til: fundur@tinganes.fo</p>
<p><em type="bold">4. Uppskot verður tilevnað</em> </p>
<p>Hevur landsstýrismaðurin fingið undirtøku á landsstýrisfundinum fyri at arbeiða víðari við uppskotinum, fer stjórnarráðið undir at tilevna sjálvt uppskotið.</p>
<p>Uppskotið kann vera gjørt av stjórnarráðinum einsamalt, stjórnarráðið kann leita sær hjálp hjá einum av stovnunum, hann hevur undir sær, ella stjórnarráðið kann seta ein arbeiðsbólk, nevnd ella tílíkt at tilevna uppskotið.</p>
<p>Sama hvønn arbeiðshátt stjórnarráðið velur at nýta, so er tað altíð stjórnarráðið einsamalt, sum hevur endaligu ábyrgdina av uppskotinum.</p>
<p xml:lang="isl"><em type="bold">5. Undaneftirkanning</em> </p>
<p>Størri løgtingslógaruppskot, eitt nú nýggjar høvuðslógir, umfatandi broytingarlógir og lógarpakkar, eiga at latast lógartænastuni á Løgmansskrivstovuni til undaneftirkanningar.</p>
<p>Sí rundskriv um eftirkanning viðvíkjandi undaneftirkanningum.</p>
<p>Tað er stjórnarráðið sjálvt, sum metir um, hvørt uppskotið eigur at sendast til undan-eftirkanningar.</p>
<p><em type="bold">6. Uppskot verður sent til ummælis hjá útvaldum pørtum</em> </p>
<p>Snýr uppskotið seg um at einskilja fyritøkur landsins, skulu <span type="quote">“Leiðreglur um at einskilja fyritøkur landsins”</span> fylgjast. Leiðreglurnar eru tøkar á heimasíðuni hjá Løgmansskrivstovuni.Snýr uppskotið seg um at áseta reglur, sum viðvíkja landsins roknskaparverki, skal</p>
<p>uppskotið leggjast fyri Fíggjarmálaráðið til góðkenningar. Sí kunngerð um roknskaparverk landsins o.t.</p>
<p>Snýr uppskotið seg um eitt verklag, skal uppskotið altíð sendast Fíggjarmálaráðnum til ummælis.</p>
<p><em type="bold">7. Uppskot verður sent til ummælis alment</em> </p>
<p>Tá stjórnarráðið metir, at uppskotið er liðugt, verður tað sent almenninginum til ummælis.Uppskotið verður sent beinleiðis øllum teimum, sum mugu metast at hava ein serligan</p>
<p>áhuga í uppskotinum, og uppskotið verður harumframt lagt út á almenna ummælisportalin hjá Føroya landsstýri. Uppskotið skal sendast til: hoyring@tinganes.fo</p>
<p>Ummælisfreistin eigur at vera minst 4 vikur.</p>
<p><em type="bold">8. Viðgerð av ummælum</em> </p>
<p>Stjórnarráðið viðger tey ummæli, sum koma til uppskotið, og tillagar uppskotið samsvarandi tí, sum stjórnarráðið metir tæna uppskotinum best.</p>
<p>Verður uppskotið broytt grundleggjandi, eigur stjórnarráðið at umhugsa at senda broytta uppskotið til ummælis av nýggjum sambært nr. 9 niðanfyri.</p>
<p xml:lang="isl"><em type="bold">9. Uppskot verður sent til endurummælis</em> </p>
<p>Um innkomnu ummælini hava við sær, at uppskotið verður broytt grundleggjandi, ella at stórir partar av uppskotinum verða broyttir, eigur uppskotið at vera sent út aftur til</p>
<p>um mælis alment sambært mannagongdini í nr. 9. Tað er stjórnarráðið, sum metir um, hvørt hetta er neyðugt.</p>
<p>Ummælisfreistin eigur at vera minst 4 vikur.</p>
<p xml:lang="isl"><em type="bold">10. Uppskot verður sent til eftirkanningar</em> </p>
<p>Tá uppskotið er endaligt, og tær broytingarnar eru gjørdar, sum stjórnarráðið metir skulu gerast í uppskotinum, verður uppskotið sent til eftirkanningar hjá lógartænastuni á Løgmansskrivstovuni.</p>
<p>Við uppskotinum skulu eisini leggjast tey innkomnu ummælissvarini umframt annað tilfar, sum er viðkomandi fyri uppskotið. Uppskot og tilfar skulu sendast til: eftirkanning@tinganes.fo.</p>
<p>Lógartænastan skal hava í minsta lagi 5 yrkadagar til eftirkanningina. Í serligum førum, tá ið arbeiðsbyrðan hjá lógartænastuni kann væntast at vera stór, t.d. undan seinasta framløgudegi, kann roknast við, at eftirkanningin varir longur enn 5 yrkadagar.</p>
<p xml:lang="isl"><em type="bold">11. Uppskot verður sent til politiskan landsstýrisfund</em> </p>
<p>Tá ið stjórnarráðið hevur viðgjørt viðmerkingarnar frá lógartænastuni á Løgmansskrivstovuni og hevur gjørt tær broytingarnar, sum stjórnarráðið metir vera neyðugar, verður endaliga uppskotið sent til politiskan landsstýrisfund.</p>
<p>Uppritið, nevnt í nr. 2, og mannagongdin í nr. 3 verða at nýta.</p>
<p><em type="bold">12. Uppskot verður sent til ummælis hjá samgonguflokkunum</em> </p>
<p>Um landsstýrið tekur undir við uppskotinum, sum tað nú er, verður uppskotið sent til ummælis hjá samgonguflokkunum.</p>
<p>Ummælisfreistin eigur vanliga at vera 4 vikur og í minsta lagi 2 vikur.</p>
<p><em type="bold">13. Ummælini frá samgonguflokkunum verða viðgjørd</em> </p>
<p>Tá ið ummælini eru komin frá samgonguflokkunum, verða tey viðgjørd av stjórnarráðnum.</p>
<p xml:lang="isl"><em type="bold">14. Uppskot verður sent á formligan landsstýrisfund</em> </p>
<p>Sambært § 33, stk. 2 í løgtingslóg um stýrisskipan Føroya samskipar løgmaður starv lands stýrismanna og boðar í hesum sambandi regluliga til landsstýrisfundar, har m.a. øll</p>
<p>uppskot landsstýrisins til løgtingslógir og ríkislógartilmæli o.a. verða løgd fram, áðrenn tey verða løgd fyri Løgtingið.</p>
<p>Hesir fundir verða kallaðir formligir landsstýrisfundir í mun til teir politisku landsstýris fundirnar.</p>
<p>Á formligum landsstýrisfundi verður bert staðfest, at uppskotið verður lagt fyri Løgtingið. Eingin viðgerð av uppskotinum fer fram. Uppskotið skal sendast til: formfundur@</p>
<p xml:lang="nno">tinganes.fo</p>
<p><em type="bold">15. Uppskot verður latið umsitingini í Løgtinginum</em> </p>
<p>Uppskotið verður síðani latið umsitingini í Løgtinginum. Tað er stjórnarráðið sjálvt, sum letur umsitingini í Løgtinginum uppskotið. Har skal serlig mannagongd fylgjast, sum</p>
<p>Løgtingið hevur ásett í <span type="quote">“Mannagongd í sambandi við løgtingsmál at lata Løgtinginum”</span>. Manna gongdin liggur á heimasíðuni hjá Løgtinginum.</p>
<p><em type="bold">16. Uppskot verður lagt fram í Løgtinginum</em> </p>
<p>At enda verður uppskotið lagt fram í Løgtinginum. Har eru serligar mannagongdir og tíðar freistir galdandi, sí Tingskipan Løgtingsins. Tá ið uppskotið er lagt fram í Løg-ting inum, er tað ikki longur landsstýrið, sum varðar av uppskotinum, men Løgtingið.</p>
<p>Lands stýrið kann tá ikki longur gera broytingar í uppskotinum. Landsstýrið kann tó heita á Løgtingið, t.v.s. løgtingsnevndina, sum hevur uppskotið til viðgerðar, um at gera</p>
<p>møgu ligar broytingar í tí.</p>
<p><em type="bold">17. Serligt um kunngerðir</em> </p>
<p>Tá kunngerð hevur verið á politiskum landsstýrisfundi sambært nr. 11, verður hon send til kunn geringar. Sí mannagongd í rundskrivi um kunngering av løgtingslógum og</p>
<p xml:lang="isl">kunn gerðum  o.tíl.</p>
</body></document>