<document xml:lang="fao" id="no_id"><header><title/><genre code="admin"/><author><unknown/></author><wordcount>5725</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2007.09 Álit um tiltøk í móti happing.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">Arbeiðssetningur </em></p>
<p>Í londunum kring okkum hava kanningar víst, at happing er rættiliga vanligt fyribrigdi millum</p>
<p>skúlanæmingar, og tí verður gjørt  nógv til tess at fyribyrgja hesum. Smærri kanningar benda á, at</p>
<p>støðan hesum viðvíkjandi er ikki øðrvísi hjá okkum enn í grannalondum okkara.</p>
<p>Landsstýrismaðurin setti tí ein arbeiðsbólk at kanna hesi viðurskifti og koma við tilmæli um tiltøk í</p>
<p>hesum sambandi</p>
<p>Arbeiðsbólkurin skuldi:</p>
<p type="listitem">• evna til, fyrireika og eftirviðgera eina kanning um happing millum</p>
<p>næmingar í fólkaskúlanum.</p>
<p type="listitem">• lýsa fyribrigdið happing og</p>
<p type="listitem">• koma við tilmæli um tiltøk í málinum</p>
<p>Limirnir í arbeiðsbólkinum eru:</p>
<p>Janus Jensen, undirvísingarleiðari, formaður</p>
<p>Jenny Lydersen, undirvísingarleiðari</p>
<p>Rógvi Thomsen, lærari á Føroya Læraraskúla</p>
<p>Hanna Kampmann, sálarfrøðingur</p>
<p xml:lang="dan"><em type="bold">3. september 2007 </em></p>
<p>Janus Jensen  Jenny Lydersen</p>
<p>Rógvi Thomsen                                Hanna Kampmann</p>
<p><em type="bold">Innihald: </em></p>
<p><em type="bold">1.   Alment um happing</em>. .................................................................................s. 3<em type="bold"> </em></p>
<p>1. 2 Hvat er happing.................................................................................................s.  3</p>
<p>1. 3 Aðrar lýsingar av happing.................................................................................s.  4</p>
<p>1. 4 Arging og happing ............................................................................................s.  4</p>
<p><em type="bold">2.   Yvirlit yvir tilmæli</em>.....................................................................................s. 5<em type="bold"> </em></p>
<p><em type="bold">3.   At kanna happing millum skúlanæmingar</em>.............................................s. 5<em type="bold"> </em></p>
<p>3.1<em type="bold"> </em>Niðurstøður í samandrátti .................................................................................s.  6 </p>
<p><em type="bold">4.   Trivnaðarætlanir</em>.......................................................................................s. <em type="bold"> </em></p>
<p><em type="bold">5.   Ábyrgdarpersónar/ toymi í skúlunum</em>....................................................s. <em type="bold"> </em></p>
<p><em type="bold">6.   Tíð hjá lærarum</em>.........................................................................................s. <em type="bold"> </em></p>
<p><em type="bold">7.   Eftirútbúgving av lærarum/ skúlaleiðarum</em>............................................s. 15<em type="bold"> </em></p>
<p><em type="bold">8.   Undirvísingartilfar</em>....................................................................................s. 17 </p>
<p><em type="bold">9.   Heimasíða</em>...................................................................................................s. 17<em type="bold"> </em></p>
<p><em type="bold">10. Bókmentir og skjøl</em>....................................................................................s. 19<em type="bold"> </em></p>
<p><em type="bold">1. Alment um happing </em></p>
<p>Tað er staðfest, at happing millum skúlanæmingar kann hava álvarsamar avleiðingar fyri einstaka</p>
<p>næmingin og  umstøður og rætt hansara til at læra í einum tryggum umhvørvi. Seinastu 20 – 30</p>
<p>árini hevur happing sum fyribrigdi verið nógv frammi bæði hjá okkum og í londunum kring okkum,</p>
<p>og  stór orka er løgd í at granska henda trupulleika.</p>
<p>Skúlaárið 2003/04 var sett í verk Menningarætlan Fólkaskúlans fyri árini 2003 – 2007. Eitt  av</p>
<p>høvuðsevnunum í menningarætlanini er trivnaður/happing. Flestu skúlarnir hava lýst støðuna, sett</p>
<p>mál og gjørt eina virksemisætlan fyri at menna trivnaðin og fyribyrgja happing.</p>
<p>Ein av undangongumonnunum innan hetta øki frá byrjan er norsk/svenski granskarin og</p>
<p>serfrøðingurin Dan Olweus. Hann byrjaði at gera kanningar í skandinavisku londunum. Fleiri av</p>
<p>hesum  kanningum prógva, at tað ber til at gera nakað við trupulleikan.</p>
<p>Eitt úrslit av arbeiðnum hjá Dan Olweus er ein serligur kanningarháttur og  menningin av einum</p>
<p>fyribyrgingarleisti, sum skal tálma happing í skúlum. Hesin kanningarháttur og fyribyrgingarleistur</p>
<p>hevur verið nýttur í landsumfatandi átøkum í skandinavisku londunum.</p>
<p>Kanningar av sama slagi uttanlands vísa um happing sum heild, at gentur happa minni enn dreingir,</p>
<p>at gentur og dreingir happa á ymiskan hátt, og at happing minkar við aldrinum.</p>
<p>Sum liður í eini umfatandi æltan at minka um happing í føroysku skúlunum heitti Mentamálaráðið á</p>
<p>Granskingardepilin fyri Økismenning um at standa fyri eini spurnakanning millum  føroyskar</p>
<p>skúlanæmingar.</p>
<p>Eftir ynski frá Mentamálaráðnum varð kanningarhátturin hjá Dan Olweus nýttur í føroysku</p>
<p>kanningini, av tí, at  hesin kanningarháttur er nýttur í fleiri londum kring okkum, og á henda hátt ber</p>
<p>til at samanbera føroysku kanningarúrslitini við úrslit í øðrum londum.</p>
<p><em type="bold">1. 1 Hvat er happing? </em></p>
<p>Vanliga nýta vit orðið <em type="italic">happing</em> uttan fyrilit ella við somu merking sum at arga, øsa o.s.fr., uttan at </p>
<p>geva okkum far um munirnar millum hesi hugtøk. Arging og erting kunnu lættliga vera partur av</p>
<p>happingini, men eru ikki tað sama sum happing. Tað eru ymiskar fatanir av orsøkini til happing .</p>
<p>Ein fatan gongur uppá persónseyðkenni hjá happaranum, meðan ein onnur fatan hellir til, at tað er</p>
<p>Granskingardepilin 2007 sjálvt umhvørvið, ið er <span type="quote">“sjúkt”</span>. Tað sýnist, sum um øll kunnu gerast happarar ella fara at happa.</p>
<p>Sambært Olweus kann happing lýsast soleiðis:</p>
<p><em type="italic">”Ein persónur verður happaður ella er fyri ágangi av øðrum, tá ið hann ella hon áhaldandi og í </em></p>
<p><em type="italic">eitt ávíst tíðarskeið er fyri negativum gerðum framdum av einum ella fleiri øðrum persónum. </em></p>
<p><em type="italic">Tað er ein ávís ójavnvág í styrkismuninum millum tann, sum happar og tann, sum verður </em></p>
<p><em type="italic">happaður. Tann, ið er fyri negativum gerðunum, hevur trupult við at verja seg og er oftast </em></p>
<p><em type="italic">næstan hjálparleysur í mun til tann ella tey, ið plága hann ella hana”. </em></p>
<p>Meðan Olweus mest hellir til, at orsøkin til happing er ymisk psykologisk persónseyðkenni hjá</p>
<p>happaranum í mun til umhvørvið, so hella aðrar fatanir til, at tað er sjálvt umhvørvið, ið er <span type="quote">“sjúkt”</span>.</p>
<p>Víst verður á, at offrini koma úr umhvørvum, har nógv happing er, at sosiali bólkurin ikki rúmar</p>
<p>øllum børnum, tí skal arbeiðast við trivnaði og sosiala umhvørvinum í bólkinum og á stovninum.</p>
<p><em type="bold">1. 2 Aðrar lýsingar av happing </em><em type="bold"> </em></p>
<p>Happing er, tá ið ein bólkur miðvíst er eftir einum einstøkum persóni ella útihýsir honum á einum</p>
<p>staði, har hesin persónurin er <span type="quote">“noyddur”</span> til at verða.</p>
<p><em type="italic">Eyðkennini eru: </em></p>
<p>Ein bólkur er ímóti einum persóni</p>
<p>Happingin er skipað</p>
<p>Happingin kann vera, at ligið verður eftir persóninum, ella at persónurin verður útihýstur</p>
<p>Happing fer sum oftast fram á einum staði, har tann, íð verður happaður, sum oftast, ikki sleppur</p>
<p>undan ella má vera.</p>
<p><em type="bold">1. 3  Arging og happing </em><em type="bold">  </em></p>
<p>Olweus, 2000, s. 15  Mobbeland. S. 11</p>
<p xml:lang="dan">Danska Barnaráðið, 1999, Mobbedreng, En håndbog om mobning,  Børnerådet, 1999,  s. 68</p>
<p>Øll fólk arga hvørt annað, men tá ið argingin endurtekur seg upp í saman og verður skipað, kalla vit</p>
<p>tað happing. Tá ið fimta hvørt barn sigur frá javnari og støðugari arging, er ikki longur talan um ta</p>
<p>meinaleysu og skjótt  gloymdu argingina.</p>
<p><em type="bold">2. </em> <em type="bold">Yvirlit yvir</em> t<em type="bold">ilmæli </em></p>
<p><em type="italic">1.  At kanna happing millum skúlanæmingar og luttøka í altjóða kanning um trivnað.  s. 7  </em></p>
<p><em type="italic">2.  Trivnaðarætlanir í skúlunum   s. 13 </em></p>
<p><em type="italic">3.  Ábyrgdarpersónar/toymi á hvørjum skúla   s. 14 </em></p>
<p><em type="italic">4.  Lærarar fáa tíð til at arbeiða við at menna sosialar førleikar hjá næmingum m.a í sambandi  við happing   s. 15 </em></p>
<p><em type="italic">5.  Eftirútbúgving av lærarum og skúlaleiðarum   s. 17  </em></p>
<p><em type="italic">6.  Undirvísingartilfar   s. 17 </em></p>
<p><em type="italic">7.  Heimasíða um happing   s. 19 </em></p>
<p><em type="bold">3.  At kanna happing millum skúlanæmingar</em> </p>
<p>Sum áður nevnt, so heitti Mentamálaráðið á Granskingardepilin fyri økismenning um at gera eina</p>
<p>kanning um happing millum føroyskar skúlanæmingar. Endamálið við kanningini var at staðfesta,</p>
<p><em type="italic">hvussu umfatandi happing er, og hvat eyðkennir happing í føroysku skúlunum.  </em></p>
<p>Í kanningini verður nýttur kanningarhátturin hjá Olweus. Hesin leisturin er grundaður á kvantitativa</p>
<p>háttin og er skipaður í fýra partar. Fyrsti partur er ein spurnakanning, sum skal staðfesta</p>
<p>trupulleikan. Næsti partur er at upplýsa og gera foreldur, lærarar og tey, sum varða av</p>
<p>fólkaskúlanum, varug við, hvussu umfatandi trupulleikin er. Triði partur er at fáa skúlarnar at gera</p>
<p>ein fyribyrgingarleist, soleiðis, at næmingar, foreldur og lærarar arbeiða saman um at tálma</p>
<p>happing. At enda eigur sama spurnakanning sum henda at verða gjørd enn eina ferð fyri at kanna,</p>
<p>hvørja ávirkan fyribyrgingararbeiðið hevur havt.</p>
<p>Spurnablaðið hjá Olweus er týtt til føroyskt. Tó vóru nakrar smáar broytingar gjørdar, so kanningin</p>
<p>hóskar betur til føroysk viðurskifti. Ein stórur fyrimunur við at nýta kanningarháttin hjá Olweus er,</p>
<p>at vit kunnu samanbera føroysku tølini við útlendsk tøl. Harumframt er kanningarhátturin hjá</p>
<p>Olweus royndur frammanundan og hevur verið nýttur í flestu av skandinavisku londunum.</p>
<p>Kanningin, sum var skipað sum ein spurnablaðskanning, var framd á vári  2007 og fatar um<em type="bold"> </em> 5., 7. </p>
<p>og 9. flokk í fólkaskúlum í øllum landinum. Næmingatalið í hesum árgangum var 2238. Samlaða</p>
<p>talið av spurnabløðum, sum kanningin er bygd á, er 1995. Tað merkir, at 88 % av næmingum hava</p>
<p>svarað spurningunum, og er hetta ein borgan fyri, at kanningarúrslitini eru álítandi. Í kanningini</p>
<p>hevur borið til at fáa eina breiða luttøku, frá øllum fólkaskúlum í landinum, og eina álítandi</p>
<p>spurnablaðskanning, sum staðfestir, hvussu umfatandi happing er í Føroyum, og hvat</p>
<p>happingarmynstur er galdandi. Haraftrat er møguligt at staðfesta ella avvísa uppáhald frá øðrum</p>
<p>kanningum, sum siga, at happing minkar við floksstigi, at happingartíttleiki er eins í stórum og</p>
<p>smáum skúlum ella í stórum og smáum flokkum.</p>
<p>Ein týdningarmikil partur av kanningini er, at ein arbeiðs- og fylgibólkur, ið Mentamálaráðið setti,</p>
<p>hevur verið knýttur at arbeiðinum. Við í arbeiðs- og fylgibólkinum hava verið Jenny Lydersen og</p>
<p>Janus Jensen frá Mentamálaráðnum, Rógvi Thomsen frá Føroya Læraraskúla, Hanna Kampmann</p>
<p>frá Sernámsdeplinum, Dávið Jacobsen frá Føroya Lærarafelag, Heri Joensen frá felagnum Heim og</p>
<p>Skúli og Mary Ann Hansen frá Skúlaleiðarafelagnum.</p>
<p>Uppgávan hjá arbeiðs- og fylgibólkinum hevur verið ymisk í teimum ymisku tíðarskeiðunum av</p>
<p>arbeiðinum, men í høvuðsheitum hevur bólkurin skula tryggjað, at lidna arbeiðið er rætt og</p>
<p>viðkomandi.</p>
<p><em type="italic">3.1  Niðurstøður   </em></p>
<p>Kanningin staðfestir, at happingarmynstrið og happingartíttleikin í Føroyum sum heild líkist tí í</p>
<p>øðrum londum.  Tað sæst, at dreingir í størri mun enn gentur eru partar av happing, og at happing</p>
<p>millum skúlanæmingar minkar við aldrinum. Harumframt er eisini ein greiður samanhangur</p>
<p>ímillum mistrivnað og happing, og at happingin í høvuðsheitum fer fram í flokshølinum, í gongini</p>
<p>og í skúlagarðinum.</p>
<p>Granskingardepilin 2007  Granskingardepilin 2007  Granskingardepilin 2007  Granskingardepilin 2007</p>
<p>Viðvíkjandi samanhangi millum skúla- og floksstødd og happing, so ber ikki til út frá</p>
<p>kanningarúrslitunum at vísa á nakran greiðan samanhang her. Kanningin vísir, at happingartíttleikin</p>
<p>er hægri, jú færri næmingar eru fyri hvønn lærara, og má hetta úrslitið sigast at verða eitt sindur</p>
<p>óvæntað. Hetta kann geva eina ábending um, at happing er eitt fløkt fyribrigdi, sum ikki einans</p>
<p>kann avmarkast til skúlaumhvørvið.</p>
<p>Kanningin vísir eisini, at tað ikki er ein greiður samanhangur millum, hvussu umfatandi happingin</p>
<p>er í teimum einstøku skúlunum og tey tiltøk, sum skúlarnir hava sett í verk fyri at tálma happing.</p>
<p>Av tí, at vit ikki vistu frammanundan, hvussu støðið var undan átøkunum, so ber ikki til at siga, um</p>
<p>happingin er minkandi.</p>
<p>Í kanningini hevur Granskingardepilin eisini gjørt samanberingar við kanningarúrslit hjá HBSC</p>
<p>(<em type="italic">Health Behaviour in School-aged Children),</em> eitt granskingarsamstarv, skipað undir WHO, sum </p>
<p>fatar um 41 ymisk lond. Hesar samanberingar vísa, at Føroyar, samanborið við onnur lond, liggja í</p>
<p>ovara endanum, tá talan er um happingartíttleika. Av tí, at tað er ymist, hvussu fyribrigdið happing</p>
<p>verður tulkað og viðgjørt í teimum ymisku londunum, so skulu hesar samanberingar tó tulkast við</p>
<p>varsemi.</p>
<p><em type="italic">Tilmæli: </em></p>
<p type="listitem">• <em type="italic">Mælt verður til, at ein kanning verður gjørd eftir sama leisti og í somu árgangum á </em></p>
<p><em type="italic">vári í 2010 til tess at staðfesta, hvørt tey tiltøk, sum nú verða sett í verk, hava munað nakað í arbeiðinum við at basa happing millum næmingar í fólkaskúlanum </em></p>
<p type="listitem">• <em type="italic">Mælt verður til, at Føroyar lutaka í HBSC-kanningunum  </em></p>
<p><em type="bold">4. Trivnaðarætlanir  </em></p>
<p>Tað er staðfest, at sosialur trivnaður er ein av týdningarmestu fortreytunum fyri einum góðum</p>
<p>skúla og eini skúlamentan,  har eingin happing er.</p>
<p>Tryggasta leiðin at gera ein skúla og eitt samfelag, har tað er sum minst happing, er tilvitað at</p>
<p>arbeiða við trivnaðinum. Fyrimunurin við at arbeiða í breiddini er, at tað ikki bara verður hugsað um at revsa, og hvør hevur skyldina og ábyrgdina av hvørjum, men at gera sær nakrar</p>
<p>ætlanir og visjónir fyri, hvat er vert at stremba fram ímóti. Skal tað eydnast okkum at gera</p>
<p>skúlar og stovnar, har eingin happing er, hevur tað týdning, at øll, ið vara av, taka ábyrgd. Tá</p>
<p>ið tað snýr seg um børnini og tey ungu, vara vit øll av. Tá ið skúlar og stovnar skulu stuðlast í</p>
<p>at steðga happingini, eiga øll at verða tikin við, leiðsla, starvsfólk, børn og foreldur. Stovnarnir</p>
<p>t.e. ráð og kommunur, ið skipa karmarnar, hava eisini ábyrgd. Tað hevur týdning, at øll eru</p>
<p>við í arbeiðinum at evna til ein virknan trivnaðarpolitikk. Bera vit so í bandi, at vit øll arbeiða</p>
<p>við felags virðisásetingum og normum fyri sosialum trivnaðin bæði hjá børnum og vaksnum,</p>
<p>so ber til at steðga mestu happingini. Umráðandi er, at vit bera skjótt at, tá ið vit gerast var við</p>
<p>eitt negativt umhvørvi, ið fremur happing, steðga happingini og seta tiltøk í verk at betra um</p>
<p>psykiska umhvørvið og harvið eisini undirvísingarumhvørvið.</p>
<p>Flestu av okkara royndum við at fyrbyrgja happing stava frá øðrum londum, men tað er eingin</p>
<p>orsøk til at halda, at tey somu viðurskifti ikki eisini gera seg galdandi í Føroyum, tá ið tað</p>
<p>ræður um ítøkilig tiltøk.</p>
<p>Royndirnar vit hava frá teimum skúlum og kommunum, ið hava arbeitt við átøkum móti</p>
<p>happing, vísa, at happingin oftast hevur tætt samband við, hvussu sosiali trivnaðurin er í</p>
<p>skúlanum. Betri næmingar og starvsfólk trívast, minni er happingin. Nakað annað, ið gongur</p>
<p>aftur, er, at meira samstarv er millum allar partar um at steðga happingini, og størri samskifti</p>
<p>er í øllum umhvørvinum millum leiðsla, starvsfólk, børn og foreldur og myndugleikar, betri</p>
<p>eydnast at basa happingini. Alt bendir á, at tað at stegða happingini er eitt felagsprosjekt, skal</p>
<p>tað eydnast fullvæl.</p>
<p>Hyggja vit eftir skipanini, so er tað greitt, at tað er leiðslan í einum skúla, ið hevur ábyrgd av</p>
<p>at steðga happingini:</p>
<p><em type="bold">§ 55. </em><em type="italic">Stk. 2.</em> <em type="italic">Skúlaleiðarin hevur ta fyrisitingarligu og námsfrøðiligu leiðsluna av </em></p>
<p><em type="italic">skúlanum og ábyrgdina av virksemi skúlans mótvegis skúlamyndugleikunum á </em></p>
<p><em type="italic">staðnum </em></p>
<p>LØGTINGSLÓG NR. 125 FRÁ 20. JUNI 1997 UM FÓLKASKÚLAN,  SUM SEINAST BROYTT VIÐ LØGTINGSLÓG NR. 64 FRÁ 7. JUNI 2007</p>
<p>Leiðslan eigur skipa fyri, at arbeiðið at gera ætlanir fyri sosialum trivnaði og átøkum móti</p>
<p>happing á skúlum og stovnum verður gjørt. Starvsfólk, lærarar og pedagogar eru knarvin í</p>
<p>arbeiðinum við trivnaði og at fyribyrgja happing. Tað eru lærarar og pedagogar, ið kenna</p>
<p>børnini, og tað eru tey, ið arbeiða við at menna sosialu førleikarnar og sosiala samspælið</p>
<p>millum børnini. Greiður samanhangur er millum sosiala umhvørvið, og hvussu nógv happing</p>
<p>er. Í flokkum, har næmingar trívast væl, er nógv minni happing enn í flokkum, har næmingar</p>
<p>ikki trívast. Átøk og royndir at menna trivnaðin í flokkunum, og har børn og ung annars eru,</p>
<p>hava við sær, at happingin verður minni. Somuleiðis vísir tað seg, at eru greiðar reglur fyri,</p>
<p>hvat ber til í flokkinum og í fríkorterinum, og verða hesar reglur framhaldandi dagførdar, so</p>
<p>minkar happingin. Dentur skal leggjast á, at hetta eru reglur, ið eru galdandi fyri bæði vaksin</p>
<p>og børn, reglur, ið eru gjørdar í einum felags samskifti í flokki og skúla við støði í</p>
<p>virðisgrundarlagnum hjá skúlanum. Í flokkum har lærarin ofta saman við næmingunum tosar</p>
<p>um, hvussu vit eiga at bera okkum at ímóti hvørjum øðrum, har er minni happing. Tað slepst</p>
<p>ikki undan, har fólk eru, at arging og ósemjur koma fyri, men tað ber til at skipa umhvørvið á</p>
<p>ein slíkan hátt, at happingin ikki økist. Somuleiðis er tað týdningarmikið, at sjálvt</p>
<p>arbeiðsumhvørvið í skúlum og stovnum er eyðkent av, at tilvitað verður arbeitt við at skapa</p>
<p>starvsfólkunum eitt gott arbeiðsumhvørvi, ið fyribyrgir mistrivnaði og happing. Ósemjur og</p>
<p>mistrivnaður millum tey vaksnu merkist aftur á børnum, og tí er neyðugt  at arbeiða við allari</p>
<p>skipanini, um happingin skal steðgast.</p>
<p>At gera felags virðisgrundarlag fyri ein skúla, at gera virksemisætlanir og at fáa hesi virði</p>
<p>virkin, styrkir tann einstaka og felagsskapin. Tað hevur stóran týdning, at øll vita, hvat ber til,</p>
<p>og hvat ikki ber til. Læring og menning hava bestu korini, tá ið tað eru trygg viðurskifti í</p>
<p>einum sosialum umhvørvi, har virðing, álit og pláss er fyri øllum. Og tað er eisini ein av</p>
<p>orsøkunum til, at happingin má burtur, annars røkka vit heldur ikki fakligu endamálum</p>
<p>skúlans.</p>
<p>Happingin í frítíðarskúlum og á dagstovnum er ikki kannað í sama mun, sum happingin í</p>
<p>skúlunum. Sama ger seg galdandi fyri virkishús. Men við støði í dagstovnalógini ber til at</p>
<p>siga, at frítíðarskúlar, dagstovnar og  virkishús hava sama endamál sum skúlarnir at abeiða við</p>
<p>sosiala trivnaðinum hjá børnunum , og í báðum førum eru tað somu børn, talan er um. Mælt</p>
<p>LØGTINGSLÓG NR. 67 FRÁ 10. MAI 2000 UM DAGSTOVNAR OG DAGRØKT verður sostatt til, at frítíðarskúlar, dagstovnar og virkishús verða tikin við í eina almenna ætlan</p>
<p>fyri trivnað og tiltøk móti happing.</p>
<p>Um vit skulu arbeiða við trivnaði í skúlum, frítíðarskúlum, virkishúsum og á dagstovnum við</p>
<p>grundarlagi í okkara vitan um, hvønn týdning trivnaður hevur fyri sjálvsvirði, kensluna av</p>
<p>felagsskapi og lívsdygdina og ikki minst læringina, hevur tað týdning, at øll draga eina línu.</p>
<p>Politikarar,  bæði í landsstýrinum, løgtinginum og í kommununum hava yvirskipaðu</p>
<p>ábyrgdina av, at næmingarnir trívast í skúlunum og børnini á stovnunum. Tí er tað</p>
<p>týdningarmikið, at sosiali trivnaðurin javnan er til umrøðu og á dagsskránni í politisku</p>
<p>skipanunum. Eins stóran týdning hevur tað, at politisku myndugleikarnir stuðla og fremja</p>
<p>tiltøk, hvørs endamál er gera góð sosial undirvísingarumhvørvi og góð umhvørvi, har børn</p>
<p>annars eru, og at virka fyri at fyribyrgja happing.</p>
<p>Somuleiðis hevur tað týdning, at skúlaleiðaranir verða stuðlaðir í  at gera virksemisætlanir og</p>
<p>virknir skipa fyri sosialum trivnaði í skúlunum. Tað ger mun, at alt arbeiði, har skúlin arbeiðir</p>
<p>við sosiala umhvørvinum, verður virðismett og stuðlað. Sama ger seg galdandi fyri leiðslurnar</p>
<p>á dagstovnum, frítíðarskúlum og í virkishúsum. Leiðslurnar eiga at fáa stuðul til at seta orð á,</p>
<p>hvussu einstaku skúlarnir arbeiða við kanningum, eftirmetingum og virksemisætlanum fyri</p>
<p>sosialum trivnaði og at fyribyrgja happing. Aðrir stovnar, ið arbeiða við børnum og ungum</p>
<p>eiga eisini at verða stuðlaðir í arbeiðinum at skapa trivnað.</p>
<p>Leiðslurnar hava ábyrgdina av, at næmingar og starvsfólk trívast á skúlunum. Skal hetta</p>
<p>eydnast, so mugu leiðslurnar m.a.:</p>
<p type="listitem">• skipa so fyri, at sosiali trivnaðurin hjá næmingunum verður settur á dagskránna í</p>
<p>námsfrøðiliga virksemi skúlans</p>
<p type="listitem">• alsamt leggja dent á at arbeiða við spurninginum um happing og trivnaði í teimum</p>
<p>skipanum, ið eru í skúlanum: toymi, sjávstýrandi toymi, námsfrøðiligum ráði, foreldraráði</p>
<p>o.s.fr., og ítøkiliga í samstarvinum við  og millum lærarar skúlans, pedagogar, næmingar,</p>
<p>foreldur og leiðslu.</p>
<p type="listitem">• leggja dent á, at skúlin altíð er dagførdur um nýggjastu vitanina um happing og sosialan</p>
<p>trivnað.</p>
<p type="listitem">• at skúlin alíð hevur nýggjastu vitanina um, hvussu arbeiðast kann við trivnaðinum á øk</p>
<p type="listitem">• hava í huga, at trivnaður fevnir um øll í skúlanum</p>
<p type="listitem">• alsamt eftirmeta úrslit av tiltøkum og ansa eftir, at tiltøkini ikki verða slept í hálvum verki</p>
<p type="listitem">• stuðla tí einstaka læraranum/pedagoginum í arbeiðinum við sosialum trivnaði og at</p>
<p>fyribyrgja happing í gerandisdegnum</p>
<p>Ábyrgdin hjá lærarum og pedagogum er m.a, at.:</p>
<p type="listitem">• taka fakliga og persónliga ábyrgd av sosiala trivnaðinum hjá næmingunum og geva allari</p>
<p>happing ans</p>
<p type="listitem">• at hava slíkt samband við næmingarnar í gerandisdegnum, at til ber at stuðla og hjálpa</p>
<p>næmingunum í teirra innanhýsis viðurskiftum og syrgja fyri, at trupulleikar verða viðgjørdir</p>
<p>beinanvegin</p>
<p type="listitem">• arbeiða fyri, at samstarvsumhvørvið í skúlanum og frítíðarskúlanum, ið hoyrir til skúlan, er</p>
<p>av einum slíkum slagi, at tað leggur dent á felags ábyrgd av sosiala trivnaðin hjá</p>
<p>næmingunum</p>
<p type="listitem">• vera virknir í at fáa vitan til vega um trivnaðin hjá næmingunum og virknir taka lut í øllum</p>
<p>kjaki og arbeiði, ið hevur til endamáls at betra um sosiala trivnaðin og  minka um alla</p>
<p xml:lang="dan">happing</p>
<p type="listitem">• taka næmingar og foreldur við uppá ráð, tá ið arbeiðið við sosiala trivnaðinum og at</p>
<p>fyrinyrgja happing er á skránni</p>
<p type="listitem">• leggja dent á, at ymiskleikin hjá børnum ikki er ein forðing, men ein møguleiki í arbeiði</p>
<p>skúlans</p>
<p type="listitem">• arbeiða virkið við sosialum trivnaði í innskúlingini, soleiðis at allir partar verða tiknir við</p>
<p>uppá ráð</p>
<p>Ábyrgdin hjá foreldrum og øðrum avvarðandi hjá næmingunum er, at vit sum ábyrgdarfull</p>
<p>vaksin taka ábyrgd av, at børnini trívast:</p>
<p type="listitem">• at átaka sær persónliga ábyrgd av atferð og trivnaði hjá børnum í skúla/stovni</p>
<p type="listitem">• kenna ábyrgd og vera virkin í samstarvinum millum skúla/stovn og heimini</p>
<p type="listitem">• javnan viðgera trivnaðin hjá næmingunum í skúlastýrunum og taka ítøkilig stig til at betra</p>
<p>um trivnaðin</p>
<p type="listitem">• í skúlastýrisarbeiðinum at leggja dent á, at skúlin er virkin og opin í foreldrasamstarvinum</p>
<p>og samstarvar við øll foreldur um trivnað og at fyribyrgja happing</p>
<p type="listitem">• at skúlastýrin kunna foreldrini um teirra rætt og skyldu</p>
<p>Næmingarnir eiga at taka ábyrgd av:</p>
<p type="listitem">• at boða frá um teir síggja ella eru vitandi um, at aðrir næmingar happa</p>
<p type="listitem">• siga frá, um tey verða var við, at floksfelagar ikki trívast</p>
<p type="listitem">• vera virkin við í øllum teimum ætlanum, átøkum  og virkisætlanum, ið eru í skúlanum at</p>
<p>fremja sosialan trivnað og steðga happing</p>
<p type="listitem">• vera við til at senda greið boð um, at happing ikki verður góðtikin</p>
<p><em type="italic">Tilmæli:</em><em type="bold">  </em></p>
<p><em type="bold">Mælt verður til, at allir skúlar gera eina trivnaðarætlan, sum í minsta lagi fatar um: </em></p>
<p type="listitem">• Virðisgrundarlag</p>
<p type="listitem">• Endamál</p>
<p type="listitem">• Partsmál</p>
<p type="listitem">• Atgerðarætlan/ arbeiðsætlan</p>
<p type="listitem" xml:lang="dan">• Eftirmeting</p>
<p><em type="bold">  Í trivnaðarætlanini skal verða ítøkilig lýst, hvussu skúlin arbeiðir   við happing t.e.: </em></p>
<p type="listitem">• Ein eyðlýsing av, hvussu skúlin fatar hugtøkini trivnaður, happing</p>
<p>og ósemjur</p>
<p type="listitem">• Ein frágreiðing um, hvat skúlin ger fyri at fyriyrgja happing</p>
<p type="listitem">• Ein atgerðarætlan, sum lýsir ítøkiliga, hvat skúlin ger, tá ið happing   tekur seg upp (</p>
<p>ítøkilig tiltøk, hvussu farið verður til verka), og hvørji tiltøk skúlin setur í verk at fyribyrgja</p>
<p>happing og at fylgja happingarátøkum upp, bæði tá ið talan er um akuttar trupulleikar, og</p>
<p>tá ið talan er um langtíðarætlanir</p>
<p type="listitem">• Hvussu skúlin tekur næmingar og foreldur við upp á ráð, tá ið ein ætlan verður gjørd fyri at</p>
<p>fyribyrgja happing.</p>
<p><em type="bold">5. Ábyrgdarpersónar/toymi á hvørjum skúla </em></p>
<p>Í øllum skúlum eigur í minsta lagi ein lærari at fáa útbúgving sum AKT- lærari. AKT merkir atferð,</p>
<p>kontakt og trivnaður og varpar ljós á næmingar, sum hava ein atburð í skúlanum, ið ger sambandið</p>
<p>við aðrar næmingar og vaksin trupult og ávirkar trivnaðin hjá teimum sjálvum og øðrum.</p>
<p>Viðkomandi lærari skal arbeiða ítøkiliga við atferð, samskifti og trivanði hjá næmingum skúlans.</p>
<p>Útbúgvingin sum AKT- lærari er ein eftirútbúgving, ið tekur umleið 90 tímar. Í Danmark hevur</p>
<p>politiski myndugleikin sett sær sum mál, at í skúlaárinum 2007/2008 skulu allir skúlar hava fingið</p>
<p>AKT- lærarar. AKT- lærarin fær 5 tímar til hvønn flokk um árið til at røkja sítt starv.</p>
<p>Ein AKT-lærari setur tiltøk í verk í skúlanum, hann vegleiðir og ráðgevur í sambandi við sosiala</p>
<p>trivnaðin í flokkinum. AKT-lærarin hjálpir starvsfeløgunum at tillaga undirvísingina til teir</p>
<p>næmingar í flokkinum, sum hava trupulleikar í mun til atburð, samskifti og trivnað. Greiningin skal</p>
<p>vera støði undir einari læruætlan. Eisini skal hann veita foreldrum og næmingum námsfrøðiliga og</p>
<p>fakliga vegleiðing.</p>
<p>AKT-lærarin skal hava gott innlit í, hvussu næmingarnir trívast, og hann skal kunna sínar</p>
<p>starvsfelagar um:</p>
<p type="listitem">• hvussu næmingarnir uppliva tað fakliga undirvísingarumhvørvið í skúlanum</p>
<p type="listitem">• hvussu næmingarnir uppliva tað sosiala lívið í flokkinum – bæði millum næmingarnar</p>
<p>sínámillum og millum næmingar og lærarar.</p>
<p type="listitem">• hvussu fakliga støðið hjá næmingunum verður sæð í mun til, hvussu teir trívast, og hvussu</p>
<p>teir uppliva undirvísingarumhvørvið og sosiala lívið í flokkinum</p>
<p type="listitem">• hvussu nógvir og hvørjir næmingar eru í vandabólki viðvíkjandi teirra fakliga støði og</p>
<p>trivnaði</p>
<p>Hetta er ein stór uppgáva, sum AKT-lærarin ikki kann loysa einsamallur. Uppgávan eigur at loysast</p>
<p>í tøttum samstarvi millum tann einstaka læraran, læraratoymið og skúlans leiðslu.</p>
<p>Lærarar eru í størri mun farnir at arbeiða í toymum t.e.í  faktoymum, árgangstoymum og</p>
<p>sjálvstýrandi toymum. Hetta eru samstavsbólkar, ið, undir ábyrgd leiðslunnar, taka ítøkiliga ábyrgd</p>
<p>av ymiskum grundleggjandi viðurskiftum í skúlunum. Skal AKT-læraraskipanin ikki kennast sum</p>
<p>eitt slag av fremmandum ískoyti til skúlans virki annars, er neyðugt at gera hetta til eina sjálvsagda</p>
<p>skipan í skúlanum. Ein skipan, ið hevur samband við øll toymi og fakbólkar, og sum verður tikin</p>
<p>við uppá ráð, tá ið ársætlanir skulu gerast. Til tess at stuðla sosiala virksemið og fyribyrgja happing</p>
<p>verður mælt til at seta á stovn trivnaðartoymi, sum umboða allar árgangir skúlans. Endamálið við</p>
<p>hesum er m.a. at tryggja samskifti og  samanhang í arbeiðinum.</p>
<p>Skúlaárið 2003/04 skipaði Mentamálaráðið fyri AKT-læraraútbúgving í Føroyum, har 13 lærarar</p>
<p>luttóku. Mælt verður til at halda áfram við hesi útbúgving, so at í minsta lagi ein lærari á hvørjum</p>
<p>skúla hevur hesa útbúgving.</p>
<p><em type="bold">Tilmæli </em></p>
<p type="listitem">• <em type="bold">Allir skúlar hava eitt trivnaðartoymi </em></p>
<p type="listitem">• <em type="bold">Ein lærari  við AKT-læraraútbúgving skal vera á hvørjum skúla </em></p>
<p><em type="bold">6.     Lærarar skulu hava tíð til at menna sosialar førleikar hjá                                næmingum m.a �</em></p>
<p>Í PISA-tilmælinum, sum var handað landsstýrismanninum, verður mælt til, at skipanin við floksins</p>
<p>tíma verður sett í verk aftur við einum tíma á vikutímatalvuni øll skúlaárini. Flokslærarin umsitur</p>
<p>floksins tíma, og hugsanin er, at savnandi arbeiðið um flokkin verður gjørt í hesum tíma. Hetta fatar</p>
<p>m.a. um trivnaðararbeiði, serlig tiltøk, trupulleikar o.a.</p>
<p>Tað er upplagt, at ein partur av hesum tíma verður nýttur til at arbeiða við trivnaði og at menna</p>
<p>sosialu førleikar næminganna.</p>
<p>Tá ið hugsað verður um tað yvirskipaða arbeiðið hjá ábyrgdarfólki/ trivnaðartoymi skúlans, so eigur</p>
<p>tíð at verða sett av til hetta í virksemisætlanini hjá hesum persónum.</p>
<p><em type="bold">Tilmæli: </em></p>
<p type="listitem">• <em type="bold">Skipanin við floksins tíma verður sett í verk aftur </em></p>
<p type="listitem">• <em type="bold">Tíð verður sett av í virksemisætlanini hjá ábyrgdarfólki/ trivnaðartoymi </em></p>
<p>.</p>
<p><em type="bold">6. Eftirútbúgving av lærarum/ skúlaleiðarum </em></p>
<p>Mentamálaráðið hevur í fleiri ár skipað fyri skeiðum fyri lærarum og skúlaleiðarum til tess at geva</p>
<p>teimum  nøkur amboð í arbeiði teirra at skapa betri trivnað í skúlunum. Skeið hava verið um m.a.</p>
<p>lærarasamstarv, samstarv millum skúla og heim, næmingalagaða undirvísing, næmingar hava</p>
<p>samábyrgd og ávirkan á undirvísingina, flokslæraarbeiðið, børn við atferðartrupulleikum, ymsir</p>
<p>læruhættir og samskifti. Nógvir lærarar hava luttikið á hesum skeiðum, og nøkur skeið hava  verið</p>
<p>afturvendandi í nøkur ár fyri at nøkta eftirspurningin.</p>
<p>Eisini hevur Mentamálaráðið skipað fyri skeiðum og útbúgving fyri skúlaleiðarar bæði við atliti at</p>
<p>fyrisiting, námsfrøði, sjálvsmenning og starvsfólkaleiðslu.</p>
<p>Síðani skúlaárið 2003/04 hava skúlarnir arbeitt vit at seta í verk menningarætlan, har eitt av</p>
<p>høvuðsevnunum er trivnaður/happing. Skúlarnir hava lýst støðuna, sett mál og gjørt eina</p>
<p>virksemisætlan fyri at menna trivnaðin og fyribyrgja happing. Skúlarnir hava víst á, at tørvur er á</p>
<p>ítøkiligum amboðum bæði til at fyribyrgja happing og at loysa truplar støður, har happing fer fram.</p>
<p>Við atliti at hesum arbeiði hevur Mentamálaráðið umframt frammanfyri nevndu skeið sett í verk</p>
<p>eina miðvísa skipan, soleiðis at nakrir lærarar í hvørjum skúla hava ognað sær serligan førleika til at</p>
<p>fyribyrgja happing og loysa støður, har happað verður. Hesir lærarar eru eitt toymi í skúlanum, sum</p>
<p>hjálpir flokslærarum og øðrum lærarum í einstaka flokkinum, bæði við at loysa happingartrupulleikar og fyribyrgja happing. Eisini eiga teir at vera ein hjálp hjá leiðslu skúlans í</p>
<p>sambandi við menningarætlanina og at gera trivnaðarætlan</p>
<p>Mentamálaráðið hevur skipað fyri skeiðnum, Eingin happing, har Helle Høiby, ið er serkøn á</p>
<p>økinum, hevur undirvíst. Helle Høiby er lærari og sálarfrøðingur, og hevur skrivað bøkurnar</p>
<p><span type="quote" xml:lang="dan">"Ikke mere mobning"</span> og ”Klassemødet – Grundlag for trivsel." Allir luttakarar hava fingið hesar</p>
<p>bøkurnar, sum vísa á góð amboð til tess at basa happing.</p>
<p>Endamálið við skeiðnum er at geva skeiðsluttakarunum vitan um happing og ítøkilig</p>
<p>amboð til at fáa innlit í sosiala lívið í einum flokki og at steðga møguligari happing.</p>
<p>Á skeiðnum verður m.a. viðgjørt hugtakið happing og munurin millum happing og vanliga arging,</p>
<p>at læra at lurta og tosa við næmingar, tann trupla samrøðan og fundarteknikkur, og at loysa ósemjur</p>
<p>í flokkinum.</p>
<p>Umframt at nakrir lærar í hvørjum skúla hava luttikið á hesum skeiði hava eisini styttri skeið verið</p>
<p>fyri øllum lærarum skúlans, soleiðis at skúlin kann leggja eina miðvísa ætlan og arbeiða sum ein</p>
<p>eind til tess at fyribyrgja happing.  Harumframt hava nakrir skúlar skipað fyri kunning og orðaskifti</p>
<p>fyri foreldrum um evnið.</p>
<p>Ásannandi at trivnaður er fortreytin fyri hollari læring, og at eingin hevur rætt til at gera seg inn á</p>
<p>onnur óansæð útsjónd ella førleikar, er neyðugt, at lærarar og øll, ið eru um børnini í skúlatíðini,</p>
<p>hava førleika at geva børnunum ein innihaldsríkan skúladag bæði við atliti at læring og sosialum</p>
<p>trivnaði.Skúlans fremsta arbeiði er, at næmingarnir mennast bæði fakliga og sosialt, og at teir fáa</p>
<p>avbjóðingar og eina dygdargóða undirvísing. Hetta krevur eisini, at lærarin fær neyðugu</p>
<p>eftirútbúgvingina.</p>
<p>Skúlaárið 2003/04 skipaði Mentamálaráðið fyri AKT-lærari skúlaárið 2003/04. Á hesum skeiði</p>
<p>luttóku 13 lærarar. Skeiðið var 96 tímar, og av hesum vóru 15 tímar til eina verkætlan í egnum</p>
<p>skúla. Endamálið við hesi útbúgving er at ogna sær vitan og amboð til undirvísing, sum kann</p>
<p>styrkja einstaka barnið og sosiala felagsskapin í undirvísingini.</p>
<p><em type="bold">Tilmæli: </em></p>
<p><em type="bold">Skipað verður framhaldandi fyri eftirútbúgving fyri lærarar og skúlaleiðarar </em></p>
<p><em type="bold">8.  Undirvísingartilfar </em></p>
<p>Skal undirvísingartilfar fáast skjótt til vega, so er  sjálvandi skjótast at týða tilfar úr øðrum málum.</p>
<p>Spurningurin er bara, um tað er nóg mikið? Slíkt tilfar eigur at taka støði í ítøkiligu mentan okkara</p>
<p>við atliti at stødd og ymiskleika av skúlum og í samansetingini í okkara samfelag. Harumframt er</p>
<p>kanska eisini hugsandi, at tað besta tilfarið eru royndir, ið vit gera okkum sjálv. Fyri at fáa tilfar til</p>
<p>vega sum skjótast, hevði kanska verið eitt hugskot at skipa fyri <span type="quote" xml:lang="dan">“workshops”</span> ella arbeiðsdøgum, har</p>
<p>endamálið var at arbeiða við tiltøkum at fyribyrgja happing og at siga frá egnum royndum. Úrslitið</p>
<p>frá slíkum arbeiðsdøgum kundi verið lagt út á heimasíðuna. Luttakarar eru fólk úr allari skipanini,</p>
<p>fyrimunurin er eisini synergieffektin av slíkum samstarvi millum ymiskar fakbólkar. Hetta kundi</p>
<p>verið <em type="italic">ein </em>skjótur máti at útvega tilfar og royndir. </p>
<p>Ásannandi at øll, sum vara av børnum, hava ábyrgd av at fyribyrgja happing, eiga vit at skipa fyri</p>
<p>workshops, arbeiðsdøgum, ráðstevnum, har allir fakbólkar, áhugabólkar og politiska skipanin eru</p>
<p>umboðað. Skúlin megnar hetta ikki einsamallur, hetta er eitt felags projekt, sum øll luttaka í.</p>
<p><em type="bold">Tilmæli: </em></p>
<p type="listitem">• <em type="bold">Mentamálaráðið setir arbeiðsbólk við royndum lærarum at skipa fyri útvegan av </em></p>
<p><em type="bold">undirvísingartilfari um happing og at savna vitan og royndir á økinum </em></p>
<p type="listitem">• <em type="bold">Skipað verður fyri workshops, arbeiðsdøgum, ráðstevnum til at fyribyrgja happing, </em></p>
<p><em type="bold">har allir fakbólkar, sum á einhvønn hátt vara av børnum, luttaka </em></p>
<p><em type="bold">9.   Heimasíða um happing </em></p>
<p><em type="bold"> </em>Arbeiðsbólkurin hevur havt samskifti við DCUM ( Dansk center for undervisningsmiljø) og hevur  </p>
<p>havt fund við virkandi leiðaran í DCUM, Ole Juul.</p>
<p>DCUM,  ið er sjálvstøðugur stovnur undir danska kenslumálaráðnum, var settur á stovn í 2002,</p>
<p>aftaná at Fólkatingið í 2001 hevði sett í gildi lóg um undirvísingarumhvørvi hjá næmingum og</p>
<p>lesandi. Sambært hesi lóg skulu allir skúlar og útbúgvingarstovnar framhaldandi og regluliga virka</p>
<p>fyri at bøta um umhvørvið í skúlum og útbúgvingarstovnum. Umhvørvið fatar í hesum sambandi</p>
<p>bæði um fysisku umstøðurnar t.e. bygningar, arbeiðsamboð og sálarligu, estetisku og sosialu</p>
<p>umstøðurnar hjá næmingum og starvsfólki.</p>
<p>DCUM skal saman við avvarðandi pørtum virka fyri at tryggja øllum næmingum og lesandi eitt gott</p>
<p>arbeiðsumhvørvi í skúlum og útbúgvingarstovnum. Uppgáva stovnsins er at vera vitanardepil og</p>
<p>ráðgevi í spurningum um undirvísingarumhvørvið umframt at luttaka í viðkomandi verkætlanum</p>
<p>saman við øðrum.</p>
<p>DCUM hevur ment ymisk amboð, sum kunnu nýtast í arbeiðinum at bøta um</p>
<p>undirvísingarumhvørvið. Leiðarin á DCUM, Ole Juul, hevur víst á nøkur áhugaverd amboð, sum</p>
<p>eftir hansara hugsan lættliga kundu verið lagað til nýtslu í skúlum í Føroyum.</p>
<p>Eitt av hesum amboðum er ein bók til skúlar og lærarar – <em type="italic">Metodehåndbog-</em>, sum DCUM gav út í </p>
<p>2006. Bókin er eitt savn av undirvísingargongdum, sum eru nýttar í skúlum og barnagørðum til tess</p>
<p>at fyribyrgja happing. Málbólkurin er fyrst og fremst lærarar í fólkaskúlanum og pedagogar í</p>
<p>barnagørðum umframt skúlaleiðarar og skúlastýrislimir. Allir danskir skúlar hava fingið eitt eintak</p>
<p>av bókini ókeypis.</p>
<p>Flestu grannalond hava heimasíður, har trivnaður og happing verða umrødd. Hesar heimasíður</p>
<p>kunna um kanningar, kjak og um átøk at fyribyrgja happing og at menna sosialan trivnað bæði í</p>
<p>skúla og í dagrøkt. Somuleiðis vísa tær á tiltøk og leinkjur út í heim. Ein slík heimasíða hevði eisini</p>
<p>verið hent amboð í einum føroyskum samanhangi, har skúlar kundu fingið íblástur og  lisið um</p>
<p>royndirnar hjá øðrum, bæði her heima og aðrastaðni.</p>
<p><em type="italic">Tilmæli: </em></p>
<p type="listitem">• <em type="bold">Mentamálaráðið stovnar eina heimasíðu, sum  kunnar um kanningar, </em></p>
<p><em type="bold">undirvísingartilfar, kjak og átøk at fyribyrgja happing og menna sosialan trivnað, </em></p>
<p><em type="bold">bæði í skúla og í dagrøkt. Somuleiðis skal heimasíðan vísa á tiltøk og leinkjur út í heim. </em></p>
<p type="listitem">• <em type="bold">Mentamálaráðið samstarvar við DCUM um undirvísingartilfar og – amboð, sum </em></p>
<p><em type="bold">kunnu nýtast í arbeiðinum at fyribyrgja happing  </em></p>
<p><em type="bold">10.   Bókmentir  </em></p>
<p type="listitem" xml:lang="dan">• Allmänna råd och kommentarer för arbetet med att främja likabehandling och för att</p>
<p xml:lang="dan">motverka diskriminering och annan kränkande behandling. –Skolverkets Allmänna Råd, Stockholm, 2006.</p>
<p type="listitem" xml:lang="dan">• Barfoed-Høj, Christina og Larsen, Lone (red): Tidlige spor – Forebyggelse af mobning</p>
<p xml:lang="dan">blandt de mindste. Socialministeriet, 2002.</p>
<p type="listitem" xml:lang="dan">• Christy, Lotte: Grib konflikten - om konstruktiv konflikthåndtering i skolen, Det</p>
<p xml:lang="dan">Kriminalpræventive Råd i samarbejde med Center for Konfliktløsning, 2003.</p>
<p type="listitem">• Due, Pernille og Holstein, Bjørn: Skolebørnsundersøgelsen 2002. Københavns Universitet,</p>
<p xml:lang="dan">Institut for Folkesundhedsvidenskab, 2003.</p>
<p type="listitem" xml:lang="dan">• Due, Pernille og Holstein, Bjørn og Schultz Jørgensen, Per: Mobning som sundhedstrussel</p>
<p xml:lang="dan">blandt store skoleelever. I: Ugeskrift for læger 161/15, 1999.</p>
<p type="listitem">• Engler, Barbara: Personality Theories. Houghton Mifflin Company, 1999.</p>
<p type="listitem" xml:lang="dan">• Er du med mod mobning?: 42 veje til bedre trivsel / efter idé af Jørn Jørgensen, DCUM,</p>
<p>2006. http://www.dcum.dk/download.php?id=2006102708316731000013886</p>
<p type="listitem" xml:lang="dan">• Frånberg, Gun-Marie: Mobbning i nordiska skolar. Nordisk Ministerråd, 2003.</p>
<p type="listitem" xml:lang="dan">• Guggenbühl, Allan: Voldens fascination - Om vold og mobning blandt børn og unge,</p>
<p xml:lang="dan">Socialpædagogisk bibliotek, Gyldendal, 1999.</p>
<p type="listitem" xml:lang="dan">• Halse, John Aasted: AMOR - antimobberåd: artikelsamling om udstødelse blandt skolebørn,</p>
<p xml:lang="dan">Børns Vilkår, 2001.</p>
<p type="listitem" xml:lang="dan">• Hansen, Helle Rabøl: Grundbog mod mobning, Gyldendals Lærerbibliotek, 2005.</p>
<p type="listitem" xml:lang="dan">• Hansen, Helle Rabøl: Mobbedreng - En håndbog om mobning, Børnerådet, 1999.</p>
<p type="listitem">• Hansen, Helle Rabøl: Mobbeland, Gyldendal, 2004.</p>
<p type="listitem" xml:lang="dan">• Hertz, Berit: Anerkendelse i børnehøjde, Dansk psykologisk Forlag, 2006.</p>
<p type="listitem" xml:lang="dan">• Hertz, Berit: Mere anerkendelse i børnehøjde, Dansk psykologisk Forlag, 2007.</p>
<p type="listitem" xml:lang="dan">• Hibbert, Adam: Hvorfor mobber folk hinanden, Bogfabrikken Fakta, 2004</p>
<p type="listitem" xml:lang="dan">• Hindsgaul, Helle Boelt: Mobning - også elevrådets ansvar, Kroghs Forlag, 2006.</p>
<p type="listitem" xml:lang="dan">• Høiby, Helle og Levin, Marianne og Thulin, Anette: Fællesskab mod mobning: klassemødet</p>
<p xml:lang="dan">- grundlag for trivsel, Kroghs Forlag, 2006.</p>
<p type="listitem" xml:lang="dan">• Høiby, Helle: Ikke mere mobning - Værktøjer for lærere og pædagoger,</p>
<p xml:lang="dan">Kroghs Forlag, 2002.</p>
<p type="listitem" xml:lang="dan">• Höistad, Gunnar: Mobning - Forebyggelse og løsninger, Billesø og Baltzer, 1999.</p>
<p type="listitem" xml:lang="dan">• Hägglund, Solveig: ”När mobbning er är ok. Om mobbning som uttryck för kollektiv</p>
<p xml:lang="dan">kunskap og delade värdesystem”. I: Thelin, Annika og Willamson, Hazel (red): Nya forskningsperpektiv på mobbning. Nordisk Ministerråd, 2004.</p>
<p type="listitem" xml:lang="dan">• Iversen, Luise Bæk og Kirkegaard, Tanja: Jamen, hvorfor mobber de? : mobningens</p>
<p xml:lang="dan">funktion for fællesskabet, det enkelte barn - og de voksne, Børns Vilkår, 2006.</p>
<p type="listitem" xml:lang="dan">• Lagerman, Anncha og Stenberg, Pia: Mobning kan stoppes, Forlaget Billesø og Baltzer,</p>
<p>2000.</p>
<p type="listitem" xml:lang="dan">• Larsson, Eva: Mobningens psykologi, Gyldendal Uddannelse, 2002.</p>
<p type="listitem" xml:lang="dan">• Laserow, Sylvia: Stop Mobning, Forlaget Alinea, 2002.</p>
<p type="listitem" xml:lang="dan">• Mobning – ud af Århus. Redaktion: Annie Beck Lauersen, Anita Christensen og Annette</p>
<p xml:lang="dan">Degn, Århus Kommunale Skolevæsen, 2003.</p>
<p type="listitem" xml:lang="dan">• Olweus, Dan: Mobning i skolen: hvad vi ved og hvad vi kan gøre, Hans Reitzels Forlag,</p>
<p>2000.</p>
<p type="listitem" xml:lang="dan">• Orpinas, Pamela og Horne, Arthur M.: Bullying prevention: creating a positive school</p>
<p xml:lang="dan">climate and developing social competence, American Psychological Association, 2006.</p>
<p type="listitem" xml:lang="dan">• Rasmussen, Dorthe: Fri for mobberi - sådan gør vi, Red Barnet, 2007.</p>
<p type="listitem" xml:lang="dan">• Roland, Erling og Galloway, David: Classroom influences on bullying. I: Educational</p>
<p xml:lang="dan">Research vol. 44, nr. 3, 2002.</p>
<p type="listitem">• Roland, Erling: School Influences on Bullying, Rebell Forlag A/S, 1999.</p>
<p type="listitem" xml:lang="dan">• Roland, Erling: Mobbing – Håndbok til foreldre, Rebell Forlag AS, Norge, 1996.</p>
<p type="listitem" xml:lang="dan">• Raaschou, Nina: Fra konflikt til dialog i skolen overvejelser og værktøjer, Kroghs Forlag</p>
<p>2006.</p>
<p type="listitem">• Sullivan, Keith: The Antibullying Handbook, Oxford University Press, 2000.</p>
<p type="listitem" xml:lang="dan">• Vejledning om disciplin, god adfærd og trivsel i folkeskolen: et inspirationshæfte /</p>
<p xml:lang="dan">forfattere: Udvalg om disciplin, god adfærd og mobning i folkeskolen; redaktion ved Lise Bagge Rasmussen. - 1. udgave. - [Kbh.]: </p>
<p type="listitem" xml:lang="dan">• Mobning 2004 – En undersøgelse i 7. klasse. Dansk Center for Undervisningsmiljø og</p>
<p xml:lang="dan">Børnerådet, 2004.</p>
<p type="listitem" xml:lang="dan">• Mobning og konflikt 2006 – En undersøgelse i 9. klasse. Dansk Center for undervis</p>
<p xml:lang="dan">ningsmiljø og Børnerådet, 2006.</p>
<p type="listitem" xml:lang="dan">• Mobning og udvikling af kriminel adfærd – et kendetegn ved skolen? Dansk Center for</p>
<p xml:lang="dan">Undervisningsmiljø og Rådgivende Sociologer, 2003.</p>
<p type="listitem" xml:lang="dan">• Nya forskningsperspektiv på mobbning – Dokumentation av en forskarkonferens om</p>
<p xml:lang="dan">mobbning 24 – 25 september 2003 i Stockholm Redigeret af A. A. Thelin og H.  Williamson, Nordisk Ministerråd, København 2004.</p>
<p type="listitem" xml:lang="dan">• http://www.trivselserklaeringen.dk/trivselserklaeringen</p>
<p type="listitem">• http://www.brugkonflikten.dk/konfliktforside • http://www.dcum.dk/dcum</p>
</body></document>