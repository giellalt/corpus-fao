<document xml:lang="fao" id="no_id"><header><title/><genre code="admin"/><author><unknown/></author><wordcount>4247</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2005.12. Alit+um+logmanssetur[1].pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">Álit frá arbeiðsbólki, </em></p>
<p><em type="bold">ið varð settur at arbeiða víðari við ætlan at nýta umsitingarbygningin hjá Føroya Fornminnissavni í Hoyvík til </em></p>
<p><em type="bold">Løgmanssetur </em></p>
<p><em type="bold">í Hoyvík, 16. desember 2005 </em></p>
<p><em type="bold">Innihaldsyvirlit </em></p>
<p>Arbeiðsbólkur og arbeiðssetningur ...................................................................................... 3</p>
<p>Samandráttur ...................................................................................................................... 3 Inngangur ................................................................................................................................ 4 Hví skulu Føroyar hava løgmanssetur? ............................................................................... 5 Innrætta løgmanssetur í gomlu Royndarstøðini ................................................................. 6</p>
<p>Gamla Royndarstøðin ....................................................................................................... 6 Lýsa uppskot til innrætting ............................................................................................... 7 Kostnaðarmeting og tíðarætlan........................................................................................ 9 Loysn á hølisviðurskiftinum hjá Fornminnissavninum .................................................. 10</p>
<p>Lýsa tørvin hjá Fornminnissavninum (virksemi í Kúrdali) ........................................ 10 Umhugsaðir møguleikar .................................................................................................. 13 Tilmæli um best hóskandi loysn .................................................................................... 15</p>
<p><em type="bold">Fylgiskjøl (fáast við at venda sær til Løgmansskrivstovuna) </em></p>
<p>Fylgiskjal I:   Upptekning av verandi innrætting, bygningar í Kúrdali  Fylgiskjal II:   Upptekning av innrætting av løgmanssetri</p>
<p>Fylgiskjal III: Upptekning av innrætting av húsi 2 Fylgiskjal IV: Umsitingarbygningur í Brekkutúni Fylgiskjal V:  Bræv frá Landsverki, kostnaðarmeting  Fylgiskjal VI:  Tjóðsavn í Hoyvík - byggiætlan</p>
<p><em type="bold">Arbeiðsbólkur og arbeiðssetningur </em></p>
<p>Í mai 2005 var arbeiðsbólkur settur at arbeiða víðari við ætlanini um at nýta gomlu Royndarstøðina í Hoyvík, sum seinastu 20 árini hevur hýst umsitingini hjá Føroya Fornminnissavni, til løgmanssetur. Í arbeiðsbólkinum vóru hesi: Jeanette E. Blåsvær, umboð fyri Løgmansskrivstovuna, formaður Jonhard Eliasen, umboð fyri Løgmansskrivstovuna, avloystur av John Rajani 1/9-05 Jóan Petur Hentze, umboð fyri Mentamálaráðið, avloystur av Jógvan D. Hansen 1/9-05 Mayfinn Norðoy, umboð fyri Føroya Fornminnissavn Arbeiðssetningurin hjá bólkinum var: 1) at finna loysn á hølisviðurskiftunum hjá Fornminnissavninum 2) at lýsa, hvørjar ábøtur og møguligar broytingar mugu gerast, til tess at gamla   Royndarstøðin verður hóskandi sum løgmanssetur 3) at gera eina tíðarætlan  4) at gera eina kostnaðarætlan</p>
<p><em type="bold">Samandráttur </em></p>
<p>Arbeiðsbólkurin hevur gjørt uppskot til, hvussu gamla Royndarstøðin mest hóskandi kann innrættast, til tess bæði at gerast embætisbústaður og almenn móttøkuhøli hjá løgmanni. Tekningar og kostnaðarmetingar eru leysligar og ætlaðar at vera íblástur til, hvussu innrættingin møg</p>
<p>Arbeiðsbólkurin hevur hugt at nøkrum bygningum, ið umsitingin kann flyta inn í. Flytingin eigur ikki at vera til tað verra, og bygging av nýggjum savnsbygningi, sum bæði kann hýsa umsiting og framsýning, er ein dýr loysn, ið neyvan er búgvin til politiska støðutakan. Arbeiðsbólkurin mælir tí til at byggja uppí bygningin í Brekkutúni, har framsýning og goymsla eru.  Fyrimunirnir við at byggja uppí verandi bygning, er m.a., at hetta er ein ítøkilig virðisøking av bygninginum og kann metast sum ein varandi loysn. Eisini verður Fornminnissavnið, ið seinastu 20 árin hevur húsast í Hoyvík og hevur uppbygt gripagoymslu, útisavn og framsýning á staðnum, verandi í økinum. Sambært uppskotinum verður talan um nýbygging uppá uml. 465 m² og um umbygging uppá uml. 420 m². Byggiútreiðslurnar fyri nýbyggingina og umbyggingina verða mettar til einar 12½ - 13 mió. kr. tilsamans.</p>
<p>Jeanette Ellefsen Blåsvær, formaður</p>
<p>Mayfinn Norðoy</p>
<p>John Rajani</p>
<p>Jógvan Dalbø Hansen</p>
<p><em type="bold">Inngangur </em></p>
<p>Arbeiðsbólkurin hevur havt tríggjar fundir.</p>
<p>Millum fundirnar hava Jeanette E. Blåsvær og Mayfinn Norðoy arbeitt við uppskoti til, hvussu gamla Royndarstøðin mest hóskandi kann innrættast, til tess bæði at gerast embætisbústaður og almenn móttøkuhøli hjá løgmanni. Mayfinn Norðoy hevur teknað uppskot til innrætting og gjørt kostnaðarmeting.</p>
<p>Eisini hevur verið hugt at bygningum, ið umsitingin hjá Fornminnissavninum kundi flutt inn í.  Mayfinn Norðoy hevur gjørt skitsuuppskot av uppíbygningi til framsýningar- og goymsluhølini hjá Fornminnissavninum í Brekkutúni.</p>
<p>Fundur hevur verið við Ole Jensen, arktitekt á bygningadeildini í Landsverki, sum síðan hevur gjørt kostnaðarmeting av tilmælinum hjá arbeiðsbólkinum til uppíbygningin.  Tekningar og kostnaðarmetingar eru leysligar og ætlaðar sum íblástur til, hvussu innrættingin møguliga kann verða, og hvat kostnaðurin verður av hesum. Skulu tekningar og kostnaðarmetingar gerast nágreiniligar, er neyðugt at heita á eitt fakfólk at arbeiða burturav við hesum, og hetta hevði helst tikið umleið ein mánað.  Álitið við fylgiskjølum við tekningum o.ø. varð lagt fram fyri løgmann og landsstýrismannin í mentamálum í gomlu Royndarstøðini 16. desember 2005.</p>
<p><em type="bold">Hví skulu Føroyar hava løgmanssetur? </em></p>
<p>Løgmansembætið er aldagamalt. Tað gongur aftur til 13. øld, tá flestu løgmenn vóru bøndur. Løgmaður búði á sínum bóndagarði, sum varð nýttur sum løgmanssetur, har gestir komu á gátt, og ráð vórðu hildin. Í nýggjari tíð er valdið tríbýtt, har løgmaður situr við tí útinnandi valdinum og umboðar Føroyar í heimasamfelagnum eins væl og í heimssamfelagnum.</p>
<p>Var tað hildið at vera neyðugt við løgmanssetri í gomlum døgum, so er tað ikki minni neyðugt í dag. Tað er tí ikki uttan grund, at tað í øðrum londum er vanligt, at forsætisráðharrar og forsetar landsins ráða yvir serligum bústaði. Hetta eru tignarligir bygningar, í ovasti landsins kann nýta sum bústað, at taka ímóti gestum og at halda fundir á høgum stigi. Við hevd í aldagamlari siðvenju verður tátturin við løgmanssetri nú tikin uppaftur, so løgmaður Føroya kann hava samsvarandi møguleika og felagar hansara uttanlands. Ofta hevur verið havt á máli, at løgmaður eigur at hava tignarlig hús til taks. Ymsir møguleikar hava verið nevndir, eitt nú gomlu Landsbókasavnshúsini á Debesartrøð, húsini hjá Færøernes Kommando yviri við Strond, húsini hjá Vinnuhúsinum í Smærugøtu og gamla Royndarstøðin í Hoyvík. Undir seinasta landsstýri varð spurningurin umrøddur. Niðurstøðan var tá, at høvuðsbygningurin á gomlu Royndarstøðini er best hóskandi til endamálið.  Fyrst í árinum vitjaðu løgmaður og landsstýrismaðurin í mentamálum saman við embætisfólkum gomlu Royndarstøðina. Setti stjórin og umboð fy</p>
<p>Løgmaður kunnaði landsstýrið um ætlanirnar á landsstýrisfundi í mars mánaði, og síðan varð arbeiðsbólkur, mannaður við embætisfólkum úr Løgmansskrivstovuni, Mentamálaráðnum og Fornminnissavninum, settur at fyrireika málið.</p>
<p><em type="bold">Innrætta løgmanssetur í gomlu Royndarstøðini </em></p>
<p>Spurningur 2 í arbeiðssetninginum er:</p>
<p><em type="bold">at lýsa, hvørjar ábøtur og møguligar broytingar mugu gerast, til tess at gamla royndarstøðin verður hóskandi sum løgmanssetur </em></p>
<p>Fyri at svara hesum spurningi hevur arbeiðsbólkurin fyrst og fremst hugt at teimum trimum samanbygdu húsunum (gamla Royndarstøðin), sum umsitingin hjá Fornminnissavninum í dag húsast í, sí fylgiskjal I fyri verandi innrætting.  Harafturat eru onnur høli í Kúrdali, sum natúrliga kunnu gerast partur av løgmanssetrinum, t.e. fjósið, løðan, turkihúsið og ein hjallur. Arbeiðsbólkurin hevur ikki lýst ella gjørt tilmæli um innrætting av hesum húsum, men heldur víst á, hvat hesi kunnu nýtast til.</p>
<p><em type="bold">Gamla Royndarstøðin </em></p>
<p>Upprunahúsið, ið er frá umleið 1924, stendur í miðjuni. Í hesum áliti verður hetta hús nevnt hús 2. Eystanfyri hetta er lon, ið Royndarstøðin lat byggja í umleið 1927. Hetta hús verður nevnt hús 3. Vestanfyri er tann nýggjasti bygningurin, ið Fornminnissavnið lat byggja til goymslu í 1986, og verður her nevnt hús 1. Sambygdu húsini eru tilsamans umleið 265 fermetrar, umframt loft og kjallarar.</p>
<p>Arbeiðsbólkurin hevur spurt seg fyri á Løgmansskrivstovuni hvørjar ætlanirnar eru við løgmanssetrinum. Løgmansskrivstovan hevur greitt frá, at fyrst og fremst er ætlanin, at løgmanssetrið verður embætisbústaður hjá løgmanni. Við teimum skyldum og uppgávum, ið knýttar eru at embætinum, skal løgmanssetrið harumframt nýtast til serligar fundir, móttøkur og vitjanir hjá løgmanni. Eisini er ætlanin at døgurðar, bæði smærri og størri, verða í løgmanssetrinum  Løgmansskrivstovan heldur, at tað best er, um øll húsini, ið Fornminnissavnið í dag nýtir í Kúrdali, kunnu verða tøk hjá løgmanssetrinum, t.e. eisini fjósið og løðan.</p>
<p>Arbeiðsbólkurin hevur hugt at verandi innrætting og gjørt uppskot til innrætting av løgmanssetri, sí fylgiskjal II og III. Við uppskotinum hevur arbeiðsbólkurin roynt at ganga ynskjunum um omanfyri standandi virksemi á møti, samstundis sum verandi innrætting ikki verður broytt stórvegis. Í sínari kostnaðarmeting hevur arbeiðsbólkurin lagt dent á, at innrættingin og innbúgv svarar til ta tign, sum eitt løgmanssetur skal hava, t.e. dygdartilfar bæði til gólv, innbúgv og útbúnað, og at málaraarbeiði o.t. er á støði við tað, sum varð gjørt í Skansapakkhúsinum í Tinganesi í 1999. Kostnaðarmetingin er á síðu 12. Arbeiðsbólkurin hevur einans leysliga hugt at møguleikunum í fjósinum og løðuni uttan at gera metingar um loysnir. Fjósið kann innrættast til at hýsa skreytdøgurðum o.t., men ein slík umbygging er ein størri verkætlan, sum er kostnaðarmikil og tíðarkrevjandi. Arbeiðsbólkurin hevur valt ikki at lýsa hesa verkætlan í hesum tilmæli. Vil Løgmansskrivstovan hava, at arbeiðsbólkurin ger eina nærri meting av hesum húsum, kann arbeiðsbólkurin gera tað. Gamli Hoyvíksgarður er settur í stand í mun til upprunaligu innrættingini í bóndagarðinum og virkar sum útisavn. Hesin verður tískil varðveittur sum savn hjá Fornminnissavninum, og kann løgmaður við høvi vísa sínum gestum, hvussu ein bóndagarður var innrættaður umleið 1920.  Annað hús í Kúrdali verður nevnt turkihúsið. Fornminnisavnið hevur ynski um, at hetta hús verður verandi partur av Fornminnissavninum. Savnið hevur undirvísing fyri skúlaflokkum, tá ið tey vitja útisavnið. Í løtuni nýtir Fornminnissavnið løðuna til hetta endamál, men skal løðan innrættast til hjáhús hjá løgmanssetrinum, kann turkihúsið nýtast til undir</p>
<p><em type="bold">Lýsa uppskot til innrætting </em></p>
<p><em type="bold">Hús 3</em> </p>
<p>Hetta húsið egnar seg væl at innrætta til privatsektión og eigur at verða innrættað soleiðis, at hesin partur av húsinum kann nýtast sjálvstøðugt, tá ið alment tiltak er aðrastaðni í húsinum.  Á stovuhæddini er hjúnarkamar, garduroba, skrivstova/kamar og baðirúm, umframt ein gongd. Á loftinum eru tvey kømur. Tað kann verða at komandi løgmenn hava heimabúgvandi børn, og tá eru trý kømur umframt hjúnarkamari í hesum partinum á húsinum. Eisini kunnu gestir hjá løgmanni gista her. Møguleiki er at innrættað eitt minni gestatoilet á loftinum. Í kjallaranum er privat uppihaldsrúm, ið hevur ein minni køk, tvey toilett og vaskirúm. Upphaldsrúmið kann innrættast við sofum, sjónvarpi o.t., køksborði o.t., soleiðis at familjan kann verða her, tá ið tørvur er hesum í sambandi við almenna vitjan.</p>
<p><em type="bold">Hús 2 </em></p>
<p>Hetta hús er serliga væl egnað til tann almenna partin. Mitt fyri er inngongd, sum kann verða høvuðsinngongd til løgmanssetri. Upprunaliga eru stovuhæddin innrættað við trimum stovum <em type="italic">en suite. </em>Einki av rúminum er stórt og arbeiðsbólkurin hevur tí uppskot um, at veggirnir millum rúmini skal kunna dragast til síðis ella takast burtur, um ynski er um at hava meira pláss t.d. í sambandi við ein minni døgurða.  Dentur eigur at verða lagdur á, at tað skal verða gjørligt at broyta uppsetan av innbúgvum, alt eftir hvat virksemi er í húsinum. Eitt uppskot til innrætting sæst í fylgiskjali III.  Miðstovan, ið er útbygd við einari útistovu, er tað rúmið, ið gestir, sum koma at vitja løgmann, verða móttiknir í. Tað skal verða innbjóðandi, frí gongd skal verða til útistovuna, har møguleiki skal verða at seta seg niður og njóta vakra útsýni yvir gomlu Hoyvíkina og Nólsoyarfjørð. Á tekningini er eitt minni fundarborð tekna í útistovuni, sum hýsir seks fólkum. Eisini er fundarborð/spísborð tekna inni í stovuni, sum kann gerast størri ella minni.  Eystur- og vesturstovurnar kunnu hóskandi innrættast til stovur, har gestir kunnu sessast eftir ein døgurða. Á tekningini er eystur- og vesturstovurnar innrættaðar við sofum o.t. Ætlanin er at løgmaður og familja skulu nýta hølini, tá ið almenn tiltøk ikki eru. Ein kann eisini ímynda sær, at nýggjársrøður løgmans frameftir verða tiknar upp í hesum hølum. Í durinum verða tvey toilett, reingerðisrúm og garderoba. Á loftinum eru tvey kømur, sum kunnu nýtast til skrivstovu ella gestakømur. Møguleiki er at gera enn eitt toilett her. Kjallarin er krúpikjallari við fýrrúm og goymslurúm. </p>
<p><em type="bold">Hús 1 </em></p>
<p>Í hesum húsið verður køkurin hjá húskinum, sum eisini skal innrættast soleiðis at hesin kann nýtast, tá ið almenn tiltøk eru. Køkurin verður innrættaður við rákøki og spískamari. Við síðuna av køkinum er innrættað til spísistovu til gerandisbrúk.  Á loftinum er eitt størri fundarhøli. Veggirnir eru skráveggir, og tí hóskar høli seg ikki so væl til fínari fundir, men hóskar seg væl til meira vanligir fundir, har nógvir luttakarar eru. Rúm er fyri umleið 24 fólkum.</p>
<p><em type="bold">Uttanum økið </em></p>
<p>Arbeiðsbólkurin hevur eisini leysliga hugt eftir økið uttanum løgmanssetrinum og her eru nøkur tilmæli.</p>
<p>Ein treyt til almennar bygningar er, at tað er atkomuligt hjá rørslutarnaðum, bæði at koma inn í bygningin og inni í bygninginum. Tí eigur ein rampa at gerast uttanfyri húsini og trappulift eigur at verða við trappur upp á loft. Trappur eru inn til miðhúsið og til eysturhúsið. Neyðugt er at snøgga hesar. Eisini er neyðugt at hyggja at útilyktum frá høvuðsvegnum oman til bygningin. Neyðugt er eisini at seta upp sensorar runt húsið, ið tendra, tá ið fólk koma nær at húsinum (serliga av trygdaávum). Og í hesum viðfangi kann eisini nevnast, at neyðugt e</p>
<p>Øki runt húsini er vakurt, men neyðugt er at fríðkað øki, áðrenn løgmanssetri verður tikið í brúk. Nøkur parkeringspláss eru og mett verður ikki, at tað er neyðugt við fleiri enn verandi. Gestir verða ofta koyrdir á staðið, og harumframt verður hildið, at tað fer at skemma vakra øki, um meira enn neyðugt verður lagt undir asfalt.</p>
<p><em type="bold">Kostnaðarmeting og tíðarætlan </em></p>
<p>Arbeiðsbólkurin hevur gjørt eina leysliga meting av kostnaðinum av umvælingunum, sum eru neyðugar fyri at innrætta húsini til løgmanssetur. Talan er ikki um eina meting, ið fer í smálutir. Tílík meting hevði tikið umleið ein mánað at gera hjá einum fakfólki. Í metingini er eisini innrætting, t.e. innbúgv og útbúnaður o.t. tikið við.</p>
<p><em type="bold">Løgmanssetur - umvæling og innrætting</em> </p>
<p xml:lang="dan"><em type="bold">Alment</em> </p>
<p>plankgólv - alt húsið250.000</p>
<p>áleggja gólv100.000 málaraarbeiðið - alt húsi innan300.000</p>
<p>máling og umvæling av vindeygu100.000 máling og umvæling av tekju100.000</p>
<p>máling og umvæling av klædningini160.000 uttanumøki275.000 sanitet og kloak250.000</p>
<p>el arbeiðið150.000 ráðgeving/projektering600.000</p>
<p><em type="bold">Hús 1. Køkur, spísstova og fundarhølið</em> </p>
<p>køk250.000 umbyggja køk150.000</p>
<p>innbúgv70.000</p>
<p>útbúnaður100.000</p>
<p><em type="bold">Hús II. Tríggjar stovur og tvey kømur</em> </p>
<p>umbygging100.000</p>
<p>innbúgv250.000</p>
<p xml:lang="dan"><em type="bold">Hús I. Bað, kømur, privat uppihaldsrúm</em> </p>
<p>umbygging100.000</p>
<p>innbúgv235.000</p>
<p><em type="bold">til samans  inkl. 15% óvæntað4.071.000</em> </p>
<p><em type="bold">N.B. tak, vindeygu og klædningur skulu skiftast innan 10 ár</em> </p>
<p>Ein leyslig meting av tíðarætlanini er, at tað tekur millum 9 mánaðir til 1 ár at gera umvæla og innrætta løgmanssetri, alt eftir hvussu stór arbeiðsorka verður sett av til arbeiðið. Innrættingin kann fara fram í stigum og yvir fíggjarár. Tá skal avgerð takast um, um tað fyrst skal innrættast til embætisbústað ella til alment móttøkuhøli. Hetta arbeiðið kann tó í fyrsta lagi farast undir, tá ið loysn er funnin til umsitingina hjá Føroya Fornminnissavni.</p>
<p><em type="bold">Loysn á hølisviðurskiftinum hjá Fornminnissavninum </em></p>
<p>Áðrenn umvælingin og innrættingin av løgmanssetrinum kann byrja, er neyðugt at finna hóskandi loysn á hølisviðurskiftunum hjá umsitingini hjá Føroya Fornminnissavni.</p>
<p>Arbeiðsbólkurin hevur sundurgreinað hesa uppgávu við fyrst at lýsa tørvin hjá Fornminnissavninum (samsvarandi virkseminum í Kúrdali). Her verður hugt eftir bygnaðinum og hvørjar uppgávur stovnurin hevur. Harnæst verður hugt eftir tørvin, ið umsitingin hevur á vanligum skrivstovuplássi og hvørji starvshøli, goymsluhøli o.t. stovnurin annars hevur brúk fyri.  Harnæst hevur arbeiðsbólkurin umrøtt ymsar møguleikar at loysa hølistørvin. Her hevur arbeiðsbólkurin bæði umhugsað nýbygging, uppíbygging til verandi gripagoymslu/framsýning í Brekkutúni og umvæling av húsum, ið tað almenna eigur ella kunnu gerast tøk til tað almenna.  Eftir at hava umrøtt og lýst møguleikarnar, hevur arbeiðsbólkurin gjørt tilmæli um best hóskandi loysn. Arbeiðsbólkurin hevur síðani heitt á bygningsdeildina í Landsverk um at gera eina kostnaðarmeting og tíðarætlan fyri ta ætlanina, ið arbeiðsbólkurin mælir til.</p>
<p><em type="bold">Lýsa tørvin hjá Fornminnissavninum (virksemi í Kúrdali) </em></p>
<p>Tørvurin er lýstur samsvarandi tí, sum í dag er til taks hjá stovninum í Kúrdali. Tað er metingin hjá arbeiðsbólkinum, at flytingin av stovninum eigur ikki at vera til tað verra.</p>
<p><em type="bold">Bygnaður </em></p>
<p>At meta eftir lógum og kunngerðum, sum stovnurin virkar eftir, er Føroya Fornminnissavn ein siðsøguligur umsitingar-, granskingar- og upplýsingarstovnur, sum fyri</p>
<p> savnsuppgávur, t.e. at savna inn, varðveita og goyma lutir og vitan av týdningi fyri</p>
<p>føroyska mentanarsøgu í øllum tíðum og at granska, sýna fram og á annan hátt formiðla mentanarsøgu føroyinga við støði í savnindunum og gransking. Undir hetta kemur eisini skrásetingararbeiði í sambandi við friðing og friðingareftirlit og ráðgeving og kunning í sambandi við fornminni, eitt nú við atliti at vaksandi tørvinum frá ferðavinnuni.</p>
<p> antikvariskar uppgávur, t.e. at fyrireika friðingarmál, hava eftirlit við tí, ið friðað er,</p>
<p>veita ánarum av friðaðum bygningum, m.a. kirkjuligu myndugleikunum, fakliga ráðgeving, og umsita játtan á løgtingsfíggjarlógini, sum hevur við friðing at gera (friðað hús og fornminni). Harumframt kemur umsiting av mentanararvinum í føroyskum sjóøki</p>
<p> ráðgevingar- og fíggjareftirlitsuppgávur við bygdasøvnum, t.e. sum lýst í</p>
<p>bygdasavnslógini, íroknað umsiting av játtan á løgtingsfíggjarlógini til bygdasøvn</p>
<p> uppgávur við ognarumsjón fyri tað almenna. Fornminnissavnið hevur so við og við</p>
<p>fingið álagt at umsita ávísar friðaðar ognir landsins: Havnar Skansa, Hoyvíksgarð, Dúvugarðar í Saksun, í Koytu heima á Sandi og uttan Ánna í Sandvík</p>
<p>Stjórnarráð</p>
<p xml:lang="dan">Fornminnisnevnd</p>
<p><em type="bold">Fornminnissavnið </em></p>
<p>Stjóri / landsantikvarur</p>
<p>Museum Antikvarisk</p>
<p>umsiting</p>
<p>Fyrisiting:</p>
<p>Leiðslufundur</p>
<p>Umsiting</p>
<p>Fólkalívsdeild:</p>
<p>Fornfrøðideild:</p>
<p>Bygningadeild:</p>
<p>Stovnurin er býttur upp í eina umsitingareind og tríggjar fakligar eindir, ávikavist fornfrøðideild, fólkalívsdeild og bygningadeild. Virkisøki deildanna ganga tvørtur um virksemisøkini, ið nevnd eru omanfyri, tí stovnurin er illa fyri viðv. manning í mun til uppgávurnar.</p>
<p><em type="bold">Starvsfólk </em></p>
<p>Sambært fíggjarlógaruppskotinum 2006 verða 14 fulltíðarstørv á Føroya Fornminnissavni. Størvini eru býtt soleiðis yvir eindirnar:</p>
<p>Umsitingareind: 7 starvsfólk, sum eru: 1 stovnsleiðari / landsantikvarur 1 skrivstovuleiðari 2 skrivstovuassistentar 1 húsavørður 1 savnslærari 1 fyrrverandi stjóri, sum virkar sjálvstøðugt/uttan umsitingaruppgávur (húsast aðrastaðir) Bygningadeild: 2 starvsfólk, sum eru: 1 arkitektur (deildarleiðari) 1 savnsteknikari Fornfrøðideild: 3 starvsfólk, sum eru: 1 savnvørður (deildarleiðari) 1 konserveringsteknikari 1 savnsteknikari Fólkalívsdeild: 2 starvsfólk, sum eru:  1 savnvørður (deildarleiðari og pr. 1. august 2005 til 31. desember 2005 settur landsantikvarur) 1 savnsteknikari</p>
<p><em type="bold">Hølistørvur - umsiting </em></p>
<p>Sum er starvast 10 starvsfólk í umsitingarbygninginum, har løgmanssetrið er æltað at vera. Tvey starvsfólk hava starvstað í Løðuni og húsavørðurin í Turkihúsinum. Eitt starvsfólk (fyrrv. stjóri) hevur starvsstað á Debesartrøð. Í alt 14 starvsfólk. Um umsitingin hjá Fornminnissavninum verður flutt í aðrar bygningar langt burtur frá núverandi øki, er neyðugt eisini at flyta øll starvshølir og goymslur (undantikið, tað, sum er í Brekkutúni), t.e. eisini tey starvsfólk, sum í dag hava starvstað í Løðuni og Turkihúsinum. Verður henda loysn vald, er neyðugt at hava starvspláss til 14 fólk, umframt tvey arbeiðspláss til gestagranskarar, t.e. í alt 16 arbeiðspláss.  Um umsitingin hjá Fornminnissavninum verður flutt, má havast í huga, at útisavnið, sum Fornminnissavnið seinastu árini hevur bygt upp kring bygningarnar á gamla Hoyvíksgarði, verður manntómt. Neyðugt verður tí at skipa annað slag av dagligari umsjón á útisavninum, og tað hevur øktar lønarútreiðslur við sær.</p>
<p><em type="italic">Útisavn í Hoyvík</em><em type="bold"> </em></p>
<p><em type="bold">Hølistørvur - Starvshølir </em></p>
<p type="listitem">• Bókasavn við tíðarritasavn</p>
<p type="listitem">• Fundarhøli (3)</p>
<p type="listitem">• Starvsfólkarúm</p>
<p type="listitem">• Kopirúm</p>
<p type="listitem">• Servararúm</p>
<p type="listitem">• Grafiskt verkstað (at gera tilfar til framsýningar)</p>
<p type="listitem">• Konserveringsverkstað</p>
<p><em type="bold">Goymsluhøli (bara tað, sum er í Kúrdali) </em></p>
<p type="listitem">• Myndagoymslu</p>
<p type="listitem">• Nærgripagoymsla og tekstilgoymsla</p>
<p type="listitem">• Tekningagoymsla</p>
<p type="listitem">• Skjalagoymsla</p>
<p type="listitem">• Goymsla</p>
<p><em type="bold">Umhugsaðir møguleikar </em></p>
<p>I. Húsini, hjá Búnaðargrunninum (R.C. Effersøesgøta 4) og húsið, har Skipaeftirlitið var (J. Bronksgøta). II. Brekkutún – byggja uppí bygningin, har framsýningin/goymsla er  III. Byggja nýggjan savnsbygning til Forminnissavnið (ætlan er at leggja søvn saman, evt. samlaður bygningur fyri henda stovn er ikki viðgjørdur her)</p>
<p><em type="bold">Viðv. loysn I </em></p>
<p>Húsini í R.C. Effersøesgøta 4 í Havn eru ogn hjá Búnaðargrunninum, og grunnurin (3½ starvsfólk) húsast enn í bygninginum. Stýrið fyri grunnin hevur ikki tikið avgerð um, hvørt starvsfólkini skulu flytast aðrastaðir, nú Búnaðarstovan er flutt til Roynarstøðina í Kollafirði. Um húsini verða tøk til umsitingina hjá Fornminnissavninum, er rúm fyri í mesta lagi 8 arbeiðsplássum. Aftur at hesum er eitt minni fundarhøli, eitt starvsfólkarúm og ein kjallari til minni goymslu, sum krevur ábøtur. Um ætlanin er at flyta umsitingina hjá Fornminnissavninum í henda bygning, er neyðugt at finna ein bygning afturat, sum umsitingin kann húsast í. Húsini á J. Bronksgøtu í Havn, har Skipaeftirlitið í mong ár húsaðist, standa tóm, og møguligt er at fáa hesi til umsitingina hjá Fornminnissavninum. Húsini er sera illa nýtiligt við verandi innrætting og krevja umbygging, umframt at kjallarin skal hava serliga umvæling fyri fukt. Alt eftir, hvussu húsini verða innrættað, eru 6 arbeiðspláss, umframt starvsrúm og rúm til nakrar goymslur. Bygningarnir í R.C. Effersøesgøtu og J. Broncksgøtu samsvara ikki væl við tørvin hjá Fornminnissavninum. Fyri tað fyrsta samsvarar verandi innrætting ikki við virksemið í umsitingini á Fornminnissavninum. Harafturat verður umsitingin, um henda loysn verður vald, býtt í tvey (og trý, um valt verður, at konserveringsstarvsstovan, myndastarvsstovan og goymslan í Løðuni og Fjósinum í Hoyvík skulu vera verandi eftir í Kúrdali). Fornminnissavnið fer sostatt at húsast í fleiri ymsum støðum í býnum, og hetta er ikki ein skynsom loysn, hvørki fyri stovnin ella fíggjarlógina, tí tað er altíð dýrari um stovnur húsast smábýtt. Harafturat hevði tað verið eitt stórt afturstig bæði í mun til starvsfólkatrivna og funktionalitet, somuleiðis í mun til tær goymsluumstøður og umstøður fyri vitjandi, ið eitt nútíðar savn eigur at hava, og sum Fornminnissavnið í løtuni hevur. Fyri tað triðja hevði tað verið neyðugt við umfatandi umvælingum, serliga á húsini í J. Bronksgøtu, bæði at innrætta hølini hóskandi til fysiska tørvin, og eisini fyri at lúka krøv til goymslurúmini. Hóast stórar íløgur í R.C. Effersøesgøtu 4 og J. Broncksgøtu verður ikki mett, at umstøðurnar kunnu gerast nøktandi. Arbeiðsbólkurin kann ikki viðmæla hesa ella líknandi loysn, og fer at mæla frá at hesum.  Síðan bólkurin fór til arbeiðis, eru húsini í J. Broncksgøtu sett til sølu, og ivasamt tykist vera, hvørji útlit eru til, at Búnaðargrunnurin flytur úr hølum sínum. Arbeiðsbólkurin hevur tí valt at útseta eina neyvari meting av møguleikanum, um so er, at politiskur vilji veruliga er fyri hesi loysn. <em type="bold"> </em></p>
<p><em type="bold">Viðv. loysn II</em> </p>
<p>Føroya Fornminnissavn hevur húsast í Hoyvík  í  út  við  20  ár  og  bygt  upp  eitt savnsumhvørvi í økinum,</p>
<p>Um starvsfólkini, ið starvast í Løðuni og Turkihúsinum eisini skulu flyta, er gjørligt at gera tillagingar í skitsuuppskotinum, so rúm eisini verður fyri teimum og starvsstovuhølum teirra í uppíbygninginum, t.e. serliga, um løgmanssetrið ynskir Løðuna við í umboðandi virksemi sínum.</p>
<p>Sambært uppskotinum verður talan um nýbygging uppá uml. 465 m² og um umbygging uppá uml. 420 m². Samlaðar byggiútreiðslurnar fyri nýbyggingina verða mettar at verða okkurt um kr. 18.000,-/m² og fyri umbyggingina okkurt um kr. 10.000,-/m². Møguligur serútbúnaður, eitt nú klimastýring og eldsløkkingarskipan til gripagoymslu, er ikki íroknaður.</p>
<p>fermetrarkr. pr. m2 kostnaður nýggbygging18.0008.370.000 umbygging10.0004.200.000 í alt<em type="bold">12.570.000</em> </p>
<p>Samlaður kostnaður, íroknað vanlig skrivstovuinnbugv, verður sostatt mettur at verða: 12½ til 13 mió. kr. Við atliti at hesi loysn skal eisini havast í huga, at í sambandi við loysn III, sum enn er óítøkilig, er møguleiki fyri at nýta størri part av goymslubygninginum í Brekkutúni til umsiting, tí um valt verður at gera serstakan framsýningarbygning til tjóðgripir landsins og flyta framsýningar Føroya Fornminnissavns hagar, verður pláss tøkt til innrætting av umsitingarhølum.</p>
<p><em type="bold">Viðv. loysn III </em></p>
<p>Í nógv ár hevur verið tosað um at byggja eini nýggj savnshús, ið skulu verða Tjóðarsavn Føroya. Eitt slíkt nýtt tjóðsavn fer væntandi at húsa eini samanrenning av Landsbókasavninum, Landsskjalasavninum og Føroya Fornminnissavni.  Tilgongdin at leggja hesi trý søvn saman hevur verið drúgv, og enn er ógreitt hvussu úrslitið verður. Men skuldi ein samanleggingin gjørt veruleiki, er framvegis óvist, nær og hvar eitt møguligt tjóðarsavn verður bygt.</p>
<p>Samanumtikið má tí staðfestast, at tað í dag ikki ber til siga, hvørja lagnu eitt slíkt savn fær.</p>
<p><em type="bold">Tilmæli um best hóskandi loysn </em></p>
<p>Arbeiðsbólkurin metir, at besta loysnin til loysn av hølisviðurskiftum í sambandi við flyting av umsitingini hjá Føroya Fornminnissavni er at byggja ein nýggjan savnsbygning, sum bæði kann hýsa umsiting og framsýning, t.e. loysn III. Hetta er kortini ein dýr loysn í verandi støðu og neyvan búgvið til politiska støðutakan.</p>
<p>Hetta tilmælið verður eisini stuðlað av Bygningadeildini á Landsverk, av tí at henda íløga er ein ítøkilig virðisøking av einum bygningi, sum ikki fer til spillis, t.d. um annar brúkari skal nýta hølini. Tey 20 árini Fornminnissavnið hevur húsast í Hoyvík, hevur tað uppbygt eina gripagoymsla, eitt útisavn og eina framsýning í økinum. Tað er tí spell og spill av fortíðar íløgum, um neyðugt verður at flyta umsitingina burtur frá hesu uppbygdu heild. Ein fyrimunur er eisini, at útisavnið við hesi loysn ikki verður manntómt. Møguleiki verður eisini hjá savninum og løgmansetrinum at samstarvast um húsavørð. Harumframt gerst møguleiki fyri synergi millum savn og løgmanssetur, við tað at løgmanssetrið hevur savnsumhvørvið at nýta í umboðandi virksemi sínum. Fyrimunurin við loysn II er eisini, at hon kann metast sum ein varandi loysn fyri umsitingina hjá Føroya Fornminnissavni, t.e. um Mentamálaráðið ikki hevur aðrar ætlanir í sambandi við fráboðaðar stovnssamanleggingar.  Fylgiskjal IV er skitsuuppskot og fylgiskjal V er kostnaðarmeting fyri uppíbyggningin. Arbeiðsbólkurin hevur valt bert at gera kostnaðarmeting og tíðarætlan fyri høvuðstilmæli sítt, annars verður uppgávan ov rúgvismikil. Men um Løgmansskrivstovan ynskir neyvari metingar av øðrum møguleikum, verður hetta sjálvandi fingið til vega.</p>
<p><em type="bold">Í verandi støðu mælir arbeiðsbólkurin tí til at velja loysn II:  At byggja uppí bygningin í Brekkutúni, har framsýningin/goymsla er </em> </p>
</body></document>