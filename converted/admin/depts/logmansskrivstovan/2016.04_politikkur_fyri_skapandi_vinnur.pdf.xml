<document xml:lang="fao" id="no_id"><header><title/><genre code="admin"/><author><unknown/></author><wordcount>8261</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2016.04 Politikkur fyri skapandi vinnur.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Politikkur fyri skapandi vinnur</p>
<p>Uttanríkis- og Vinnumálaráðið, apríl 2016</p>
<p>Tekningar: Bárður Oskarsson</p>
<p>Talgild útgáva kann takast niður av heimasíðuni hjá Uttanríkis- og Vinnumálaráðnum</p>
<p>Innihaldsyvirlit</p>
<p><em type="italic">Politikkur fyri skapandi vinnur </em></p>
<p><em type="italic">Innihaldsyvirlit ......................................................................................................................................................... 3 </em></p>
<p><em type="italic">Politikkur fyri skapandi vinnur ............................................................................................................................. 4 </em></p>
<p><em type="italic">Niðurstøður og tilmæli ........................................................................................................................................... 5 </em></p>
<p><em type="italic">Yvirlit yvir átøkini 2016-2020 ........................................................................................................................... 5 </em></p>
<p><em type="italic">Tilgongdin at orða politikkin ................................................................................................................................ 6 </em></p>
<p><em type="italic">Skipan av arbeiðinum ......................................................................................................................................... 6 </em></p>
<p><em type="italic">Endamál við politikkinum fyri skapandi vinnur ................................................................................................. 6 </em></p>
<p><em type="italic">Hvørjar eru skapandi vinnurnar............................................................................................................................ 7 </em></p>
<p><em type="italic">Ein skapandi vinnugeiri ..................................................................................................................................... 9 </em></p>
<p><em type="italic">Skapandi vinnur og búskapurin ........................................................................................................................ 9 </em></p>
<p><em type="italic">Skapandi vinnur í Føroyum ............................................................................................................................. 11 </em></p>
<p><em type="italic">Meginreglurnar í føroyska vinnupolitikkinum .................................................................................................. 12 </em></p>
<p><em type="italic">Yvirskipaði politikkurin fyri skapandi vinnur ................................................................................................... 13 </em></p>
<p><em type="italic">Átøk at fremja 2016-2020 </em></p>
<p><em type="italic">1. Nýskapanardepil ....................................................................................................................................... 19 </em></p>
<p><em type="italic">2. Kortlegging av skapandi búskapinum í Føroyum ................................................................................ 20 </em></p>
<p><em type="italic">3. Betri fíggingarmøguleikar ........................................................................................................................ 20 </em></p>
<p><em type="italic">4. Útflutningur og felags marknaðarføring ............................................................................................... 21 </em></p>
<p><em type="italic">5. Filmshús ..................................................................................................................................................... 22 </em></p>
<p><em type="italic">6. Endurgjald fyri framleiðsluútreiðslur í sambandi við filmsgerð ........................................................ 22 </em></p>
<p><em type="italic">7. Tónleikaútflutningsstova ......................................................................................................................... 24 </em></p>
<p><em type="italic">8. Stovna FabLab .......................................................................................................................................... 24 </em></p>
<p><em type="italic">9. Altjóða útbúgvingartilboð innan skapandi vinnur ............................................................................... 25 </em></p>
<p><em type="italic">10. Gastronomisk vakstrarætlan ............................................................................................................... 26 </em></p>
<p><em type="italic">11. Vakstrarætlan fyri arkitektur og design ............................................................................................. 26 </em></p>
<p>3</p>
<p>Politikkur fyri skapandi vinnur</p>
<p>Skapandi  vinnurnar  eru  millum  skjótast vaksandi  vinnur  í  heiminum  og  hava  alsamt vaksandi  týdning  fyri  samfelagsbúskapin.  Í Føroyum  verður  mett,  at  vit  hava  eitt  stórt  og ov  lítið  troytt  tilfeingi  í  skapandi  vinnunum. Samstundis  hava  vit  stórar  avbjóðingar  fyri framman. Fólk gerast eldri, og ov stórur partur av føroyska ungdóminum flytur ikki heim, eftir at  tey  hava  nomið  sær  útbúgving  og  gjørt  sær arbeiðsroyndir  uttanlands.  Siðbundnu  vinnurnar krevja færri fólk, so hvørt sum framleiðslueindirnar gerast størri og meiri automatiseraðar. Men  skal  landið  mennast,  er  alneyðugt  við fólkavøkstri,  góðum  trivnaði  og  einum fjøltáttaðum burðardyggum vinnulívi.</p>
<p>Skapandi  vinnur  eru  vinnur,  ið  hava  eitt mentanarligt  og  skapandi  grundarlag.  Skapandi vinnurnar  eru  eyðkendar  við,  at  tær  eru grundaðar  á  tað  óavmarkaða  tilfeingið  – hugflog og skapandi gávur.   Skapandi  vinnurnar  skapa  bæði  búskaparligan og mentanarligan vøkstur. Tær geva grundarlag fyri nýggjum virkjum og fjøltátta vinnuna, so at fleiri  fólk  kunnu  søkja  sær  avbjóðandi  størv  í Føroyum.</p>
<p>Raðfesta  Føroyar  skapandi  vinnurnar,  verður hetta við til at skapa grundarlag fyri nýggjum og spennandi  størvum,  sum  eru  dragandi  fyri skapandi og útbúgvin fólk. At raðfesta skapandi vinnurnar merkir eisini, at almennir stovnar og fyritøkur  sum  heild  brúka  føroyskar  loysnir  og keypa føroyskt, har sum tað er møguligt.</p>
<p>Við at raðfesta skapandi vinnurnar fáa Føroyar nógv  meira  burtur  úr  tí  stóra  listaliga  og mentanarliga  tilfeinginum,  sum  vit  eiga.  Og  í einum sterkum og tilvitaðum skapandi búskapi er tað eyðsæð, at stuðul til frælsa list, útbúgving og mentan, eru íløgur sum fáast fleirfalt aftur.</p>
<p>Í skapandi búskapinum ganga list, mentan, tøkni og vinna saman</p>
<p xml:lang="dan">Mynd: Center for Kultur- og Oplevelsesøkonomi</p>
<p>Niðurstøður og tilmæli</p>
<p>Skapandi  vinnurnar  í  Føroyum  skulu  mennast við  einum  samanhangandi  yvirskipaðum politikki,  ið  leggur  upp  til  samstarv  millum vinnugreinar,  einfaldar  vinnuframaskipanir  og eitt vælvirkandi undirstøðukervi.</p>
<p>Ítøkiligu átøkini, sum mælt verður til at gera næstu árini, eru hesi:</p>
<p> <em type="italic">Í túsund krónum </em></p>
<p><em type="bold"> Yvirlit yvir átøkini 2016-2020 </em></p>
<p>1. Nýskapanardepil  skipast, ið kann skapa samvirkni millum gransking, vinnuframa og skapandi vinnur Verandi játtan</p>
<p>2. Kortlegging gerast av føroyska skapandi búskapinum. Helst á Fróðskaparsetrinum fyri at styrkja leiklutin sum vitanardepil 3. B</p>
<p>4. Útflutningur og felags marknaðarføring, marka part av øktu játtanini til útflutning av skapandi vinnum Verandi játtan</p>
<p>5. Afturberingarskipan til útlendskar filmsframleiðslur   - - - -</p>
<p>6. Filmshús setast á stovn sum skjótast  1.000   1.630</p>
<p>1.630   1.630</p>
<p>7. Tónleikaútflutningsskrivstova  setast á stovn   1.000  1.000  1.000</p>
<p>8. FabLab setast á stovn, at skapa umhvørvi fyri talgildari læring og vørumenning.    1.000  1.000  1.000</p>
<p>9. Altjóða  útbúgvingartilboð  innan  skapandi vinnur. Fróðskaparsetrið  kemur  í  næstum við tilmæli um skapandi útbúgving</p>
<p>Veran di játtan í</p>
<p>- - - -</p>
<p>10. Gera ætlan fyri menning av føroyskari gastronomi  11. Tiltøk gerast at styrkja støðuna hjá arkitekturi og design og at stimbra nýggjar útflutningsvinnur Tilsamans   1.300  4.630  4.130  4.130</p>
<p>5</p>
<p>Tilgongdin at orða politikkin</p>
<p>Ásannandi  at  skapandi  vinnurnar  eru  millum skjótast  vaksandi  vinnur  í  heiminum,  setti undanfarna  landsstýrið  arbeiðsbólk  at  gera uppskot  til  yvirskipaðan  politikk  og  átøk  til gagns fyri skapandi vinnur, herundir film.</p>
<p>Í  arbeiðsbólkinum  eru  Oyvindur  av  Skarði, formaður,  og  Elisabeth  F.  Rasmussen  úr Uttanríkis- og vinnumálaráðnum, Alda Joensen úr  Mentamálaráðnum  og  Johannes  Pauli Poulsen úr Fíggjarmálaráðnum.</p>
<p>Arbeiðsbólkurin hevur havt samrøður við nógv umboð  fyri  skapandi  vinnurnar  og  við  umboð fyri  tær  skipanir,  sum  stuðla  hesum  vinnum. Eisini er støðið tikið í føroyskum frágreiðingum,  sum  eru  skrivaðar  um  ávís skapandi  vinnuøki,  útlendskum  kanningum  og frágreiðingum  og  royndum  úr  norðurlendska samstarvinum fyri skapandi vinnur, KreaNord.</p>
<p>Ein  avbjóðing  hevur  verið,  at  skapandi vinnurnar í Føroyum eru spjaddar á nógv ymisk virkisøki,  tær  flestu  vinnurnar  eru  rættiliga smáar,  og  tær  eru  í  stóran  mun  veikt  skipaðar sum  vinnugreinar.  Stórur  partur  av  teimum, sum  arbeiða  við  skapandi  vinnum,  eru  limir  í Listafólkasambandi  Føroya,  LISA.  Felagsskapurin arbeiðir fyri at styrkja listina og at umboða limir  sínar,  men  tað  er  ikki  ein  vinnugreinafelagsskapur, eins og t.d. Vinnuhúsið, har bert fáar skapandi vinnugreinar eru umboðaðar.</p>
<p>Í  sambandi  við  greiningararbeiðið  hevur arbeiðsbólkurin tosað við hesar áhugapartar:</p>
<p>LISA, Arkitektafelagið, Baroli Music, Listaskúla Føroya,  TUTL/TUTL  International,  Felagið Samskifti, Klippfisk, Felagið Føroysk Filmsfólk, Designarafelagið,  Vinnuframa,  Íverksetarahúsið,  Framtak,  FarLit,  Hugskotið,  Kokkar  í Føroyum,  Fróðskaparsetrið,  Stjóran  í  Norðurlandahúsinum, Spælmennarar og Vinnuhúsið.</p>
<p><em type="bold">Skipan av arbeiðinum </em></p>
<p>Skjalið  er  skipað  í  tveir  sjálvstøðugar  partar. Fyrri  parturin  er  yvirskipaði  vinnupolitikkurin fyri skapandi vinnurnar. Hesin parturin hevur til endamáls  at  lýsa  felags  eyðkenni  og  tørv  hjá skapandi  vinnunum  og  at  seta  upp  felags langtíðar  mál.  Seinni  parturin  eru  uppskot  til ítøkilig  og  raðfest  átøk,  sum  mælt  verður  til  at fremja  næstu  árini  fyri  at  geva  skapandi vinnunum  best  møgulig  menningar-  og vakstrarlíkindi.</p>
<p>Endamál við politikkinum fyri skapandi vinnur</p>
<p>Politikkurin  skal  vera  eitt  amboð  til  at  skapa fortreytir  fyri,  at  skapandi  vinnurnar  verða  eitt enn størri vakstrardriv í føroyska samfelagnum, enn tær eru í dag. Málið er, at politikkurin við at varpa  ljós  á  skapandi  vinnurnar  er  við  til  at skapa  størri  tilvit  um  týdningin  av  at  hugsa fjøltáttað  og  holistiskt  um  list,  skapan,  vinnu, búskap og samfelag. Hetta er eisini galdandi fyri hugburðin  til  okkara  egnu  megi,  og  hvat føroyskt  vinnulív  megnar.  Hvørja  ferð  ein almennur  stovnur  ella  ein  fyritøka  velur  eina føroyska loysn ella keypir eina f�</p>
<p>Í  politikkinum  verða  nøkur  yvirskipað  øki eyðmerkt, sum skulu lyfta skapandi vinnurnar í felag, og mælt verður eisini til ítøkilig átøk, sum</p>
<p>6 skulu  vera  við  til  at  stimbra  vøkstur  í  ávísum skapandi  vinnugreinum,  har  sum  almennar íløgur  eru  neyðugar  fyri,  at  vinnurnar  kunnu mennast.</p>
<p>Ein stórur trupulleiki er, at vit ikki vita, hvussu stórur skapandi búskapurin er í Føroyum, og at vit  tí  bara  kunnu  gita,  hvussu  vit  eru  fyri samanborið  við  onnur  lond.  Arbeiðsbólkurin  hevur tí havt samrøður við nógvar áhugapartar fyri at hoyra, hvussu tey meta støðuna innan sítt øki.  Politikkurin  er  gjørdur  við  støði  í  hesum samrøðum umframt tilmælum og frágreiðingum, sum eru gjørd seinastu 10 árini.</p>
<p>Ein spurningur, sum hevur verið nógv frammi í arbeiðinum,  er  fræls  list  og  mentan  mótvegis skapandi  vinnu,  og  óttin  fyri  at  økt  áherðsla  á skapandi vinnur kunnu gera, at list og mentan í ov  stóran  mun  verða  virðismett  út  frá handilsligum sjónarmiðum.</p>
<p>Sjónarmiðið  undir  politikkinum  er,  at  hóast skapandi vinnurnar hava ein stóran búskaparligan  týdning,  tekur  tað  einki  frá listarliga  virðinum.  Skapandi  framleiðsla  er  ein alt  størri  partur  av  virðisøkingini  í  flest  øllum vørum  og  tænastum,  og  fortreytin  fyri,  at  vit kunnu  fáa  lut  í  hesari  menning,  er  júst,  at  vit hava eitt ríkt frælst lista- og mentanarlív. Størri íløgur  og  møguleikar  fyri  at  menna  skapandi vinnur  mugu  tí  ikki  hava  við  sær,  at  játtanir  til list og mentan verða skerdar.</p>
<p>Hvørjar eru skapandi vinnurnar</p>
<p>Hugtakið <em type="italic">skapandi vinnur</em> (Creative Industries) er rættiliga nýtt, og kjakast verður enn um, hvussu tað  er  rættast  at  skilmarka  skapandi  vinnurnar. Kjakast verður eisini um, hvørt tað yvirhøvur er rímiligt  at  avmarka  hugtakið  skapandi  ella kreativar til ávísar vinnur, tí evnini at hugsa nýtt og  at  finna  øðrvísi  og  kreativar  loysnir  eru grundarlag  undir  lønandi  virksemi  í  øllum vinnum.  </p>
<p>Fleiri  hugtøk  verða  eisini  nýtt,  sum  umboða smalari  og  breiðari  tulkingar  av  skapandi  og</p>
<p>Mynd eftir fyrimynd í: <span type="quote" xml:lang="dan">“A Creative Economy Green Paper for the Nordic Region”</span> Nordic Innovation Centre 2007</p>
<p>7 mentanarligu  vinnugeirunum.  Tosað  verður m.a.  um  skapandi  vinnur,  um  skapandi  og mentanarligar vinnur og í enn breiðari høpi um upplivingarvinnur.  Í  hesum  politikki  verður hugtakið <em type="italic">skapandi vinnur</em> nýtt, og denturin lagdur á vinnur, sum hava støði í list, mentan, design, samskifti og ritbúnaði.  </p>
<p>Myndin omanfyri hevur verið brúkt til at skilja hugtøkini  skapandi  búskapur  og  skapandi  og mentanarligar vinnur.</p>
<p>Í  miðjuni  er  sonevnda  skapandi  kjarnan,  har sum virksemið burturav  er list og  mentanarligt arbeiði.</p>
<p>Næst  henni  eru  vinnur,  sum  hava  til  endamáls at  skapa  lønandi  virksemi  burtur  úr  skapandi kjarnuni.  Tað  kann  t.d.  vera  tónleikaframleiðarar  og  forløg  ella  handilsligar  vinnur,  sum brúka  listarlig  skapandi  evni  og  háttalag  sum grundarlag  undir  sínum  arbeiði,  men  har handilslig atlit í stóran mun stýra framleiðsluni, sum  t.d.  hjá  lýsingarfyritøkum,  arkitektum, listhandverkarum o.s.fr.</p>
<p>Síðani koma aðrar vinnur, sum á ein ella annan hátt  samstarva  við  skapandi  vinnurnar,  men sum  ikki  sjálvar  brúka  listarlig  skapandi  evni sum sínar kjarnuførleikar.</p>
<p>Fyri vanligu fatanina er tað ikki so umráðandi at seta neyv mørk fyri, hvørjar vinnur skulu teljast við  og  ikki.  Tað,  sum  er  umráðandi,  er,  at arbeitt verður fyri at tryggja skapandi vinnunum bestu  menningarmøguleikar,  soleiðis  at  tær kunnu  vaksa  og  viðvirka  til  búskaparligan framburð og trivnað.</p>
<p>Men  tá  ið  hagtøl  skulu  gerast  fyri  skapandi búskapin,  og  tá  ið  menningin  skal  fylgjast  yvir tíð,  er  tað  sjálvandi  neyðugt  at  lýsa  neyvt, hvørjar vinnur verða taldar við.</p>
<p>ByggilistFilmur Ritbúnaður BókmentirTónleikur Myndlist LýsingarvirksemiÚtinnandi list Søvn SniðgevingForlagsvirksemi Gastronomi ListhandverkMiðlar</p>
<p>Í politikkinum verða hesar vinnugreinar taldar við sum skapandi vinnur</p>
<p>Allar  skapandi  vinnugreinar  koma  at  fáa  nyttu av  at  samlað  fokus  verður  sett  á  skapandi vinnurnar, men átøkini, sum einstøku vinnurnar hava tørv á, eru sera ymisk. Í  summum førum eru  vinnurnar  so  væl  mentar,  at  tað  ikki  er stórur tørvur á almennari hjálp. Í øðrum førum tykist  tørvurin  fyrst  og  fremst  at  vera  á  hægri játtanum  til  at  stuðla  listini  í  sær  sjálvari,  og ítøkilig  tilmæli  um  hetta  eru  ikki  partur  av hesum vinnupolitikki. Mest  átrokandi  átøkini  fyri  at  menna<em type="bold"> </em>skapandi vinnur í Føroyum metir bólkurin vera at menna undirstøðukervið  og  at  samskipa  og  styrkja ráðgeving, fígging, marknaðarføring og at røkja netverk  uttanlands.  Á  øðrum  økjum,  serliga innan  arkitektur  og  design,  gastronomi  og matvørumenning,  er  fyrst  og  fremst  tørvur  á vinnugreinapolitikkum,  ið  kunnu  elva  til  ein stimbrandi  atburð  hjá  myndugleikum  og borgarum  og  soleiðis  vaksa  um  grundarlagið </p>
<p>8</p>
<p>Skapandi vinnur sum partur av búskapinum</p>
<p><em type="bold">Ár % av BTÚ </em></p>
<p><em type="bold">% av arbeiðsmegi </em></p>
<p>Danmark  6,5 6,5 Finnland  3,2 4,3 Ísland  6,4 5,2 Noreg  1,7  Svøríki  3,3  Estland  2,9 4,3 Írland  2,7 8,7 Stóra Bretland  5,2 8,5</p>
<p xml:lang="dan">Keldur: Tourism and The Creative Economy, OECD 2014 og  Kreative Erhverv i Norden, Nordisk Ministerråd 2015</p>
<p>fyri skapandi framleiðslu. Her kann nevnast, at tað  hevur  alstjóran  týdning  at  hava  sum útgangsstøði  í  so  stóran  mun  sum  gjørligt  at velja  føroyskar  loysnir  og  veitarar  fram  um útlendskar loysnir.</p>
<p><em type="bold">Ein skapandi vinnugeiri </em></p>
<p>Kanningar í øðrum londum hava víst, at hóast skapandi  vinnurnar  eru  sera  ymiskar  og  tí  ikki altíð hava ynski um at vera bólkaðar saman, so hava tær sera nógvar avbjóðingar í felag</p>
<p>Áður  hevur  verið  vanligt,  at  nakrar  skapandi vinnur  eru  valdar  burturúr,  sum  tær,  ið  verða mettar at hava serliga góð vakstrarútlit fram um aðrar,  og  átøk  eru  gjørd  fyri  at  stimbra  júst hesar. Hesin hugburður hevur tó lyndi til at elva til  stríð  millum  fakbólkar,  heldur  enn  til samstarv, og tað gongur eisini ímóti  vanligum vinnupolitiskum  meginreglum  um  at  lata marknaðin ráða heldur enn politiskt at velja út vinnuligar  vinnarar.  Greiningar  vísa  eisini,  at størsta  virðisskapanin  í  skapandi  búskapinum júst  hendir  í  tvørfakligum  samvirkni  millum ymiskar  skapandi  greinar.  Tí  verður  mælt  til  at arbeiða  við  skapandi  vinnunum  sum  einum breiðum vinnugeira og at gera størri átøk fyri at skapa  vøkstur  í  skapandi  búskapinum  sum heild.</p>
<p><em type="bold">Skapandi vinnur og búskapurin </em></p>
<p>Føroyski  búskapurin  er,  eins  og  búskapir  í øðrum framkomnum londum, vorðin alt meira fjøltáttaður. Hóast Føroyar liggja fjarskotnar frá evropeiska  meginøkinum,  so  er  alheimsgerðin ikki farin framvið, og ein riðil av vinnugreinum hava  stungið  seg  fram,  eisini  innan  skapandi vinnurnar.  Samanbera  vit  okkum  við  aðrar tjóðir, so er sannlíkt, at vit í veruleikanum  hava eitt ótroytt tilfeingi innan hesar vinnugreinir, ið við tíðini kann vaksa og geva munagott ískoyti til føroyska búskapin, serstakliga um samfelagið sum  heild  velur  at  brúka  føroyskar  vørur  og tænastur.</p>
<p xml:lang="dan">Behovsanalyse:  Kreative  erhverv  i  Danmark  2011.</p>
<p xml:lang="dan">CKO, Center for kultur- og Oplevelsøkonomi.</p>
<p>9 Tað eru menningarmøguleikar innan nógvar av hesum  vinnum,  og  um  hesir  verða  troyttir  á skilagóðan  hátt,  fer  tað  ikki  bert  at  vaksa  um føroyska  búskapin,  men  eisini  at  menna føroyska mentan og styrkja um samleikan.</p>
<p>Kortlegging av skapandi búskapinum</p>
<p>Tørvur  er  á  at  gera  nærri  lýsing  av  skapandi vinnunum í Føroyum. Í løtuni ber ikki til at siga nágreiniliga,  hvussu  stórur  partur  skapandi vinnurnar  eru  av  samlaða  búskapinum.  Heldur ikki  ber  til  at  siga,  hvussu  nógv  einstøku vinnugreinarnar  fylla,  og  hvør  gongdin  hevur verið seinastu árini. Ein kortlegging av skapandi vinnunum í Føroyum hevði tískil verið skilagóð og  hevði  økt  um  sannlíkindini  fyri,  at vinnupolitisk  átøk  innan  skapandi  vinnurnar røkka endamálinum.</p>
<p>Sum  er,  kunnu  vit  bert  meta  um  støddina  á skapandi  búskapinum  við  at  hyggja  at londunum kring okkum.</p>
<p>Skapandi vinnur í øðrum londum</p>
<p>Í fleiri londum eru  skapandi vinnurnar týðandi partur av búskapinum, har nógv fólk starvast. Í fleiri av londunum verður miðvíst arbeitt við at bøta  um  korini  hjá  hesum  vinnum,  tí  tey  hava ásannað,  at  menningarmøguleikarnir  innan skapandi vinnurnar eru stórir. Hagtøl vísa eisini, at skapandi vinnurnar í miðal vaksa skjótari enn búskapurin  annars,  og  harumframt  eru  tær mótstøðuførari  í  niðurgangstíðum  enn  aðrar vinnugreinar.</p>
<p>Um skapandi vinnurnar í Føroyum t.d. eru 3% av BTÚ, so svarar tað til eina framleiðslu á uml. 450  mió.  kr.  í  2015,  og  starvast  t.d.  3%  av føroysku arbeiðsmegini innan skapandi vinnurnar, svarar tað til uml. 850 fólk. Enn eru hetta bert gitingar. Neyðugt verður at kortleggja skapandi  vinnurnar  í  Føroyum.  Ein  slík kortlegging  ger,  at  vitan  um  einstøku  skapandi vinnugreinarnar  kemur  til  høldar,  og  tá  verður lættari  hjá  politiska  myndugleikanum  at  koma við røttu átøkunum.</p>
<p>Fyritøkur innan skapandi vinnurnar og tørvur teirra</p>
<p>Kanningar eru gjørdar, ið staðfesta, at fyritøkur innan  skapandi  vinnurnar  eru  eins  framsøknar og  hava  eins  stórt  ynski  um  at  vaksa  og  aðrar vinnufyritøkur.  Tó  eru  nøkur  sereyðkenni  við skapandi  fyritøkum.  Sum  oftast  er  talan  um smáar  fyritøkur,  har  skapanarhugurin  er  sjálv drívmegin handan vinnuliga virksemið.</p>
<p>Tað  hevur  víst  seg  at  vera  ein  heldur  størri avbjóðing  hjá  skapandi  fyritøkum,  tá  vinnuliga virksemið skal skipast, og langtíðarætlanir skulu stingast  út  í  kortið,  enn  tað  er  hjá  øðrum fyritøkum.  Ein  avleiðing  av  hesum  er,  at skapandi vinnufyritøkur í størri mun enn aðrar fyritøkur  hava  tørv  á  ráðgeving,  har  tær  fáa hjálp  og  stuðul  til  at  fara  undir  vinnuliga  virksemið.</p>
<p>Ein  liður  í  at  bøta  um  vakstrarkorini  hjá skapandi  vinnufyritøkunum  er  tí  at  tryggja hesum  atgongd  til  viðkomandi  ráðgeving. Skipanir finnast longu í Føroyum, ið veita hesa tænastu,  men  økið  eigur  at  verða  styrkt.  Ein depil  fyri  skapandi  vinnurnar,  har  vitan  um vinnuætlanir,  viðkomandi  løgfrøði,  stuðulsskipanir, útflutningsmøguleikar o.a. varð savnað á  einum  staði,  hevði  lætt  um  hjá  skapandi fyritøkunum,  tá  hesar  skulu  vaksa  um virksemið.</p>
<p>Fíggingarmøguleikar</p>
<p>Tað  er  ein  stórur  bági  hjá  nýggjum  og nýskapandi fyritøkum, at fíggingarmøguleikarnir eru so avmarkaðir. Heilt stóri trupulleikin er at</p>
<p xml:lang="dan">Behovsanalyse:  Kreative  erhverv  i  Danmark  2011.</p>
<p xml:lang="dan">CKO, Center for kultur- og Oplevelsøkonomi.</p>
<p>10 finna  fígging  til  at  menna  eina  fyritøku  frá sprota- til vakstrarfyritøku. Serliga trupult er tað hjá  fyritøkum,  ið  víkja  frá  øðrum,  sum fíggingarstovnar </p>
<p>Skapandi  vinnur  og  vitanarfyritøkur  eru  sera ofta  í  hesari  støðuni,  og  neyðugt  er  tí  at  gera átøk  fyri  at  bøta  um  møguleikarnar  fyri váðafúsari  fígging  til  byrjan  og  vøkstur  hjá nýggjum og nýskapandi fyritøkum.</p>
<p>Tørvur  er  á  einum  betri  yvirliti  yvir,  hvørjir fíggingarmøguleikarnar eru og hjálp til at búgva verkætlanirnar til íleggjarafígging.</p>
<p>Í  hesum  sambandi  er  eisini  viðkomandi  at greina, hvussu nýggir fíggingarhættir, sum vaksa fram  kring  heimin,  kunnu  brúkast  av føroyskum íverksetarum.</p>
<p>Ein  trupulleiki  er,  at  fyritøkur  innan  skapandi vinnurnar  ofta  verða  uppfataðar  sum  fyritøkur við høgum váða. Ein kanning gjørd í Bretlandi vísir tó, at skapandi fyritøkur ikki eru heftar við størri  váða,  enn  aðrar  fyritøkur,  heldur hinvegin.</p>
<p xml:lang="dan">Risky Business, the lazy assumption. Burrows, Usher,</p>
<p>Í  talvuni  sæst,  hvussu  stórur  partur  av nýstovnaðum  fyritøkum  framvegis  eru  virknar eftir  5  árum.  Fyritøkurnar  eru  býttar  sundur eftir, um tær fella inn undir skapandi vinnur ella ikki.  Úrslitið  er  greitt.  Sannlíkindini  fyri,  at fyritøkur  innan  skapandi  vinnurnar  fara  á húsagang,  eru  ikki  størri  enn  fyri  aðrar fyritøkur. Fyri øll 5 árini sæst, at fyritøkur innan skapandi  vinnur  hava  heldur  størri  sannlíkindi fyri at yvirliva enn aðrar fyritøkur.</p>
<p>Tað  hevur  víst  seg,  at  skapandi  fyritøkur  eru mótstøðuførar, tá búskapurin sveiggjar. Skapandi  fyritøkur  hava  ofta  lutfalsliga  lágar fastar  rakstrarkostnaðir  og  duga  væl  at  tillaga virksemið  til  ringar  tíðir,  tá  umsetningurin lækkar.  Tískil  er  váðin  við  at  fíggja  skapandi fyritøkur  ikki  størri  enn  fyri  fyritøkur  annars, heldur hinvegin.</p>
<p><em type="bold">Skapandi vinnur í Føroyum </em></p>
<p>Sum nevnt omanfyri vanta hagtøl fyri skapandi vinnur  í  Føroyum.  Hagtølini  fyri  lesandi  eru hinvegin góð, og tey kunnu geva ábendingar um áhugan  fyri  skapandi  vinnur  millum  føroysk ung og lesandi.</p>
<p>Úrtøk,  gjørd  við  støði  í  hagtølum  frá  Studna, vísa,  at  áhugin  millum  føroysk  lesandi  fyri  at nema  sær  útbúgvingar  innan  list  og  skapandi vinnur er stórur, og seinastu árini er tilgongdin av  lesandi  innan  skapandi  útbúgvingar  vaksin skjótari  enn  tilgongdin  til  hægri  útbúgvingar sum heild.</p>
<p>Talið  á  lesandi  í  skapandi  útbúgvingum  er vaksið  52%  hesi  10  árini,  og  í  øðrum útbúgvingum  hevur  samlaði  vøksturin  verið 15%.  Samanlagt  merkir  hetta,  at  meðan  ein  út av  fimm  lesandi  valdi  eina  skapandi  útbúgving fyri 10 árum síðani, velur fjórði hvør í dag eina skapandi útbúgvingarleið.</p>
<p>Livilíkindini hjá skapandi vinnum samanborið við aðrar vinnur</p>
<p><em type="bold">Fyritøkur í skapandi vinnum</em> <em type="bold">Fyritøkur í øðrum vinnum</em> <em type="bold">1. ár</em>96%93% <em type="bold">2. ár</em>84%79% <em type="bold">3. ár</em>69%65% <em type="bold">4. ár</em>58%54% <em type="bold">5. ár</em>50%46% </p>
<p>Talva við støði í tølum úr: Risky Business, the lazy assumption. Burrows, Usher, Demos 2011</p>
<p>Demos 2011,<em type="italic"> http://www.demos.co.uk/files/Risky_business_-_web.pdf?1320841913 </em> </p>
<p>11</p>
<p>Føroysk lesandi innan skapandi greinar</p>
<p xml:lang="dan">design</p>
<p>Film og miðlar</p>
<p>KST</p>
<p>list</p>
<p>Marknaðarføring, søla, samskipan og leiðsla</p>
<p xml:lang="dan">Undirvísing, søvn og mentanarmiðlan</p>
<p>Hagtølini eru gjørd við støði í tølum frá Studna, ið vísa hvussu nógv føroysk lesandi á hægri útbúgvingum hava  fingið stuðul  frá  Studna,  og  hvørjar  útbúgvingar  tey  eru  innskrivað  á.  Studni  letur  stuðul  til  lesandi  í  Føroyum,  til  føroysk lesandi uttan fyri Norðurlond, umframt ferðastuðul til øll lesandi uttan fyri Føroyar. Tí fevnir uppgerðin um n�</p>
<p>Meginreglurnar í føroyska vinnupolitikkinum</p>
<p>Føroyski vinnupolitikkurin, sum varð orðaður í 1999,  og  endurnýggjaður  í  2005  og  2007,  er grundaður  á    tríggjar  meginreglur,  ið  eisini  eru galdandi fyri skapandi vinnur:</p>
<p type="listitem"> Vælvirkandi  kapping  í  einum  opnum</p>
<p>búskapi</p>
<p type="listitem"> Eins viðgerð av øllum vinnum</p>
<p type="listitem"> Vælvirkandi  undirstøðukervi,  bæði  sosialt,</p>
<p>útbúgvingarliga, tøkniliga og fysiskt</p>
<p>Í  skapandi  vinnunum  er  vanligt,  at  ymiskur stuðul er partur av búskaparliga grundarlagnum, og  somu  verkætlanir  kunnu  vera  verdar  at stuðla, lutvíst úr einum vinnuligum og lutvíst úr einum  mentanarligum  sjónarhorni.  Tí  er neyðugt  at  skipa  vælvirkandi  samstarv  millum almennu skipanirnar til mentan og vinnu, so at tær  kunnu  lyfta  í  felag.  Ein  filmur  kann  t.d. verða  stuðlaður,  tí  at  hann  hevur  listarligar dygdir,  meðan  onnur  skapandi  virki,  ið  ganga inn í filmsframleiðsluna, kunnu verða hjálpt av vinnuframaskipanini.</p>
<p>Vinnupolitikkurin 2007, í Visjón 2015 Hesar avbjóðingar eru ógvuliga líkar avbjóðingunum  sum  kunnu  vera  millum granskingarstuðul og vinnuframastuðul. Skipanirnar hava hvør sítt endamál og skulu ikki koma  í  bland,  men  tað  ber  til  at  brúka  tær saman.</p>
<p>Yvirskipaði politikkurin fyri skapandi vinnur</p>
<p>Politikkurin  fyri  skapandi  vinnur  skal  síggjast sum ein vinnugreinapolitikkur undir tí føroyska vinnupolitikkinum,  ið  hevur  til  endamáls  at skapa  tey  bestu  vakstrarlíkindini  fyri  skapandi vinnur við at:</p>
<p type="listitem"> Gagnnýta  verandi  kappingarfyrimunir  til</p>
<p>fulnar</p>
<p type="listitem"> Tryggja aljtóða kappingarførar vinnukarmar</p>
<p type="listitem"> Menna eitt vælvirkandi undirstøðukervi fyri</p>
<p>skapandi vinnur</p>
<p>Gagnnýta kappingarfyrimunir</p>
<p>Ein  tann  størsti  kappingarfyrimunur  Føroya  er helst,  at  samfelagið  er  so  tætt,  fjøltáttað  og framkomið.</p>
<p>Tað er lætt at gera vart við seg og at fáa rásarúm í    miðlum  og  aðrastaðni.    Í  fleiri  skapandi vinnum er eisini nógv og gott samstarv, og tað er  skjótt  at  savna  ein  væl  skikkaðan  og fjølbroyttan hóp um eina skapandi framleiðslu. Somuleiðis er stutt, bæði til aðrar vinnur og til almennar  myndugleikar,  ið  kunnu  hjálpa skapandi fólkum og virkjum til vøkstur, m.a. út á altjóða marknaðir.</p>
<p>Tey  flestu,  sum  eru  virkin  innan  skapandi vinnur  í  Føroyum,  hava  nomið  sær  útbúgving og  gjørt  sær  royndir  uttanlands,  og  føroyingar hava  tí  tilsamans  eitt  sera  stórt  altjóða  netverk innan allar hugsandi skapandi vinnur.  Í Føroyum eigur at bera til at gera skipanir, sum eru smidligari og einfaldari enn í størri londum, og sum gagnnýta nærleikan millum einstaklingar,  virki  og  myndugleikar  og  brúka tað  stóra  netverkið,  sum  føroyingar  hava  um allan  heim.  Granskingarráðið  hevur  gingið undan  við  skipanini  av  granskaraskránni <span type="quote">“Heilagrunninum”</span>,  líknandi  formligar  skipanir, sum  kunnu  vera  tongdar  sínámillum,  kunnu eisini gerast fyri fólk og virki í skapandi vinnum.</p>
<p>Kappingarførir vinnukarmar</p>
<p>At reka skapandi vinnuvirksemi í Føroyum skal vera eins gott sum í grannalondunum ella betri.</p>
<p>Hóast karmarnir ikki nýtast at vera eins á øllum økjum,  so  er  neyðugt  at  greina,  hvussu karmarnir  eru  í  Føroyum  samanborið  við londini,  sum  vit  kappast  við  og  tryggja,  at karmarnir eru kappingarførir.</p>
<p>Tí  er  neyðugt,  at  føroysk  vinnulóggáva  er  á sama  støði,  sum  lóggávan  í  londunum  kring okkum,  eitt  nú  í  mun  til  hugverksrætt, upphavsrætt, vinnufelagslóggávu og á tolløkinum.</p>
<p>Marknaðaratgongd</p>
<p>Verða  skapandi  vinnurnar  stimbraðar,  og  fara tær  at  framleiða  meira av  vørum  og  tænastum, er  umráðand</p>
<p>13 Tí  skal  arbeiðið  við  betri  marknaðaratgongd raðfestast hægri.</p>
<p>Her er viðkomandi at nevna <em type="italic">FarLit, </em>sum er ein bókaútflutningsverkætlan,  sum  hevur  til endamáls at fáa føroyskar bókmentir út í heim.  </p>
<p>FarLit  varð  stovnað  í  2012  og  arbeiðir  fyri  at kunna  um  føroyskar  bókmentir  út  í  heim  og hevur  sum  langtíðarmál  at  skapa  øktan útflutning á økinum.</p>
<p>Endamálið hjá FarLit er at hækka vitanarstøðið um  føroyskar  bókmentir  í  útlondum.  Visiónin er,  at  stovnurin  skal  virka  sum  miðstøð  fyri føroyskar  rithøvundar  og  forløg,  ið  vilja  fáa bøkurnar  út  í  heim.  Tað  er  eisini  ábyrgdin  hjá FarLit  at  menna  netverk  við  ymsar samstarvsbólkar,  teirra  ímillum  rithøvundar, forløg, mentanarstovnar, týðarar og onnur.</p>
<p>Megintátturin hjá FarLit er at luttaka á týðandi útlendskum bókamessum, t.d. í Frankfurt. Fleiri bókaforløg,  Norðurlandahúsið,  Visit  Faroe Islands  og  Mentamálaráðið  hava  samstarvað um verkætlanina. Ein bókmentaligur samskipari er  settur  í  starv  í  hálva  tíð,  og  verkætlanin hevur,  sum  er,  innivist  hjá  Bókamiðsøluni. Gjøgnum  felags  átakið,  har  fleiri  partar samstarva, eru Føroyar vorðnar meir sjónligar á bókamessunum,  og  úrslitini  hava  víst  seg  at hava  verið  góð  fyri  føroyskar  rithøvundar  og forløg.</p>
<p>Undirstøðukervi</p>
<p>Samband út í heim</p>
<p>Føroyar  eru  nærmastu  grannar  hjá  nøkrum  av fremstu skapandi miðstøðum heimsins.</p>
<p>Eisini er føroyska arbeiðsmegin sera flytfør, og hetta  er  ikki  minst  galdandi  í  skapandi vinnunum.  Nógv  hava  tørv  á,  og  ynski  um, bæði at liva og virka í Føroyum og uttanlands. Tá ið tað ber til, knýtist tað skapandi umhvørvi</p>
<p>í útheiminum tættari at Føroyum við áhaldandi íblástri og avbjóðingum til føroyska samfelagið.</p>
<p>Um  tað  er  trupult  at  virka  bæði  í  Føroyum  og uttanlands  er  rættiliga  sannlíkt,  at  fólk  tá  velja útheimin  framum,  við  størri  marknaðum  og fjøltáttaðum møguleikum.</p>
<p>Umráðandi er tí áhaldandi at stremba eftir at fáa betri  og  bíligari  samband  út  í  heim.  Loftvegis, sjóvegis og talgilt</p>
<p>Marknaðarføring á sendistovunum</p>
<p>Sendistovurnar  verða  í  ein  ávísan  mun  brúktar sum sýnisgluggi fyri føroyskar skapandi vinnur, og almennu Føroyar nýta skapandi vinnurnar til at styrkja kappingarsamleika Føroya.</p>
<p>Hetta  samstarvið  kann  verða  víðkað  munandi, so  at  skapandi  vinnurnar gerast  meiri  tilvitaðar um møguleikan at brúka sendistovurnar, og  so at  tær  í  nógv  størri  mun  gerast  partur  av strategiska  arbeiðinum  at  styrkja  kappingarføri Føroya.</p>
<p>Stimbra skapandi umhvørvið</p>
<p>Skapandi  íverksetarum  tørvar,  eins  og íverksetarum  í  øðrum  vinnum,  fysiskar  karmar at arbeiða og at samstarva í. Fyri ein stóran part kunnu  hesir  finnast  á  privata  marknaðinum, men tørvur er eisini á umhvørvi, ið vinnan ikki sjálv  setur  á  stovn.  Tað  eru  serliga  høli  og útgerð,  sum  nógv  ymisk  fólk  skulu  brúka  í styttri tíð, sum t.d. filmshús, spælistøð, skapandi verkstaðir, klekingardeplar og onnur íverksetaraumhvørvi.</p>
<p>Kring  alt  landið  eiga  at  vera  góðir  møguleikar fyri  at  skapa  arbeiðsumstøður,  sum  knýta saman  skapandi  vinnur  og  siðbundnar  vinnur, t.d.  framleiðsluhøli  til  at  gera  nýggjar  vørur burtur  úr  náttúrutilfeingi,  ið  verður  ov  lítið gagnnýtt í dag.</p>
<p>14 Fyri  at  styrkja  samstarvið  og  fyri  at  tryggja skynsaman  rakstur  skulu  ymisku  umhvørvini virka í einum netverki og í so stóran mun sum til  ber  hava  felags  fyrisiting,  roknskap  v.m. Samstarvið  skal helst vera so tætt, at tað kenst sum  ein  stovnur  úteftir  við  einari  inngongd  til hjálp og ráðgeving.</p>
<p>Seta  á  stovn  skapandi  útbúgvingar  á  altjóða støði</p>
<p>Nógvir  føroyingar  eru  undir  hægri  útbúgving innan  skapandi  greinar  uttanlands,  men  enn  er eingin møguleiki at nema sær hesar útbúgvingar í Føroyum.</p>
<p>Mentan og list, útbúgving og gransking eru í sær sjálvum  grundarsteinar  í  einum  vælvirkandi  og framkomnum  samfelagi.  Tí  er  neyðugt  at  hava dygdargóðar mentanar- og útbúgvingarskipanir, og  mett  verður,  at  grundarlag  er  fyri  at  bjóða fram  hægri  útbúgving  innan  fyri  listaliga  og skapandi økið.</p>
<p>Uttanhýsis  serfrøðinganevndin,  sum  eftirmetti Fróðskaparsetrið í 2015, mælti eisini til at seta á stovn nýggjar útbúgvingar, sum áhugi er fyri hjá teimum  ungu,  og  nevndi  skapandi  útbúgvingar sum viðkomandi.</p>
<p>Somuleiðis ger heildarætlanin um <em type="italic">Fólkaflyting og </em></p>
<p><em type="italic">fólkavøkstur </em>vart  við,  at  flestu  nýggju </p>
<p>arbeiðsplássini  og  størsti  vinnuvøksturin  í framkomnum  samfeløgum  eru  at  finna  í vitanartungum og skapandi vinnugreinum, sum t.d. heilsuvísindum, KT, mati, sniðgávu og undirhaldsídnaðinum,  og  tørvur  er  á  væl  útbúnum fólki í hesum vinnugreinum.</p>
<p>Harumframt hava samrøður við listafólk víst á tørvin á einum fakligum umhvørvi fyri skapandi vinnur,  ein  tørvur,  ið  eisini  kann  verða nøktaður við at fjøltátta útbúgvingarútboðið og gera skapandi vinnur og list til granskingarevni. Fyrimunirnir sýnast at vera nógvir við at bjóða fram  hægri  útbúgving  innan  skapandi  vinnur. Landsstýrið  hevur  m.a.  út  frá  omanfyri  standandi  sannroyndum  sett  út  í  kortið  at  seta  á stovn  hægri  útbúgvingartilboð  innan  skapandi vinnur.  Ynskiligt  er  at  skapa  møguleikar  í Føroyum  fyri  at  røkka  einum  høgum  fakligum støði  fyri  listaligari  og  skapandi  framleiðslu,  bæði  ástøðiliga  og  í  verki.  Samstundis  verður birt upp undir eitt livandi granskingarumhvørvi, sum kann kveikja førleikar og nýmenning innan skapan og list.</p>
<p>Fróðskaparsetrið  sjálvt  hevur  eisini  ásannað tørvin og hevur ynski um, at møguleiki skal vera fyri at nema sær skapandi útbúgving í Føroyum. Sum liður í hesum hevur Fróðskaparsetrið sett ein  arbeiðsbólk  at  fyrireika  eina  tvørfakliga skapandi útbúgving. Ætlanin er, at útbúgvingin skal  vera  góðkend  og  kunna  góðskrivast  sum liður í listarligum útbúgvingum við viðurkendar lærdar háskúlar, sum Fróðskaparsetrið samstarvar  við.  Miðað  verður  ímóti  at  bjóða fram eina fulla útbúgving. Sum ein byrjan verða stakskeið eftir ætlan boðin út á heysti 2016.</p>
<p>15</p>
<p>Á tøk at fremja 2016-2020 Grundað á samrøður við áhugapartar og á tørv, sum  frammanundan  hevur  verið  sjónligur, hevur  arbeiðsbólkurin  eyðmerkt  nøkur  ítøkilig átøk,  sum  kunnu  stuðla  upp  undir høvuðstættirnar í politikkinum at:</p>
<p><em type="bold">Gagnnýta verandi føroysku kappingarfyrimunir til fulnar  </em></p>
<p><em type="bold">Tryggja altjóða kappingarførar vinnukarmar </em></p>
<p><em type="bold">Menna eitt vælvirkandi undirstøðukervi  fyri skapandi vinnur </em>  </p>
<p>Tilmælini  eru  í  stóran  mun  knýtt  at  einum høvuðstilmæli  um  at  stovna  ein  depil,  átak  1, sum  skal  fevna  um  fleiri  av  hinum  átøkunum. Kortini eru átøkini ikki treytað hvørt av øðrum, og  verður  valda  raðfylgjan  ein  politisk raðfesting.</p>
<p>Afturat  hesum  átøkum  hevur  tað  alstóran týdning fyri vøkstur í  skapandi búskapinum, at karmar  og  játtanir  til  list  og  mentan  sum  heild verða styrktir munandi.</p>
<p><em type="bold">1. Nýskapanardepil </em></p>
<p><em type="bold">Átak</em>:  Ein  depil  verður  skipaður,  sum  savnar </p>
<p>stuðulsumsitingarnar,  almennu  fíggingarstovnarnar, og serfrøðingarnar, sum veita ráðgeving, samskipa,  marknaðarføra  o.s.fr.  Nýggjar skipanir,  ið  </p>
<p>Í  Føroyum  eru  nógvar ymiskar  smáar  skipanir, ið  hava  til  endamáls  at  stimbra  vøkstur  og menning í vinnu, gransking, mentan og list. Av tí  at  skipanirnar  eru  so  smáar,  mugu  tær  nýta lutfalsliga  nógva  orku  til  umsiting  og  til  at tryggja  sær  framhaldandi  tilverugrundarlag,  og ofta  er  orkan  ov  lítil  til  samstarv  tvørtur  um fakmørk og til at røkja altjóða netverk.</p>
<p>Samstundis  verður  tvørgangandi  samstarv millum  vinnu,  gransking  og  mentan  alsamt týdningarmiklari.  Í  samanrenningini  millum skapandi førleikar, náttúrutilfeingi og tøkni eru ótømandi  menningarmøguleikar,  granskingarevni,  íblástur  og  ráevni  til  list  og  eisini  til nýggjar  vinnur.  Tað  er  tí  ein  andsøgn  at  halda skipanir,  sum  kunnu  lyfta  í  felag,  frá  hvørjari aðrari.</p>
<p>Tað  eigur  at  bera  til  at  skipa  eitt  sterkt tvørfakligt umhvørvi, sum bæði nøktar tørvin á serkønari ráðgeving, og sum samstundis leggur upp til samstarv tvørtur um siðbundin fakmørk. Tí verður eisini í londunum kring okkum virkað fyri at skapa tvørfaklig menningarumhvørvi, og tætta  umhvørvið  í  Føroyum  gevur  grundarlag fyri samvirkni, sum størri samfeløg bert kunnu droyma um.</p>
<p>Henda  fyrimunin  kunnu  vit  styrkja  enn  meira við  at  skapa  eitt  undirstøðukervi  og  eina mentan,  sum  leggur  upp  til  samstarv  og samvirkni.</p>
<p>Mælt  verður  til  at  skipa  ein  bygnað  við  felags samskipandi  leiðslu  og  umsiting  fyri  allar skipanirnar,  ið  skulu  stimbra  nýggjar  vinnur, men har einstøku skipanirnar, so sum filmshús, tónleikaútflutningsskrivstova  o.a.  kortini  varðveita  stórt  sjálvræði  á  sínum  fakøki,  og  verða staðsettar har, sum tær fáa virkað best.</p>
<p>Endamálið við hesum bygnaði er at skapa bestu fortreytir  fyri  samvirkni,  dygga  og  effektiva fyristing,  bestu  møguleikar  at  stuðla  í  skapandi umhvørvunum,  og  samstundis  at  tryggja neyðuga frástøðu millum tey, ið søkja stuðul til sítt virksemi og tey, ið umsita játtanirnar.</p>
<p><em type="bold">Kostnaður</em>:  Innan  verandi  játtan.  Partur  av </p>
<p>játtanini  til  umsiting  av  ætlaðu  skapandi eindunum,  Filmshúsið,  Tónleikaútflutningsskrivstovan og møguliga  onnur, verður  flutt til felags umhvørvið. Hetta skal skapa eina dyggari umsiting við lutfalsliga minni kostnaði og geva tilsvarandi meiri orku til samskipan, marknaðarføring,  netverkan,  skeiðsfyriskipan o.s.fr.</p>
<p><em type="bold">Tíðarætlan</em>: 2016 -2018 </p>
<p><em type="bold">Aktørar: </em>Uttanríkis- og Vinnumálaráðið </p>
<p>(Ábyrgd), Mentamálaráðið, og viðkomandi skipanir og grunnar</p>
<p><em type="bold">2. Kortlegging av skapandi búskapinum í Føroyum </em></p>
<p><em type="bold">Átak</em>:  Vitanin  um  skapandi  vinnur  í  Føroyum </p>
<p>og um búskaparliga týdningin, sum tær hava, er alt  ov  lítil.  Støðan  líkist  tí,  sum  var  í ferðavinnuni  fyri  nøkrum  fáum  árum  síðani. Við  ongum  hagtølum  ber  bert  til  at  gita  um vavið  av  vinnunum,  og  hvørji  átøk  munnu muna best.</p>
<p>Í 2011 var íslendsk kanning almannakunngjørd um  íslendska  skapandi  búskapin.  Kanningin varð eisini løgd fram í Føroyum, og greitt varð frá, hvussu stóran týdning tað hevði havt, at ljós varð  varpað  á  skapandi  vinnurnar,  og  at  tøl vórðu  sett  á  týdningin.  Tað  var  týðiligt,  at kanningin hjálpti til, at mong fingu eyguni upp fyri møguleikunum í skapandi vinnunum, og at tað  styrkti  um  sjálvskensluna  og  árræðið  hjá teimum, sum starvast í skapandi vinnunum.</p>
<p>Mælt verður til sum skjótast at gera kortlegging, sum  við  dømum  og  hagtølum  lýsir  vavið  og týdningin  av  føroyska  skapandi  búskapinum. Mælt  verður  til,  at  støðið  verður  tikið  í íslendsku  greiningini  frá  2011:  <span type="quote" xml:lang="dan">“Towards Creative Iceland: building local, going global”</span>.</p>
<p>Mælt  verður  til  at  kanna,  um  greiningin  kann verða  gjørd  sum  ein  bíløgd  ph.d-verkætlan, (vinnu-ph.d.)  í  samstarvi  við  Hagstovuna  og Fróðskaparsetrið.  Endamálið  við  hesum  er  at byggja  upp  akademiska  vitan  um  skapandi búskapin í Føroyum og at menna ein leist til at fylgja gongdini í skapandi vinnunum.</p>
<p><em type="bold">Kostnaður</em>:  sum  ph.d.-verkætlan  uml.  1,5  mió  </p>
<p>kr.</p>
<p><em type="bold">Tíðarætlan</em>: 2018-20 </p>
<p><em type="bold">Aktørar</em>: Mentamálaráðið (Ábyrgd), Fíggjar</p>
<p>málaráðið, Hagstovan og Fróðskaparsetrið</p>
<p><em type="bold">3. Betri fíggingarmøguleikar </em></p>
<p><em type="bold">Átak:</em>  Fíggingarmøguleikarnir  hjá  skapandi </p>
<p>vinnum eru sera avmarkaðir. Ein orsøk er helst, at  íleggjarar  og  lánistovnar  kenna  lítið  til skapandi  vinnur,  og  tí  eru  serliga  varnir.  Ein onnur orsøk er, at lánistovnar ofta krevja trygd í føstum  veð,  og  tí  hava  trupult  við  at  fíggja íløgur  í  skapandi  framleiðslur,  har  tað  ofta  er minni parturin av íløgunum, sum skal nýtast til rakstrartól og bygningar.</p>
<p>Samstundis  mennast  aðrir  fíggingarhættir  kring um  í  heiminum  so  sum  crowdfunding,  har  ið fólk kunnu stuðla verkætlanum ella keypa vørur sum  skapandi  fólk  ætla  at  menna  og  crowd equity,  har  ið  vanlig  fólk  kunnu  gera  íløgur  í nýggjar fyritøkur. Hesir fíggingarhættir eru eisini viðkomandi  fyir  skapandi  vinnur  í  Føroyum, men tað eru fleiri avbjóðingar.</p>
<p>Ein er, at tað kann vera trupult at skráseta eina føroyska  verkætlan  ella  fyritøku  á  crowdfunding pallunum á internetinum, tí teir einans virka í ávísum londum.  T.d. ber til hjá danskari fyritøku  at  skráseta  eina  verkætlan  á  størsta crowdfunding-pallinum  Kickstarter,  men  tað ber ikki til hjá einari føroyskari. Fyri samfelagið hevur  tað  týdning at  slíkar  forðingar  ikki  eggja føroyskum  skapandi  fyritøkum  til  at  flyta  av landinum. Eisini hevur tað týdning at fáa greiðu á  skattligu  viðurskiftunum,  um  føroyskar fyritøkur kunnu verða fíggjaðar við útlendskari crowdfunding ella crowd equity-loysnum.</p>
<p>Vinnuframagrunnurin  nýtir  vanliga  rættiliga stóran  part  av  sínari  stuðulsjáttan  til  at  stuðla skapandi  verkætlanum,  og  skal  nytta  koma burtur úr hesari almennu íløguni er neyðugt, at aðrar  fíggingarkeldur  eru,  sum  kunnu  fíggja verkætlanirnar  og  nýggju  fyritøkurnar  víðari. Seinnu  árini  eru  fleiri  góð  dømi  um  fyritøkur stovnaðar  av  føroyingum,  sum  hava  eydnast stak  væl,  men  í  flestu  førum  eru  tær  bæði skrásettar og fíggjaðar uttanlands.</p>
<p>Føroyar  kunnu  gerast  eitt  sera  gott  umhvørvi fyri  skapandi  vinnur,  men  skulu  veruligar føroyskar eydnusøgur spyrjast burtur úr hesum, er  alneyðugt  at  menna  fíggingarmøguleikar  fyri nýggjar  skapandi  fyritøkur.  Føroysku  og norðurlendsku  grunnarnir,  sum  eru  gjørdir  fyri at  menna  og  fjøltátta  vinnulívið,  eiga  at  ganga undan at lýsa og at royna nýggjar fíggingarleistir.</p>
<p>Eitt  betri  yvirlit  yvir  møguleikarnar  eigur  at verða  gjørt,  og  ráðgeving  og  vegleiðing samskipað, so at vinnan kann verða hjálpt við tí mesta á einum stað.</p>
<p>Fyrsta  stigið  at  menna  fíggingarmøguleikarnar má  vera  at  lýsa  fíggingartørvin,  og  hvørjar forðingar  eru,  sum  ávikavist  skapandi fyritøkurnar  og  íleggjarar  og  fíggingarstovnar uppliva.  Harnæst  at  gera  uppskot  til,  hvussu verandi skipanir kunnu betrast, og um neyðugt, hvørjar  nýggjar  skipanir  tørvur  er  á  at  seta  á stovn.</p>
<p><em type="bold">Kostnaður</em>: Innan verandi játtan </p>
<p><em type="bold">Tíðarætlan</em>: 2016 </p>
<p><em type="bold">Aktørar</em>:  Uttanríkis-  og  Vinnumálaráðið </p>
<p>(ábyrgd),  Fíggjarmálaráðið,  Framtak,  Vinnuframi, Útnorðurgrunnurin, peningastovnarnir.</p>
<p><em type="bold">4. Útflutningur og felags marknaðarføring </em></p>
<p><em type="bold">Átak: </em>Skapandi vinnurnar eru merktar av fleiri </p>
<p>smáum  aktørum,  sum  skjótt  kunnu  metta heimamarknaðin.  Tí  hava  skapandi  vinnur stóran  tørv  á  lagaligari  atgongd  til  útlendskar marknaðir,  eins  og  siðbundnu  vinnurnar  hava tað.  Mælt verður til, at atgongdin til upplýsingar  um  útflutningsviðurskifti  verður  lættari. Hetta kann gerast við at seta ein ráðførslubanka á stovn og við at gera eina útflutningshondbók.</p>
<p>Fyri  at  økja  um  eftirspurningin  av  føroyskum vørum  uttanlands  verður  eisini  mælt  til  at kanna,  um  tað  er  undirtøka  fyri  at marknaðarføra  føroyskar  skapandi  vinnur  við einum  skipaðum  felags  marknaðarføringarátaki ella  einum  felags  brandi.  Hetta  eigur  at  verða gjørt  í  samstarvi  við  Ferðaráð  Føroya,  sum longu hevur ment eina brandingætlan fyri felags marknaðarføring av ferðavinnuni.</p>
<p>Sendistovur  Føroya  kunnu  gerast  ein  góður sýnisgluggi og pallur fyri skapandi vinnur. Bæði skapandi vinnur og sendistovurnar eiga tí at fáa møguleika  at  samstarva  betur.  Eitt  slíkt samstarv  eigur  at  verða  fingið  í  lag  millum sendistovurnar  og  Nýskapanardepilin,  sum mælt verður til at skipa.</p>
<p><em type="bold">Kostnaður: </em>Partur  av  játtanini  til  marknaðar</p>
<p>føring  á  sendistovunum  kann  verða  markaður til skapandi vinnur. Harumframt kann partur av felags  marknaðarføringini  verða  goldin  av teimum  virkjunum,  sum  luttaka  beinleiðis  í felags átøkum.</p>
<p><em type="bold">Tíðarætlan: </em>Byrja í 2016  Fyri  at  ein  slík  ætlan  skal  eydnast,  er  neyðugt við  góðari  fyrireiking.  Kortini  verður  mett,  at tað  ikki  er  tíðarætlanin, men  heldur  felags  stev og  vilji,  sum  avger,  hvussu  skjótt  farið  kann verða  undir  eina  felags  marknaðarføring  av skapandi vinnunum.  </p>
<p><em type="bold">Aktørar: </em>Uttanríkis-  og  Vinnumálaráðið </p>
<p>(Ábyrgd), Mentamálaráðið, Vinnuframi, Ferðaráð Føroya, lýsingarvinnan og sendistovur Føroya.</p>
<p><em type="bold">5. Filmshús </em></p>
<p><em type="bold">Átak</em>:  At  stovna  eitt  filmshús,  ið  skal  skapa </p>
<p>bygnaðarligar og fysiskar karmar fyri filmsframleiðslu  í  Føroyum,  skapa  altjóða netverk  og  marknaðarføra  føroyskar  filmar  og Føroyar sum filmsland.</p>
<p>Í  mong  ár  hava  eldsálir  virkað  fyri  at  menna Føroyar sum filmsland og film sum vinnugrein í Føroyum.  Átøk  sum  Klippfisk,  Nollywood  og seinnu  árini  eisini  Geytin  hava  verið  við  til  at styrkja  áhugan  og  førleikan  at  gera  film munandi.</p>
<p>Løgtingið  hevur  økt  játtanina  til  filmsgerð,  og tað er somuleiðis eitt mál í samgonguskjalinum hjá  nýggja  landsstýrinum  at  seta  filmshús  á stovn.</p>
<p>Arbeiðsbólkurin  heldur,  at  fleiri  fyrimunir  eru við  at  seta  filmshúsið  á  stovn  sum  skjótast. Filmshúsið kann vera við til at umsita játtanina til filmsgerð, tað kann knýta sambond út í heim, til  at  samfíggja  filmsgerð  og  til  at  útbreiða føroyskan film, og tað kann gerast snúningsás í føroysku  filmsvinnuni,  sum  kann  ráðgeva, samskipa  og  stíla  fyri  framhaldandi  menning  í føroyskari filmsgerð.</p>
<p>Í  mong  ár  hevur  eisini  verið  arbeitt  við  at marknaðarføra Føroyar til filmsupptøkur. Eisini í  hesum  sambandi  er  tað  sera  umráðandi  við einum  savnandi  depli  fyri  føroyska  filmsvinnu, sum  kann  samskipa  marknaðarføring  og tænastur til útlendskar filmsframleiðarar.</p>
<p><em type="bold">Kostnaður</em>: Klippfisk hevur handað </p>
<p>landsstýrismanninum í vinnumálum eitt ítøkiligt uppskot  til  filmshús,  ið  felagið  Føroysk Filmsfólk  hevur  havt  til  ummælis.  Mett  verður tí,  at  føroyska  filmsvinnan  sum  heild  tekur undir við uppskotinum um at seta eitt filmshús á  stovn.  Sambært  tilmælinum  kann  filmshúsið rekast fyri 1,63 mió. fyrsta árið.</p>
<p><em type="bold">Tíðarætlan</em>: –Verður sett á stovn í 2017  </p>
<p><em type="bold">Aktørar</em>:  Uttanríkis-  og  Vinnumálaráðið </p>
<p>(Ábyrgd), Mentamálaráðið, Tórshavnar kommuna, Felagið Filmsfólk og Klippfisk</p>
<p>Sí<em type="italic"> álit um Filmshús (Klippfisk 2015) </em> </p>
<p><em type="bold">6. Endurgjald fyri framleiðsluútreiðslur í sambandi við filmsgerð </em></p>
<p>Fyri at menna føroyska filmsvinnu og førleikar at  framleiða  film  verður  mælt  til  at  gera skipanir,  ið  eggja  til  at  fáa  útlendskar filmsframleiðslur til Føroya.</p>
<p>Fleiri  av  okkara  grannalondum  og  øðrum londum  kring  heimin  hava  skipanir,  sum  veita endurgjald fyri framleiðsluútreiðslur í sambandi við  filmsgerð.  Skulu  Føroyar  standa  seg  í kappingini  við  hesi  lond  um  at  draga  stórar útlendskar  framleiðslur  til  Føroyar,  er  neyðugt, at  karmarnir  í  Føroyum  í  minsta  lagi  eru  eins góðir sum í grannalondunum.</p>
<p>Ein  treyt,  fyri  at  útlendskir  framleiðarar  skulu kunna fáa gagn av føroysku skipanini, má vera, at  føroyskur  filmsførleiki  verður  brúktur  og mentur við framleiðslunum.</p>
<p>Fleiri  lond  veita  møguleika  fyri  at  fáa afturborið  ein  ávísan  part  av  útreiðslunum  í sambandi  við  filmsgerð.  Skipanirnar  eru ymiskar, og londini áseta ávísar treytir fyri at fáa lut í skipanunum, og fleiri hava eisini eitt árligt loft.    Um  hugt  verður  eftir  teimum  londum, sum Føroyar verða roknaðar at kappast við um filmsframleiðslu,  eru  tað  helst  serliga grannalond  okkara,  sum  vit  eiga  at  samanbera okkum  við,  eins  og  lond,  sum  hava  somu landslagseyðkenni sum Føroyar.</p>
<p><em type="bold">Ísland: </em>Tað er sannlíkt, at serliga Ísland er ein </p>
<p>stórur kappingarneyti, tá útlendskir filmsframleiðarar  leita  eftir  staðseting  til upptøkur.</p>
<p>Í  Íslandi  ber  til  at  fáa  endugjald  fyri  films-  og sjónvarpsframleiðslu  fyri  útreiðslur,  sum  eru avhildnar í Íslandi.</p>
<p>Framleiðarar kunnu søkja landskassan um at fáa endurgoldið  20  %  av  útreiðslunum  til framleiðslu  av  filmi  og  sjónvarpssendingum  í Íslandi.  Tá  meira  enn  80  %  av  allari</p>
<p>Eitt nú Eysturríki, Kroatia, Kekkia, Frakland, Týskland,</p>
<p>Ungarn,  Ísland,  Írland,  Litava,  Malta,  Niðurlond  og Stórabretland</p>
<p><em type="italic"> lög nr. 43 frá 22. mars 1999 um tímabundnar </em></p>
<p><em type="italic">endurgreiðslur vegna kvikmyndagerðar á Íslandi.</em> </p>
<p>framleiðsluni  av  einum  spælifilmi  ella sjónvarpssending er farin fram í Íslandi, verður endurgjaldið  roknað,  grundað  á  samlaða kostnaðin av framleiðsluni í EBS. Endurgjaldið fevnir  ikki  um  framleiðslu  av  lýsingum  ella sjónbandaløgum.</p>
<p>Framleiðslukostnaðurin fevnir um allar útreiðslur  í  Íslandi,  sum  eru  frádráttarbarar  í inntøkum  hjá  fyritøkum  sambært  íslendskari skattalóggávu.  Útgjaldingar  til  starvsfólk  og handverkarar eru bert fevndar av framleiðluskostnaðinum um staðfest er, at hesar verða skattað í Íslandi.</p>
<p>Hildið  verður,  at  tað  ikki  høvdu  verið  eins nógvar  útlendskar  framleiðslur  í  Íslandi  uttan hesa skipan.<em type="bold"> </em></p>
<p><em type="bold">Tíðarætlan: </em>Í álitinum, sum Klippfisk handaði </p>
<p>landsstýrismanninum  í  uttanríkis-  og  vinnumálum  tann  20.  oktober  2015,  var  eisini  eitt brot  um  afturbering  av  peningi,  sum  verður brúktur  til  tænastur  í  sambandi  við filmsframleiðslur.  Klippfisk  heldur,  at  ein  slík skipan  skal  gerast  í  sa</p>
<p><em type="bold">Kostnaður: </em>Skal  landið  lutvíst  endurrinda </p>
<p>útreiðslur,  sum  filmsframleiðarar  hava  í Føroyum  til  vørur,  tænastur  ella  lønir,  er  talan um eina útreiðslu hjá landskassanum. Hinvegin er  skipanin  júst  grundað  á  væntanina  um,  at skipanin  eggjar  til,  at  fremmandur  kapitalur verður brúktur í Føroyum, og at hesin kapitalur ikki  kemur  til  Føroyar  í  sama  mun  uttan  júst hesa  skipan.  Tí  er  endamálið  við  skipanini  at økja  um  skatta-  og  meirvirðisgjaldsinntøkur landskassans.  Hesar  inntøkur  verða  partvíst brúktar  til  endurgjald  av  teimum  útreiðslum, sum  framleiðararnir  hava  í  Føroyum.  Ein  tílík skipan krevur nakað av umsiting hjá TAKS ella</p>
<p>øðrum stovni í fyrisitingini. Hugsast kann eisini, at  skipanin  kann  umsitast  í  samstarvi  við Filmshúsið.</p>
<p><em type="bold">Aktørar</em>:  Fíggjarmálaráðið,  TAKS  og  komandi </p>
<p>Filmshúsið</p>
<p><em type="bold">7. Tónleikaútflutningsstova </em></p>
<p><em type="bold">Átak</em>:  Seta  á  stovn  tónleikaútflutningsskriv</p>
<p>stovu, FOMX (Faroe Islands Music Export)</p>
<p>Í  juli  í  2008  varð  álit  frá  SamVit  um tónleikavinnu  handað  táverandi  landsstýrismanni  í  vinnumálum.  Mælt  varð  til  at  seta  á stovn eina tónleikaútflutningsskrivstovu. Skrivstovan  skuldi  sum  heild  stuðla  teimum bólkum  ella  einstaklingum,  ið  høvdu  bestu altjóða møguleikar.</p>
<p>Arbeiðsbólkurin  hevur  í  sambandi  við greiningararbeiðið  havt  fund  við  TUTL  og TUTL  International,  sum  vístu  á,  at  tað framvegis er eins stórur tørvur á einum slíkum átaki og á fólki við altjóða marknaðarkunnleika, ið  kann  fremja  útflutning  av  føroyskum tónleiki. Eisini kom fram á fundinum, at tað er stórur  tørvur  á,  at  tað  almenna  átekur  sær  at varðveita  tað  tilfar,  sum  TUTL  gjøgnum  árini hevur verið við til at framleitt. TUTL fer ikki í framtíðini  at  megna  at  lyfta  hesa  uppgávu einsamalt.</p>
<p>Føroyskur  tónleikur  hevur  verið  í  sera  stórari menning  í  mong  ár.  Nógv  nema  sær tónlistaútbúgving  og  fleiri  eru,  sum  burturav liva av tónleiki. Men einki at ivast í, at vinnuliga menningin kann gerast upp aftur størri, um tað almenna stuðlar eldsálunum í vinnuni og skipar tryggar karmar um føroyskan tónleikaútflutning.</p>
<p>Mælt  verður  tí  til,  at  ein  tónleika(útflutnings)skrivstova  verður  skipað  og  knýtt  at  samstarvinum  í nýskapanardeplinum (sí átak 1). Samstundis  eigur  at  verða  kannað,  hvussu landið  skal  varðveita  tann  mentanararv,  sum TUTL hevur í varðveitslu.</p>
<p><em type="bold">Kostnaður</em>: Mælt verður til, at 1 mió. kr. verður </p>
<p>sett av til tónleikaútflutningsskrivstovuna.</p>
<p>Játtanin  skal  markast  til  løn  til  ein  samskipara, ið  kann  samskipa,  røkja  netverk  og marknaðarføra føroyskan tónleik uttanlands, til ferðir í hesum sambandi og marknaðarføringarátøk.</p>
<p><em type="bold">Tíðarætlan</em>: 2018  </p>
<p><em type="bold">Aktørar</em>:  Uttanríkis-  og  vinnumálaráðið </p>
<p xml:lang="dan">(Ábyrgd),  Mentamálaráðið,  TUTL  International, FUT og G-Festivalurin</p>
<p><em type="italic">Sí:  Tilmæli  um  heildarætlan  fyri  tónleikavinnu (SamVit  2008)  og  álit  um  Rútmiskan  tónleik  í Føroyum  (Vinnuframagrunnurin,  Mentamálaráðið og Menningarstovan 2005) </em> </p>
<p><em type="bold">8. Stovna FabLab </em></p>
<p><em type="bold">Átak</em>:  Seta  á  stovn  talgildan  verkstað,  eitt  Fab </p>
<p>Lab  (Fabrication  Laboratory),  sum  øll  áhugað hava atgongd til.</p>
<p>Tað,  sum  hevur  nógv  ta  størstu  ávirkanina  á nýskapan  yvirhøvur  og  ikki  minni  á  skapandi vinnur,  eru  frambrotini  innan  kunningartøkni og talgildingin, sum fer fram um allan heimin.</p>
<p>Hendan  menningin  fer  bara  at  ganga  skjótari, og  skulu  Føroyar  verða  við,  er  alneyðugt,  </p>
<p>Vinnumálaráðið  hevur  seinastu  árini  samskift við  ymiskar  føroyskar  áhugapartar  um  at  skipa ein  talgildan  verkstað,  eitt  sonevnt  Fab  Lab, sum  øll,  ið  eru  áhugað,  hava  atgongd  til  undir skipaðum  umstøðum.  Júst  hetta  konseptið  er valt, tí at tað er einfalt, fjøltáttað og ódýrt, og tí at Fab Lab verkstaðirnir í øllum heiminum eru knýttir  í  eitt  stórt,  og  skjótt  vaksandi,  netverk við tøttum samstarvi.</p>
<p>Samstarv um list, tøkni og vinnumenning</p>
<p>Í  Fab  Lab  eru  teldur,  framkomnar,  men einfaldar  teldustýrdar    maskinur,  útgerð  til  at menna  elektroniskar  lutir,  umframt  vanlig fjølbroytt  verkstaðsútgerð.  Fab  Lab  eru verkstaðir,  har  sum  tað  skal  ber  til  at  menna allar lutir.</p>
<p>Í  Fab  Lab  hittast  sniðgevar,  handverkarar, listafólk,  teldusnillingar,  verkfrøðingar  og  fólk, ið bara eru áhugað at læra nýtt ella hava fingið eitt gott hugskot.</p>
<p>Fab Lab verða í stóran mun brúkt av listafólki og  sum  amboð  í  listaligum  útbúgvingum  og framleiðslum,  Í  summum  førum  eru  FabLab partar  av  útbúgvingarligum  umhvørvi,  sum  á Arkitektaskúlunum í Barcelona. Í øðrum førum eru  Fab  Lab  sjálvstøðugir  non-profit  felagsskapir  ella  partar  av  almennum  nýskapanarstovnum, so sum Fab Lab í Vestmanneyum, ið er deild av Nýsköpunarmiðstöð Íslands, og sum bæði  skúlin  í  Vestmannaeyum,  vinnulívið  og einstaklingar hava atgongd til,</p>
<p>Í  2013  vóru  uml.  200  verkstaðir  kring  um  í heiminum, og í dag er talið 565. Av hesum eru 17 í Norðurlondum, og bara í Íslandi eru 7 Fab Lab verkstaðir.</p>
<p>Áhugin  fyri  ætlanini  hevur  verið  stórur.  Allir áhugapartar sum Uttanríkis- og vinnumálaráðið hevur tosað við, taka undir við at Fab Lab eigur at verða stovnað, og fleiri hava boðið sær til at hýsa einum slíkum verkstaði. Enn hevur tó ikki borið  til  at  finna  fígging  til  neyðugu  íløgurnar og raksturin av einum føroyskum Fab Lab.</p>
<p><em type="bold">Kostnaður</em>:  Íløgur  í  útgerð  uml.  1  mió.  kr. </p>
<p>Rakstur  við  hálvumøðrum  til  tveimum starvsfólkum,  uml.  1  mió.  kr.  árliga,  umframt hølisútreiðslur.</p>
<p>Góðir  møguleikar  eiga  at  vera  fyri  at  býta fíggingina  av  bæði  íløgum  og  rakstri  millum fleiri partar. Tað, sum umræður, er, at ein partur tekur  sær  ábyrgd  av  at  tryggja,  at  verkætlanin verður verksett.</p>
<p><em type="bold">Tíðarætlan</em>: 2018 </p>
<p><em type="bold">Aktørar</em>:  Uttanríkis-  og  Vinnumálaráðið </p>
<p>(Ábyrgd), Fróðskaparsetrið, Vinnuframi, Miðnámsdeplin, kommunur</p>
<p><em type="bold">9. Altjóða útbúgvingartilboð innan skapandi vinnur </em></p>
<p><em type="bold">Átak</em>: Gera tilmæli um altjóða hægri útbúgving </p>
<p>innan skapandi vinnur</p>
<p>Møguleiki skal vera fyri at nema sær útbúgving, sum  gevur  førleikar  á  høgum  støði  innan skapandi vinnur. Við at bjóða fram granskingargrundaða  undirvísing  í  listaligum  og  skapandi vinnum,  mennist  fakliga  undirstøðukervið  og umhvørvið  fyri  skapandi  vinnurnar,  sum  fáa betri  grundvøll  og  betri  vakstrarmøguleikar. Samstundis  kunnu  førleikar  hjá  listafólkum  og fólkum við skapandi vinnuførleikum gagnnýtast til fyrimuns fyri listina og skapandi búskapin.</p>
<p><em type="bold">Kostnaður</em>:  Fróðskaparsetrið  kemur  í  næstum </p>
<p>við tilmæli um skapandi útbúgving.<em type="bold"> </em></p>
<p><em type="bold">Tíðarætlan</em>:  Miðað  verður  ímóti  at  seta </p>
<p>útbúgvingina í verk á heysti 2016.</p>
<p><em type="bold">Aktørar</em>: Fróðskaparsetrið (ábyrgd).  </p>
<p><em type="bold">10. Gastronomisk vakstrarætlan </em></p>
<p><em type="bold">Átak</em>:  Arbeiðsbólkur  verður  settur  at  gera </p>
<p>uppskot  til  átøk,  ið  kunnu  stimbra  føroyska framleiðslu, matvinnu og ferðavinnu.</p>
<p>Nýmenning  av  føroyska  køkinum  og  menning av  nýggjum  matframleiðslum  til  útflutnings eigur  at  vera  ein  hornasteinur  í  føroyska vinnupolitikkinum.  Sum  liður  í  hesum  eigur vitanar-  og  útbúgvingarrumhvørvið  at  verða styrkt.</p>
<p>Sum  matvøruframleiðandi  tjóð  hava  Føroyar stóra  ábyrgd  av  at  tryggja,  at  náttúruríkidømið verður umsitið burðardygt. Tað merkir eisini, at vit  áhaldandi  mugu  arbeiða  fyri,  at  nýggjar matvørur og aðrar hágóðskuvørur verða mentar burtur  úr  tí  tilfeinginum,  sum  ikki  verður gagnnýtt til fulnar í dag.</p>
<p>Eitt  livandi  og  spennandi  matstovulív  skapar størri  trivnað  og  fleiri  støð  hjá  fólki  at  koma saman.  Ein  rík  og  livandi  matmentan  veksur eisini  um  áhugan  fyri  Føroyum  og  fyri virkseminum  og  inntøkumøguleikunum  í ferðavinnuni.</p>
<p>Landið  hevur  sum  eftirlitsmyndugleiki  og  sum størsti  keypari  ein  týðandi  leiklut  í  at  styrkja menningina  av  nýggjum  matvørum  og  av matstovuvinnunum í Føroyum, og tørvur er tí á politikki,  sum  raðfestir  mat  og  matmenning ovalaga.</p>
<p>Átøkini skulu skal m.a. gera leiðreglur fyri:</p>
<p>o At almennir myndugleikar leggja seg eftir at</p>
<p>brúka  føroyskar  matvørur  og  matgerð  í umboðan  heima  og  úti  (sí  m.a.  tilmæli  og leiðbeiningar í Nordic Food Diplomacy)</p>
<p>o At  krøv  um  bæði  føðsluvirði  og  dygd</p>
<p>(smakkur,  útsjónd,  kreativitetur)  verða  sett til  mat,  sum  almennir  myndugleikar  og stovnar  bjóða,  t.e.  á  sjúkrahúsum,  ellis-  og røktarheimum  og  í  teirra  matskipanum,  á sambýlum,  í  varðhaldinum,  í  almennum kantinum, matur, ið verður boðin børnum á skúla- og dagstovnum o.s.fr.</p>
<p>o At  Innkeypspolitikkurin  hjá  landi  og</p>
<p>kommunum  eigur  at  vera  brúktur  til  at stimbra og menna føroyska matframleiðslu.</p>
<p>o At avbjóðingar og forðingar fyri framleiðslu</p>
<p>og  sølu  til  heimamarknaðin  og  til útflutnings verða lýstir, og tilmæli gjørd um loysnir.</p>
<p><em type="bold">Kostnaður</em>:  300.000  kr.  til  samsýning  til </p>
<p>uttanhýsis ráðgevar, útreiðslur til ferðing, fundir og ráðstevnur.</p>
<p><em type="bold">Tíðarætlan</em>: 2017<em type="bold"> </em></p>
<p><em type="bold">Aktørar</em>:  Uttanríkis-  og  Vinnumálaráðið, </p>
<p>Mentamálaráðið,  Heilsu-  og  Innlendismálaráðið, Kommunufelagið, vinnuligir aktørar</p>
<p><em type="bold">11. Vakstrarætlan fyri arkitektur og design </em></p>
<p><em type="bold">Átak</em>:  Arbeiðsbólkur  verður  settur  at  orða </p>
<p>arkitektur- og designpolitikk.  Heildarætlanin, tá ræður um bygging av ídnaðar- og bústaðarøkjum,  sum  Arkitektafelag  Føroyar hevur  mælt  til,  kann  verða  partur  av samarbeiðinum.</p>
<p>Um  tørvur  fyri  landsætlan  og  lendisskipan:</p>
<p>Tíðindini 15.okt 2015 <em type="italic"> http://kvf.fo/netvarp/uv/2015/10/15/fram-mtilandstlan-og-lendisskipan#.Vij57WPi6Ao </em>Grøna valið, ÚF 15. Okt. 2015  Design  sum  hugtak  og  sum  háttalag  verður  í dag  nýtt  í  nógv  breiðari  týdningi  enn  fyrr. Umframt  at  sniðgeva  vørur  og  rúm,  verður design  sum  háttalag  brúkt  saman  við  øðrum fakligum  førleikum  í  mongum  øðrum menningaruppgávum.  </p>
<p>Føroyskt  design  og  listhandverk  eru  í  stórari menning sum vinna. Fleiri fyritøkur standa seg væl  á  útlendskum  marknaðum,  og  nógvir listhandverkarar  framleiða  nýggjar  vørur  til føroyska marknaðin og til ferðafólk.</p>
<p>Stórur  partur  av  hesari  framleiðsluni  er  gjørd við  íblástri  úr  siðbundnum  føroyskum handverki  og  við  føroyskum  tilfeingi.  Tí  er eisini  umráðandi,  at  vitanarumhvørvið  og útbúgvingarskipanin  verða  styrkt,  so  at  hesi megna  at  stuðla  upp  undir  framhaldandi menningini.</p>
<p>Føroyar  standa  fyri  stórum  avbjóðingum  og broytingum  í  fysiska  umhvørvinum.  Stóru politisku  mál</p>
<p>Týðandi  partur  av  verkætlanini <em type="italic">Talgildu  Føroyar</em> er at menna brúkaramót, mál o.s.fr., sum gera at fólk  taka  talgildu  loysnirnar  til  sín,  og  at  tær verða  so  einfaldar,  tryggar  og  brúkaravinaligar, sum  til  ber.  Í  øllum  heiminum  er  tað  í  sera stóran mun sniðgevingin, sum er avgerandi fyri, um  vørur  og  tænastur  vinna  frama  og  verða seldar.  Soleiðis  verður  eisini  við  føroysku talgildu  loysnunum,  og  tað  kann  verða avgerandi fyri, um talgildu Føroyar eisini gerast ein vinnulig eydnusøga. </p>
<p><em type="italic">http://kvf.fo/netvarp/uv/2015/10/15/fram-mtilandstlan-og-lendisskipan#.Vij8TGPi6Ao </em> </p>
<p>Mælt verður til, at ein ætlan verður gjørd fyri at menna  tilvitið  og  nýtsluna  av  arkitekturi  og design  til  at  skapa  eitt  liviligari  samfelag  og virðismiklari útfluting.</p>
<p>Týdningarmikið er eisini at leggja meir upp fyri list  í  sambandi  við  byggiverkætlanir,  har byggifrøðingar, arkitektar og listafólk samstarva fyri at fáa besta úrslitið.</p>
<p>Seinastu árini hevur tað vundið meir upp á seg at  hugsa  listprýðing  inn  í  byggiverkætlanir. Tórshavnar  kommuna  hevur  ásett,  at  í  minsta lagi 1,5 % av byggikostnaðinum skal setast av til listprýðing. Aðrar kommunur hava eisini sett av prosentpart av byggiverkætlanum til listprýðing.</p>
<p>Landið  átti  somuleiðis  at  ásett,  at  ávíst prosenttal  av  byggikostnaðinum  skal  fara  til listprýðing,  og  tað  er  týdningarmikið,  at  listin verður hugsað inn í verkætlanina frá byrjan.</p>
<p>Mentamálaráðið hevur gjørt av, at list skal verða hugsað  sum  ein  partur  av  verkætlanini  frá byrjan,  tá  tað  varðar  av  byggiverkætlanum.  Á tann  hátt,  verður  tryggjað,  at  listprýðingin verður ein partur av heildini.</p>
<p>Mentamálaráðið  hevur  í  løtuni  sjálvt  eina ítøkiliga byggiverkætlan, Glasir, har játtan er sett av  til  listprýðing.  Við  útgangsstøði  í  hesi verkætlan  verður  arbeitt  fyri  at  finna  eina varandi  skipan,  sum  skal  galda  fyri  allar byggiverkætlanir hjá landinum.</p>
<p><em type="bold">Kostnaður</em>:  500.000  til  uttanhýsis  verkætlanar</p>
<p>leiðslu og fyriskipan</p>
<p><em type="bold">Tíðarætlan</em>: 2018 </p>
<p><em type="bold">Aktørar</em>: Mentamálaráðið (Ábyrgd), </p>
<p>Samferðslumálaráðið,  Uttanríkis-  og  Vinnumálaráðið,  Landsverk,  Heilsu-  og  innlendismálaráðið, Kommunusamskipan Føroya, Føroya  Kommunufelag,  Arkitektafelag  Føroya, Designfelagið</p>
</body></document>