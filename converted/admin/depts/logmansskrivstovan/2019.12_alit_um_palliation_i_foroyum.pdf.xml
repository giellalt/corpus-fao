<document xml:lang="fao" id="no_id"><header><title/><genre code="admin"/><author><unknown/></author><wordcount>7118</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2019.12 Álit um palliatión í Føroyum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Palliatión í Føroyum</p>
<p xml:lang="dan">Formæli</p>
<p>Við hesum verður tilmælið um palliatión og hospice handað landsstýrismanninum í heilsumálum,</p>
<p>Kaj Leo Holm Johannesen.</p>
<p>Fyrrverandi  landsstýriskvinnan,  Sirið  Stenberg  setti  í  vár  ein  arbeiðsbólk  at  gera  tilmæli  um</p>
<p>palliatión og hospice í Føroyum. Kaj Leo Holm Johannesen tók undir við at arbeiðið helt fram og</p>
<p>bleiv gjørt liðugt.</p>
<p>Arbeiðsbólkurin  varð  mannaður  við  fakkunnleika,  serkønum  fólki  innan  áhugabólkar  og</p>
<p>umboðum fyri Heilsumálaráðið. Arbeiðssetningurin var at lýsa núverandi støðu og seta upp eitt</p>
<p>tilmæli um, hvussu palliatión og hospice frameftir kundi verða skipað í Føroyum. Eitt av evnunum</p>
<p>í arbeiðssetninginum var at seta upp eina fíggjarmeting.</p>
<p>Arbeiðsbólkurin hevur havt nógvar fundir, og viðkomandi stovnar hava latið tilfar, sum er brúkt í</p>
<p>viðgerðini. Harumframt vórðu persónar, sum arbeiða við palliatión, bidnir um at geva sítt ískoyti</p>
<p>til tilmæli, sum hevur havt stóran týdning fyri at náa endaligu niðurstøðuna.</p>
<p>Arbeiðsbólkurin  kom  fram  til,  at  palliatión  skal  skipast  í  eini  landsfevnandi  tænastu,  staðsett  á</p>
<p>Landssjúkrahúsinum,  har  kommunulæknarnir  og  heimatænastan  hava  ein  týdningarmiklan</p>
<p>samskipandi leiklut í primera heilsugeiranum.</p>
<p>Menningin  á  økinum  hevur  ikki  staðið  í  stað.  Øll  øki  hava  lagt  seg  eftir  at  nema  sær  vitan  og</p>
<p>kunnleika innan palliativa økið. Hetta veri seg á teimum trimum sjúkrahúsunum, og sum stovnar</p>
<p>undir landi og kommunum. Ein samskipað  og miðvís ætlan við leiðreglum saknast tó, sjálvt um</p>
<p>18 ár eru liðin, síðani seinasta tilmælið varð gjørt innan økið.</p>
<p>Ein kostnaðarmeting er gjørd fyri at seta á stovn eina palliativa deild við manning alt samdøgrið,</p>
<p>sum kann røkka allar fortreytir fyri palliativa viðgerð og røkt í Føroyum. Sostatt fáa øll álvarsliga</p>
<p>sjúk  tilboð um palliatión.</p>
<p>Tað skal ljóða ein tøkk til øll tey, sum hava givið sítt íkast til hetta arbeiðið.</p>
<p>Vegna arbeiðsbólkin</p>
<p>Bjarni á Steig, formaður</p>
<p>Innihaldsyvirlit</p>
<p><em type="italic">Inngangur ........................................................................................................................................ 4 </em></p>
<p><em type="italic">Uppgávan hjá arbeiðsbólkinum: .................................................................................................. 4 </em></p>
<p><em type="italic">Í arbeiðsbólkinum hava verið: ..................................................................................................... 4 </em></p>
<p><em type="italic">Palliatión ...................................................................................................................................... 5 </em></p>
<p><em type="italic">Lýsing av palliativu tænastuni í Føroyum ....................................................................................... 8 </em></p>
<p><em type="italic">Hagtøl um palliativ tilboð ........................................................................................................... 8 </em></p>
<p><em type="italic">Palliativa toymið ........................................................................................................................ 10 </em></p>
<p><em type="italic">Palliativa eindin á B6 á Landssjúkrahúsinum ........................................................................... 11 </em></p>
<p><em type="italic">Palliativa tænastan á Klaksvíkar sjúkrahúsi .............................................................................. 11 </em></p>
<p><em type="italic">Palliativa tænastan á Suðuroyar sjúkrahúsi ............................................................................... 12 </em></p>
<p><em type="italic">Sálarfrøði í palliatiónini ............................................................................................................ 13 </em></p>
<p><em type="italic">Palliatión í primera heilsugeiranum .......................................................................................... 13 </em></p>
<p><em type="italic">Niðurstøður í sambandi við eftirmetingina av palliativari viðgerð og røkt ................................... 15 </em></p>
<p><em type="italic">Heima sum longst ...................................................................................................................... 15 </em></p>
<p><em type="italic">Á sjúkrahús, tá tað er neyðugt ................................................................................................... 15 </em></p>
<p xml:lang="dan"><em type="italic">Hospice ...................................................................................................................................... 16 </em></p>
<p><em type="italic">Størri krøv til palliativ tilboð ..................................................................................................... 17 </em></p>
<p><em type="italic">Neyðugt við greiðari ábyrgdarbýti ............................................................................................ 18 </em></p>
<p><em type="italic">Arbeiðsbólkurin hevur hoyrt viðkomandi persónar um økið .................................................... 19 </em></p>
<p><em type="italic">Tilmæli um at skipa palliatión í Føroyum 2019 ............................................................................ 21 </em></p>
<p><em type="italic">1. Palliatión skipast sum sergrein .............................................................................................. 21 </em></p>
<p><em type="italic">2. Palliativ deild ......................................................................................................................... 22 </em></p>
<p><em type="italic">Palliativ seingjarpláss ............................................................................................................ 22 </em></p>
<p xml:lang="dan"><em type="italic">Palliativt toymi ...................................................................................................................... 22 </em></p>
<p><em type="italic">Manning – Palliativa deildin ................................................................................................. 23 </em></p>
<p><em type="italic">3. Primeri heilsugeirin skal styrkjast ......................................................................................... 23 </em></p>
<p><em type="italic">4. Palliativa økið skal verða formliga skipað við greiðum ábyrgdarbýti .................................. 24 </em></p>
<p><em type="italic">Fortreytir fyri, at tilmælini kunnu setast í verk ............................................................................. 25 </em></p>
<p><em type="italic">Tilmælini verða sett í verk soleiðis: .............................................................................................. 26 </em></p>
<p><em type="italic">Fyrisitingarligar og fíggjarligar avleiðingar .................................................................................. 27 </em></p>
<p><em type="italic">Keldulisti ....................................................................................................................................... 29 </em></p>
<p>Inngangur</p>
<p>Fyrsta  tilmælið  um  palliatión  í  Føroyum  kom  í  2001.  Síðani  2005  hava  palliativa  toymið  og</p>
<p>palliativa  eindin  virkað  í  føroyska  heilsuverkinum,  í  høvuðsheitinum  fyri  krabbameinsraktar</p>
<p>sjúklingar.</p>
<p>Fleiri  ferðir  hevur  verið  gjørt  vart  við,  at  tænastan  eigur  at  verða  eftirmett.  Uppgávan  hjá</p>
<p>arbeiðsbólkinum er at endurskoða palliativa økið; lýsa tað og gera tilmæli um, hvussu økið eigur</p>
<p>at verða skipað frameftir.</p>
<p>Uppgávan hjá arbeiðsbólkinum:</p>
<p type="listitem">• At  lýsa  verandi  støðu  viðvíkjandi  palliativari  viðgerð  í  Føroyum  og  í  hesum  sambandi</p>
<p>eftirmeta skipanirnar við toyminum og eindini.</p>
<p type="listitem">• At gera tilmæli um eina skipan við palliativari viðgerð í Føroyum og í hesum sambandi</p>
<p>taka støðu til, um skipanin eigur at fevna um eitt hospice.</p>
<p type="listitem">• At gera tilmæli um, hvussu tilboðið til heimabúgvandi sjúklingar, ið hava tørv á palliatión,</p>
<p>kann veitast sum ein landsfevnandi funktión.</p>
<p type="listitem">• At lýsa, hvørjar fortreytir skulu lúkast til tess at tilmælta skipanin kann setast í verk.</p>
<p type="listitem">• At taka støðu til, um tilmælta skipanin skal setast í verk stigvíst ella í einum, og hvussu</p>
<p>hetta verður gjørt.</p>
<p type="listitem">• At  lýsa  fyrisitingarligar  og  fíggjarligar  avleiðingar  av  uppskotinum,  herundir</p>
<p>starvsfólkaligar.</p>
<p>Í arbeiðsbólkinum hava verið:</p>
<p type="listitem">• Bjarni á Steig, yvirlækni, formaður</p>
<p type="listitem">• Lena B. Bjarnason, sjúkrarøktarfrøðingur</p>
<p type="listitem">• Hansina Mikkelen, sjúkrarøktarfrøðingur</p>
<p type="listitem">• Anna Kristina Joensen, sjúkrarøktarfrøðingur</p>
<p type="listitem">• Eyð Arge, sálarfrøðingur</p>
<p type="listitem">• Jákup N. Olsen, Sjúklingaráðið</p>
<p type="listitem">• Durita Tausen, Krabbameinsfelagið</p>
<p type="listitem">• Jóhan J. Lamhauge, Kommunufelagið</p>
<p type="listitem">• Asta Marjunardóttir, Kommunufelagið</p>
<p type="listitem">• Ása Jaspurdóttir Jacobsen, Kommunulæknafelagið</p>
<p type="listitem">• Kristianna Larsen á Lofti, leiðslufulltrúi, Heilsumálaráðið</p>
<p type="listitem">• Irena Nolsø, fulltrúi, Heilsumálaráðið</p>
<p>Palliatión</p>
<p>Heimsheilsustovnurin  WHO  allýsir  palliatión  soleiðis: Palliativ  viðgerð,  røkt  og  umsorgan  skal</p>
<p>bøta  um  lívsgóðskuna  hjá  sjúklingum  og  teirra  avvarðandi,  tá  sjúklingurin  hevur  lívshóttandi</p>
<p>sjúku. Hetta verður gjørt við at fyribyrgja og linna líðingina við tíðliga at staðfesta og meta um</p>
<p>sjúkuna og  við  at  viðgera  pínu  og  aðrar  trupulleikar  bæði  av  likamligum,  sálarligum,</p>
<p>psykososialum og andaligum slagi.</p>
<p>Palliativ viðgerð og røkt skal sambært WHO:</p>
<p type="listitem">• Bjóða linna móti pínu og øðrum nervandi sjúkueyðkennum</p>
<p type="listitem">• Vátta lívið og fata deyðan sum eina natúrliga gongd</p>
<p type="listitem">• Hvørki royna at skunda undir ella útseta deyðan</p>
<p type="listitem">• Taka við sálarligu og andaligu pørtunum av umsorganini</p>
<p type="listitem">• Bjóða sjúklinginum stuðul at liva so virkið sum gjørligt til deyðan</p>
<p type="listitem">• Bjóða avvarðandi stuðul undir sjúkuni hjá sjúklinginum og í sorgini yvir missin</p>
<p type="listitem">• Brúka tvørfaklig toymi at  nøkta tørvin hjá sjúklingi og avvarðandi, eisini stuðul í sorgini um</p>
<p>neyðugt</p>
<p type="listitem">• Økja um lívsgóðskuna og eisini hava positivt árin á sjúkugongdina</p>
<p type="listitem">•  Palliativ  viðgerð  og  røkt  skal  kunna  setast  í  verk  tíðliga  í  sjúkugongdini,  saman  við  øðrum</p>
<p>viðgerðum,  ið  verða  veittar  við  tí  endamáli  at  leingja  lívið,  t.d.  kemo‐ og  stráluv</p>
<p>eisini um tær kanningar, sum eru neyðugar fyri betur at skilja og handfara líðingarmiklar kliniskar</p>
<p>trupulleikar.</p>
<p>Palliatión kann býtast í trý stig, sum verður lýst niðanfyri og á myndini.</p>
<p>Mynd 1</p>
<p><em type="italic">Mynd: Rehpa.dk./sundhedsstyrelsen 2017 </em></p>
<p><em type="bold">Palliatión  á  byrjanar  stigi:</em> Her  er  sjúklingurin  í  lívslongjandi  viðgerð.  Palliativ  viðgerð  og </p>
<p>endurvenjing kann vera hóskandi og kann vara í fleiri ár.</p>
<p><em type="bold">Palliatión á seinum stigi: </em>Her er lívslongjandi viðgerð ikki møgulig ella hóskandi. Viðgerðin snýr </p>
<p>seg  um  lívsgóðsku,  veita  linna  og  geva  røkt  og  umsorgan.  Henda  gongdin  kann  vara  nakrar</p>
<p>mánaðar.</p>
<p><em type="bold">Palliatión  á  terminalum  stigi:</em>   Her  liggur  sjúklingurin  til  tað  seinasta,  og  mett  verður,  at </p>
<p>sjúklingurin hevur dagar til vikur eftir at liva í. Palliatión er høvuðsviðgerðarmálið.</p>
<p>Tá sjúklingurin er deyður, verður umsorgan veitt teimum avvarðandi.</p>
<p>Harumframt verður skilt ímillum grundleggjandi og serkøna palliativa viðgerð og røkt:</p>
<p><em type="bold">Grundleggjandi palliativ viðgerð og røkt (basal palliation) </em></p>
<p>Grundleggjandi palliativ viðgerð og røkt verður veitt í pørtum av heilsuverkinum, sum ikki hevur</p>
<p>palliatión sum høvuðsuppgávu. Grundleggjandi palliatión verður ofta veitt sum partur av aðrari</p>
<p>viðgerð  og  røkt.  Grundleggjandi  viðgerð  og  røkt  verður  tí  veitt  á  flestu  sjúkrahúsdeildum,  í</p>
<p>kommununum (t.d. í heimatænastuni og ellis- og røktarheimum), hjá kommunulækna og í primera</p>
<p>heilsugeiranum.</p>
<p><em type="bold">Serkøn palliativ viðgerð og røkt (specialiseret palliation) </em></p>
<p>Serkøn palliativ viðgerð og røkt fevnir um tænastu frá palliatiónstoymum, palliatiónsdeildum og</p>
<p>hospice,  har  sjúklingarnir  hava  tørv  á  torgreiddari  palliativari  viðgerð  og  røkt,  sum  ikki  kann</p>
<p>veitast  á  grundleggjandi  palliatiónsstøði.  Serkøna  palliativa  viðgerðin  og  røktin  verður  veitt  á</p>
<p>eindum innan heilsuverkið, sum hava palliativa viðgerð og røkt sum høvuðsuppgávu.</p>
<p><em type="bold">Avvarðandi </em></p>
<p>Tann palliativa sjúklingagongdin kann vera long og avbjóðandi, og sjúklingarnir hava tørv á hjálp</p>
<p>og  stuðli  frá  avvarðandi.  Kanningar  vísa,  at  lívsgóðskan,  ið  sjúklingar  uppliva,  er  tengd  at</p>
<p>stuðlinum  frá  avvarðandi,  samstundis  sum  hetta hevur  týdning  fyri,  um  tey  kunna  verða  heima</p>
<p>sum longst.</p>
<p>Sambært  Sundhedsstyrelsen  er  næsti  avvarðandi  tann,  sum  sjúklingurin  sjálvur  velur  sum  síni</p>
<p>næstu. Hetta kann verða skyldfólk, vinir ella onnur, sum sjúklingurin sær sum síni næstu.</p>
<p> Red: Mette Asbjørn Neergaard og Henrik Larsen, Palliativ Medicin <em type="italic"> https://www.sst.dk/~/media/F6CCABEE93BA4600B47B44C45510D79F.ashx </em></p>
<p>Lýsing av palliativu tænastuni í Føroyum</p>
<p>Tað  palliativa  økið  í  Føroyum  fevnir  um  palliatión  í  sjúkrahúsverkinum  og  í  primera</p>
<p>heilsugeiranum.  Í  sjúkrahúsverkinum  er  økið  skipað  við  einum  palliativum  toymi  og  eini</p>
<p>palliativari  eind.  Í  primera  heilsugeiranum  verður  tænastan  veitt  av  kommunulæknum,</p>
<p>heimatænastuni og ellis- og røktarheimum.</p>
<p>Ymiskt er, hvussu verður farið fram í praksis í økjunum kring landið. Í primera heilsugeiranum</p>
<p>eru  tað  kommunulæknarnir,  sum  í  tøttum  samstarvi  við  avvarðandi  heilsustarvsfólk  og</p>
<p>heimarøktina  skipa  palliatión  hjá  sjúklingum,  ið  hava  tørv  á  grundleggjandi  palliatión.  Eisini</p>
<p>samstarva  heilsustarvsfólk  beinleiðis  við  palliativa  toymið.  Her  er  ikki  ein  ávís  mannagongd</p>
<p>galdandi, og er skipanin persónstengd.</p>
<p>Hagtøl um palliativ tilboð</p>
<p>Hagtøl  mangla  yvir  sjúkugongd  millum  ymsu  geirarnar,  tá  ræður  um  palliatión  í  Føroyum.</p>
<p>Einstøku geirarnir hava í  ávísan mun  egin  tøl, men hesi  eru ikki skipað  eftir ávísum leisti,  ella</p>
<p>viðgjørd  soleiðis,  at  vissa  kann  veitast  fyri,  at  sjúklingar  ikki  koma  fyri  í  fleiri  umførum  innan</p>
<p>ymsu geirarnar. Í sambandi við arbeiðið við hesum tilmæli, hevur verið roynt sum frægast at fingið</p>
<p>tøl til vega, sum kunnu geva ávísar ábendingar um, hvussu nógv fólk fáa tilboð um palliatión í dag</p>
<p>í ymsu geirunum.</p>
<p><em type="bold">Talva 1 </em></p>
<p>Um hugt verður at talvu 1 omanfyri, sæst yvirlit yvir, hvar fólk doyggja í Føroyum. Talvan fevnir</p>
<p>um øll andlát og skilir ikki ímillum deyðsorsøkir. Talvan sigur einki um, hvussu sjúkugongdin hjá</p>
<p>viðkomandi hevur verið ímillum til dømis heim, sjúkrahús, røktarheim og so framvegis.</p>
<p>Yvirlit yvir, hvar fólk doyggja</p>
<p>2007 2008 2009 2010 2011 2012 2013 2014 2015 2016 2018 Annað</p>
<p xml:lang="dan">Ellis- og røktarheim107 101 112120 113 121</p>
<p>Heima</p>
<p>Sjúkrahús208 217 194 196 223 228 188 230 194 199 207</p>
<p>Um hugt verður at tølunum fyri 2018 sæst, at tilsamans doyðu 390 fólk hetta árið, 207 fólk doyðu</p>
<p>á sjúkrahúsi, meðan 164 doyðu heima ella á røktarheimi.</p>
<p><em type="bold">Talva 2 </em></p>
<p>Talva 2 vísir krabbameinstilburðir frá 1995 til 2017. Her sæst, at 200– 250 nýggir tilburðir eru</p>
<p>árliga í Føroyum.</p>
<p><em type="bold">Talva 3 </em></p>
<p>(Kelda Landssjúkrahúsið 2019)</p>
<p>Í talvu 3 sæst, at frá 2007- 2018 vaks talið frá 20 til 124 sjúklingum, ið vóru knýtt at palliativa</p>
<p>toyminum.  Tað  framgongur  ikki  á  tølunum,  hvussu  langa  tíð  fólk  fingu  palliativt  tilboð  frá</p>
<p>heilsuverkinum, ella í hvønn mun hesir somu sjúklingar eisini hava fingið tilboð og tænastur frá</p>
<p>øðrum geirum, sum til dømis kommunala geiranum.</p>
<p>Arbeiðsbólkurin  hevur,  í  sambandi  við  arbeiðið  við  hesum  tilmæli,  vent  sær  til  kommunalu</p>
<p>samstørvini fyri at fáa eina mynd av tí palliatiónsarbeiði, ið fer fram í kommunala geiranum. Tað</p>
<p>Krabbameinstilburðir</p>
<p>1995 1996 1997 1998 1999 2000 2001 2002 2003 2004 2005 2006 2007 2008 2009 2010 2011 2012 2013 2014 2015 2016 2017</p>
<p>Sjúklingar, knýttir at Palliativa toyminum er rættiliga ymiskt, hvussu tey ymsu samstørvini innan kommunala geiran siga seg veita palliativ</p>
<p>tilboð. Í ávísum førum er talan um tilboð til doyggjandi, heldur enn eitt væl lýst palliativt tilboð.</p>
<p>Sum heild veitir kommunali geirin partar av grundleggjandi palliatión til tey, sum verða mett at</p>
<p>hava tørv á tí. Talan er um eina meting, tí tølini eru ikki skrásett við hagtalsviðgerð fyri eyga, men</p>
<p>samlaðu tølini vísa, at í 2018 fingu umleið 120-130 fólk grundleggjandi tilboð á einhvønn hátt í</p>
<p>kommunala geiranum.</p>
<p>Tað er ikki gjørligt, við støði í fyriliggjandi upplýsingum, at staðfesta, um og í hvussu stóran mun</p>
<p>talan  er  um  samanfall  millum  tey,  ið  fáa  palliativt  tilboð  innan  heilsuverkið  og  tey,  sum  fáa</p>
<p>palliativt tilboð innan kommunala geiran. Út frá innkomnu svarunum úr kommunala geiranum ber</p>
<p>tó til at staðfesta, at samstarv er ímillum palliativa toymið og kommunala geiran um sjúklingar, og</p>
<p>tí kann leggjast til grund, at eitt ávíst samanfall helst er ímillum tilboðini.</p>
<p>Í niðurstøðuni niðanfyri er staðfest, at flestu sjúklingar vilja vera heima sum longst og helst eisini</p>
<p>doyggja  heima.  Eisini  sæst  í  niðurstøðuni,  at  ynski  eru  um,  at  palliativa  sjúkugongdin  verður</p>
<p>skipað betur, soleiðis at tilboðið verður eins um alt landið. Skal hetta eydnast, er neyðugt eisini at</p>
<p>hava nágreinilig og samskipaði hagtøl, sum kunnu vera grundarlag undir støðutakan til, hvussu</p>
<p>tilboðini frameftir verða skipað best møguligt.</p>
<p>Palliativa toymið</p>
<p>Palliativa  toymið  varð  sambært  tilmælinum  við  atliti  at  hospicefunktión  í  Føroyum  2001  sett  á</p>
<p>stovn í 2005. Tænastan hjá palliativa toyminum er eitt tilboð til ólekjandi krabbameinssjúklingar</p>
<p>og  teirra   avvarðandi  á  sjúkrahúsi  og  í  heimunum.  Toymið  veitir  linnandi  symptomviðgerð  og</p>
<p>stuðul við tí endamáli at bøta um lívsdygdina bæði hjá sjúklingum og avvarðandi. Miðað verður</p>
<p>ímóti, at allir sjúklingar hava møguleika fyri at verða sum longst í tí umhvørvi, teir sjálvir ynskja</p>
<p>at vera í. Tað veri seg á sjúkrahúsi, røktarheimi ella í egnum heimi.</p>
<p>Kommunulæknar  ella  sjúkrahúslæknar  ávísa  sjúklingar  til  palliativa  toymið,  og  serlækni  í</p>
<p>palliatión visiterar hesar.</p>
<p>Palliativa toymið samstarvar við tey trý sjúkrahúsini, kommunulæknar, heimatænastuna, ellis- og</p>
<p>røkarheim,  sosialráðgeva,  almannaverkið,  fysioterapeut,  ergoterapeut,  prest,  samkomuleiðara,</p>
<p>sálarfrøðing, sjúkrahúsdeildir og aðrar viðkomandi stovnar, bæði innan primera heilsugeiran og</p>
<p>sjúkrahúsverkið. Harumframt verður samstarvað við starvsfólk á sjúklingahotellinum Tórshavn og</p>
<p>Ríkissjúkrahúsið.  Uppgávan  hjá  toyminum  er  harumframt  at  vegleiða  og  undirvísa</p>
<p>heilsustarvsfólkum, sum veita palliativa viðgerð og røkt.</p>
<p>Sjúklingur, sum er visiteraður til palliativa toymið, fær bjóðað <span type="quote">"Opna innlegging"</span>. Hetta merkir,</p>
<p>at  sjúklingurin,  avvarðandi  og  heilsustarvsfólk  kunnu  ringja  beinleiðis  á  vikomandi</p>
<p>sjúkrahúsdeild, sum síðani visterar sjúklingin umvegis móttøkuna. Á Landssjúkrahúsinum er tað í</p>
<p>flestu førum medisinska deild B6, sum mótekur sjúklingar við opnari innlegging.</p>
<p>Upprunaliga vóru 500 tkr. settar av á fíggjarlógini til palliativa virksemið á Landssjúkrahúsinum,</p>
<p>og er hetta ikki broytt síðan palliativa toymið varð sett á stovn. Í dag hevur palliativa toymið játtan</p>
<p>til eitt ársverk, sum í løtuni er mannað við tveimum sjúkrarøktarfrøðingum hálva tíð. Harafturat er</p>
<p>ein  serlækni  í  palliatión  knýttur  at  toyminum.  Serlæknin  er  settur  á  medisinska  deplinum,  sum</p>
<p>yvirlækni í intern medisini og hæmatologi. Í byrjanini fór palliativa toymið á heimavitjanir, men</p>
<p>orsakað  av  vantandi  normering,  sum  ongantíð  varð  hækkað,  verður  henda  tænastan  ikki  veitt</p>
<p>longur.</p>
<p>Palliativa eindin á B6 á Landssjúkrahúsinum</p>
<p>Palliativa  eindin  varð  sett  á  stovn  í  2008  og  er  eitt  tilboð  til  terminalar  krabbameinssjúklingar.</p>
<p>Eindin fevnir um tvær sjúkrastovur, har sjúklingar og avvarðandi fáa einastovu. Tey avvarðandi</p>
<p>hava møguleika fyri at vera um sjúklingin alt samdøgrið. Eindin virkar ikki sjálvstøðug, men er</p>
<p>partur  av  medisinsku  seingjardeildini  B6.  Hetta  merkir,  at  eindin  er  ein  partur  av  teimun  8</p>
<p>sergreinunum, sum eru á deildini. Føst starvsfólk eru ikki burturav knýtt at palliativu eindini.</p>
<p>Tað er ein tvørfaklig meting, hvør sjúklingur hevur tørv á at fáa linnandi viðgerð og røkt á eindini.</p>
<p>Tað  er  yvirlæknin  sum  visterar  og  hevur  visitationssamrøðu  við  sjúkling  og  avvarðandi,  har</p>
<p>sjúkrarøktarfrøðingur eisini luttekur sum ein aktivur partur svarandi til sjúkrarøktina. Sjúklingar</p>
<p>kunnu  ávísast  frá  sjúkrahúsdeildum,  onkologiska  ambulatoriium  ella  kommunulækna.  aftan  á</p>
<p>vanliga arbeiðstíð svarar B6 øllum palliativum sjúklingum og bjóðar opna innlegging.</p>
<p>Av  tí,  at  tørvurin  til  tíðir  er  so  stórur,  verður  ofta  neyðugt  at  tillaga  eyka  tríseingjas</p>
<p>einastovu. Hetta hevur við sær, at aðrir sjúklingar verða fluttir út á geingina at liggja. Hetta hevur</p>
<p>óhepnar avleiðingar bæði fyri sjúklingar, avvarðandi og fyri starvsfólkini. Hetta er oftast stuttar</p>
<p>innleggingar við atliti til at tillaga linnandi viðgerð.</p>
<p>Til dagligt er tætt samstarv við heimatænastuna, ellis- og røkarheim, almannaverkið, fysioterapeut,</p>
<p>ergoterapeut, prest, samkomuleiðara, sjúkrahúsdeildir og aðrar viðkomandi stovnar.</p>
<p>Palliativa tænastan á Klaksvíkar sjúkrahúsi</p>
<p>Á Klaksvíkar sjúkrahúsi er palliativ viðgerð og røkt skipað við trimum sjúkrarøktarfrøðingum, har</p>
<p>av  tveimum  við  útbúgving  innan  krabbamein,  einum  heilsurøktara,  einum  fysioterapeuti  við servitan innan palliatión/lymfødem og einum føðsluatstøðingi. Læknaligu ábyrgdina hevur læknin,</p>
<p>sum er í forvakt.</p>
<p>Starvsfólkini skapa pláss fyri, at sjúklingar í palliatión fáa í boði einastovu. Tey avvarðandi fáa</p>
<p>eina song, soleiðis at tey hava møguleika fyri at vera hjá tí sjúka alt samdøgrið.</p>
<p>Lítið  samstarv  er  við  Palliativa  toymi  á  Landssjúkrahúsinum,  uttan  so,  at  Klaksvíkar  sjúkrahús</p>
<p>setir seg í samband við tey, um ivamál eru.</p>
<p>Tá ið sjúklingar verða útskrivaðir, er tað kommunulæknin sum stýrir sjúkugongdini. Um tørvur er</p>
<p>á  tí,  fær  sjúklingurin  ‘opna  innlegging’,  sum  ger,  at  sjúklingurin  kann  koma  beinleiðis  á</p>
<p>sjúkrahúsið við ávísum trupulleikum uttan at venda sær til kommunulæknan fyrst.</p>
<p>Umleið  30  fólk  doyggja  um  árið  á  Klaksvíkar  sjúkrahúsi,  ein  triðingur  av  hesum  sjúklingum</p>
<p>doyggja av krabbameini.</p>
<p>Palliativa tænastan á Suðuroyar sjúkrahúsi</p>
<p>Í 2018 høvdu 16 av teimum, ið doyðu á Suðuroyar sjúkrahúsi, fingu palliativa viðgerð og røkt. Í</p>
<p>2017 var hetta talið 15 sjúklingar.</p>
<p>Allir sjúklingar, sum hava tørv á palliativari viðgerð og røkt, hava ‘opnað innlegging’.</p>
<p>Suðuroyar  sjúkrahús  hevur  onga  fasta  palliatiónsstovu,  men  sjúklingurin  fær  einastovu.</p>
<p>Somuleiðis fáa avvarðandi í boði at vera um sjúklingin alt samdøgrið.</p>
<p>Síðani pínuklinikkin varð sett á stovn á Suðuroyar sjúkrahúsi, verður samstarvað við serlæknan,</p>
<p>ið hevur útbúgving og arbeiðsroyndir innan palliatión, tá tørvur er á tí. Henda skipanin hevur víst</p>
<p>seg  at  virka sera væl.  Í  einstøkum  førum  verður  eisini  heitt  á sálarfrøðingin  í  pínuklinikkini, tá</p>
<p>sjúklingar hava tørv á hesum.</p>
<p>Tá  tørvur  er  á  tí,  samstarvar  Suðuroyar  sjúkrahús  við  palliativa  toymið  á  Landssjúkrahúsinum.</p>
<p>Samstarv er bert við palliativu eindina á B6, tá sjúklingar verða fluttir millum palliativu eindina</p>
<p>og Suðuroyar sjúkrahús.</p>
<p>Suðuroya  sjúkrahús  samstarvar  javnan  við  heimatænastuna  í  sambandi  við,  at  sjúklingar  verða</p>
<p>innlagdir  og  útskrivaðir.  Ynskir  ein  sjúklingur  at  vera  heima  ta  seinastu  tíðina,  verður</p>
<p>kommunulæknin kunnaður.</p>
<p>Sálarfrøði í palliatiónini</p>
<p>Palliatión er eitt tvørfakligt øki, har menniskjafatanin skal síggjast sum ein heild. Atlit skula takast</p>
<p>til tey kroppsligu, sálarfrøðiligu, sosialu, eksistensiellu og andaligu viðurskiftunum hjá tí einstaka</p>
<p>menniskjanum.</p>
<p>Í sjúkrahúsverkinum er í løtuni eingin sálarfrøðingur tengdur at tí palliativa toyminum, heldur ikki</p>
<p>á seingjardeildunum á Landsjúkrahúsinum. Eingin sálarfrøðingur er í starvi á Landsjúkrahúsinum,</p>
<p>sum veitir hesum starvsfólkabólki vegleiðing (supervisión).</p>
<p>Kommunulæknar  kunnu  eftir  ávísum  reglum  ávísa  til  viðgerð  hjá  sjálvstøðugt  starvandi</p>
<p>sálarfrøðingum  sambært  heilsutrygdarlógini,  Heilsutrygd  veitir  tá  ískoyti.  Ávísingarorsøkir  til</p>
<p>sálarfrøðiligar  samrøður  eru  ymiskar,  og  fyri  tað  palliativa  økið  eru  hesar  orsøkirnar  galdandi:</p>
<p><span type="quote">“Fólk  rakt  av  álvarsligari  avlemjandi  sjúku”</span>,  “avvarðandi  til  fólk,  sum  eru  rakt  av  álvarsligari</p>
<p>avlemjandi sjúku” og <span type="quote">“avvarðandi í sambandi við andlát”</span>.</p>
<p>Sum sæst, kunnu sjúklingar og avvarðandi leita sær sálarfrøðiliga viðgerð gjøgnum hesa skipan,</p>
<p>men tað eru ikki øll, ið hava ráð til at gjalda fyri ta viðgerð, sum teimum tørvar. Trupult er eisini</p>
<p>at  siga,  hvussu  nógv  av  teimum,  sum  hava  ávísing  frá  kommunulækna  og  uppfylla  tær  ávísu</p>
<p>treytirnar,  veruliga  eru  palliativir  sjúklingar  og  avvarðandi  (Sjúklingar  kunnu  hava  aðrar</p>
<p>trupuleikar, sum uppfylla kriteriini, men ikki eru palliativ). Sigast kann tó, at teir flestu sjálvstøðugt</p>
<p>starvandi sálarfrøðingarnir í Føroyum, sum hava sáttmála við Heilsutrygd, veita palliatión.</p>
<p>Palliatión í primera heilsugeiranum</p>
<p>Í primera heilsugeiranum er grunnleggjandi pallatión partur av arbeiðinum hjá kommunulæknum</p>
<p>og starvsfólki teirra, tað veri seg í øllum stigum í palliativari viðgerð og røkt og fevnir, umframt</p>
<p>um krabbameinssjúkur, eisini um aðrar álvarsamar sjúkur. Størsti parturin av hesum eru eldri fólk</p>
<p>við kroniskum ólekjandi sjúkum.</p>
<p>Palliativa viðgerðin kann verða tíðarkrevjandi. Ofta verður neyðugt við heimavitjanum og longri</p>
<p>samrøðum við sjúkling, avvarðandi, røktarstarvsfólk ella heimasjúkrarøktarfrøðingar. Hetta kann</p>
<p>verða avbjóðandi í einum strævnum gerandisdegi, og verður eftir tørvi gjørt eftir besta førimuni.</p>
<p>Ymiskt er, hvussu sjúklingar hava tað í hesi tíðini, hvør tørvurin er, hvørjar kontaktir tey hava við</p>
<p>heilsuverkið o.s.v. Summi hava tørv á tættari kontakt, meðan onnur ikki hava tað ella ikki ynskja</p>
<p>tað. Hetta avspeglar eisini, at tað ikki er nøkur ávís mannagongd í kommunulæknaskipanini fyri</p>
<p>palliativari viðgerð og røkt.</p>
<p>Tá terminala fasan nærkast,  verður møguleikin  fyri  at  vera  heima  seinastu  tíðina  umrøddur við</p>
<p>sjúkling  og  avvarandi.  Kommunulæknin  er  til  tíðir  samskipari  í  sjúkugongdini,  til  tíðir  er  tað palliativa toymið, og aðrar tíðir er tað serlækni í ávísum sergreinum. Her er umráðandi við góðum</p>
<p>samstarvi millum sjúklingin, læknar og heilsustarvsfólk. Tað er ymiskt, hvussu hetta roynist kring</p>
<p>um  í  Føroyum.  Summir  kommulæknar  hava  lítið  samstarv  við  heimasjúkrarøktarfrøðingar,  har</p>
<p>orsøkin kann vera, at summar viðtalur hava skiftandi kommunulæknavikarar o.s.fr.</p>
<p>Tað er ávísandi lækni, sum hevur ábyrgd av viðgerðini. Palliativ viðgerð og røkt í heiminum verður</p>
<p>veitt av heimatænastuni. Heimasjúkrarøktarfrøðingar hava ábyrgd av at samskipa røkt og fyrisita</p>
<p>viðgerð í heimatænastuni. Saman við teimum avgreiðir samlaða heimatænastan við heimahjálpum</p>
<p>dagligar røktartænastur og uppgávur í heimunum.</p>
<p>Palliativ viðgerð og røkt verður eisini veitt teimum sum búgva á ellis-og røktarheimum. Her liggur</p>
<p>ábyrgdin av røkt og at fyrisita viðgerð hjá starvsfólkunum á ávísu deildini. Í serstøkum førum er</p>
<p>møguleiki  fyri  at  flyta  ein  sjúkling,  sum  er  heima,  á  eitt  umlættingarpláss  ella  á  eitt  ellis-  ella</p>
<p>røktarheimspláss, um tað er tøkt eftir vanligari upptøkuskipan. Í dag hava kommunurnar ábyrgd</p>
<p>av eldri borgarum yvir 67 ár, men skulu veita heimatænastu til allar borgarar.</p>
<p>Arbeitt  verður  við  at  styrkja  førleikan  hjá  starvsfólkum  og  aðra  staðni  at  gera  greiðari</p>
<p>mannagongdir  fyri  palliatiónstilgongdir.  Fleiri  sjúklingar  ynskja  at  verða  heima  sum  longst,  og</p>
<p>royndirnar  eru,  at  hetta  kann  eydnast,  um  greiðar  avtalir  og  álit  ímillum  partarnar  fyriliggja.</p>
<p>Samstundis  er  møguleiki  fyri  lættari  atgongd  til  serkunnleika,  serliga  seinastu  dagarnar  í</p>
<p>sjúkugongdini, og at heilivágur og linnandi viðgerð er atkomilig. At sjúklingur verður innlagdur</p>
<p>skal ikki gerast eitt niðurlag fyri nakran, tí royndir vísa, at tørvurin knappliga kann broytast, og</p>
<p>brúk er fyri serkunnleika, sum ikki er atkomiligur í primerøkinum. Eisini kann verða, at sjúklingur</p>
<p>og avvarðandi ikki kenna seg tryggan ella hava orku til, at sjúklingurin kann verða heima longur.</p>
<p>Niðurstøður í sambandi við eftirmetingina av palliativari viðgerð og røkt</p>
<p>Heima sum longst</p>
<p>Flestu sjúklingar vilja vera heima sum longst og helst eisini doyggja heima. Hetta vísa kanningar</p>
<p>í  útlondum  og  eisini  samskiftið,  sum  bæði  heilsustarvsfólk,  kommunulæknar  og</p>
<p>Krabbameinsfelagið hava við sjúklingar og avvarðandi í Føroyum. Fyri at hetta skal bera til og</p>
<p>ganga so væl sum til ber, er neyðugt, at øll kenna seg trygg, tann sjúki, tey sum varða av og eisini</p>
<p>starvsfólk, sum skulu vera um tann sjúka. Neyðugt er, at avvarðandi myndugleikar taka ábyrgd av</p>
<p>sínum parti av uppgávuni og loysa hana í felag.</p>
<p>Palliatión  sum  sergrein  er  í  dag  ábyrgdarøkið  hjá  heilsuverkinum  og  er  staðsett  á</p>
<p>Landsjúkrahúsinum.</p>
<p>Hinvegin verður grundleggjandi palliativ viðgerð og røkt veitt í kommunala geiranum, sum partur</p>
<p>av  teimum  tænastum,  sum  heimatænastan  veitir  borgarum  undir  sínum  ábyrgdarøki  og  í</p>
<p>kommunulæknaskipanini eins og á teimum trimum sjúkrahúsunum.</p>
<p>Arbeiðsbólkurin  er samdur um,  at  grundleggjandi palliativ  viðgerð  framhaldandi  eigur  at  verða</p>
<p>veitt  í  kommunala  geiranum  og  á  teimum  trimum  sjúkrahúsunum,  og  at  tørvur  er  á  støðugari</p>
<p>undirvísing  og  menning  av  starvsfólkahópinum.  Mett  verður,  at  servitanin  eigur  at  liggja  í</p>
<p>palliativa toyminum, sum tvørfakliga er viðvirkandi til at fyriskipa fakligu menningina á økinium.</p>
<p>Umframt hetta, skal møguleiki vera fyri at fáa vegleiðing og ráðgeving frá palliativa toyminum.</p>
<p>Fyri at tann sjúki og tey avvarðandi skulu kenna seg trygg, er neyðugt at:</p>
<p type="listitem">• atgongd er til fakfólk alt samdøgrið</p>
<p type="listitem">• telefontænasta frá palliativa toyminum er alt samdøgrið</p>
<p type="listitem">• neyðug hjálpitól fáast til vega</p>
<p type="listitem">• avvarðandi fáa hóskandi fíggjarligan styrk fyri mista inntøku og frí úr arbeiði.</p>
<p>Tá  ið  tann  palliativi  sjúklingurin  er  heima  ella  á  røktarheimi,  er  misjavnt,  hvør  leikluturin  hjá</p>
<p>kommunulækna og  heimasjúkrarøktarfrøðingum  er. Ynski  er, at  palliativa sjúkugongdin  verður</p>
<p>skipað betur, soleiðis at tilboðið verður javnt um alt landið. Tætt samskifti skal tá eisini vera við</p>
<p>palliativu tænastuna á Landssjúkrahúsinum.</p>
<p>Á sjúkrahús, tá tað er neyðugt</p>
<p>Hóast aðalmálið er, at grundleggjandi palliativ viðgerð og røkt verður veitt heima, so verður eisini</p>
<p>brúk fyri, at viðgerð og røkt verður veitt á sjúkrahúsunum. Hetta kann vera, tá sjúklingurin hevur</p>
<p>brúk fyri serlæknum til útgreining ella viðgerð, og at umstøður ikki eru at vera heima alla tíðina.</p>
<p>Øll trý sjúkrahúsini kunnu veita grundleggjandi palliativa viðgerð og røkt.</p>
<p>Tað  vera  altíð  føri,  har  sjúkugongdin  er  soleiðis,  at  neyðugt  er  við  tí  sertænastu,  sum  bara</p>
<p>Landssjúkrahúsið kann veita.</p>
<p>Í  dag  er  breið  semja  um,  at  tvørfagligheit  er  umráðandi  og  at  læknar,  sjúkrarøkarfrøðingar,</p>
<p>sálafrøðingar, fysioterapeutar, sosialráðgevar og prestar veita týðandi og javnmettan stuðul til tann</p>
<p>doyggjandi.</p>
<p>Samskiftið er týðandi, sjúklingurin er í  kreppu, sorgararbeiðið er í fokus, fyrireikandi samrøður</p>
<p>við  tann  doyggjandi  verða  sæddar  sum  avgerandi.  Stórar  broytingar  í  bæði  sjúkumynd  og  í</p>
<p>virksiføri  gera,  at  nógvir  sjúklingar  hava  sálarliga  líðing  so  sum  tunglyndi,  ótta,  svøvnloysi  og</p>
<p>møði. Hetta eru sjúkueyðkenni, sum niðurseta lívsgóðskuna.</p>
<p>Tá  talan  er  um  tað  tvørfakliga,  er  tað  læknin,  sum  tekur  sær  av  tí  kroppsliga,  prestur  ella</p>
<p>prædikufólk taka sær av tí andaliga, og sjúkrarøktarfrøðingur er liðið,  sum  bindur hetta toymið</p>
<p>saman og sum eisini tekur sær av teimum sálarfrøðiligu og sosialu viðurskiftunum.</p>
<p>At fáa staðfest eina lívshóttandi sjúku, kann ofta hava við sær sálarlíðing. Ikki er óvanligt, at tann</p>
<p>sjúki  reagerar  við  kenslum  sum  ótta,  vreiði,  sorg,  skelki  og  iva.  Vanliga  verða  hesar  reaktiónir</p>
<p>færri við tíðini. Tó eru tað fleiri sjúklingar, sum fáa áhaldandi sálarligar líðingar. Hetta hevur við</p>
<p>sær  niðursetta lívsgóðsku, sum  gera tað torført  at  taka týðandi  avgerðir um  viðgerð.  Umsorgan</p>
<p>eigur at verða veitt bæði til kroppsligar, sálarligar, sosialar og andaligar tørvir hjá sjúklinginum.</p>
<p>Umsorgan  eigur  eisini  at  verða  veitt  teimum  avvarðandi,  ikki  minst  í  sorgarfasuni  aftan  á,  at</p>
<p>sjúklingurin er deyður.</p>
<p>Fleiri sjúklingar ynskja at vera heima ta síðstu tíðina. Hetta setur stór krøv til tey avvarðandi, sum</p>
<p>kunna vera í vanda fyri at fáa tunglyndi, svøvntrupulleikar og niðursetta lívsgóðsku.</p>
<p>Tá  ið  sjúklingurin  fær  psykososialan  stuðul,  eru  avvarðandi  í  minni  vanda  fyri  at  fáa  sálarlig</p>
<p>sjúkueyðkenni. Mælt verður til, at avvarðandi fáa stuðlandi samrøður. Eisini verður mælt til, at tey</p>
<p>avvarðandi regluliga verða fylgd upp aftan á, at sjúklingurin er deyður.</p>
<p xml:lang="dan">Hospice</p>
<p>Hospice  er  ein  sjálvstøðugur  stovnur,  sum  liggur  uttan  fyri  sjúkrahúsverkið  –  bæði  fysiskt  og</p>
<p>fíggjarliga  og  er  eisini  ein  skipan,  har  høvuðsendamálið  er  at  veita  røkt  og  linnandi  viðgerð  á</p>
<p>høgum stigi til doyggjandi sjúklingar, sum hava ásannað, at lekjandi viðgerð ikki er møgulig.</p>
<p>Í <span type="quote">“Tilmæli við atliti at HOSPICE funktión í Føroyum”</span> frá 2001 er víst á fylgjandi fyrimunir og</p>
<p>vansar við hospice.</p>
<p>Fyrimunir:</p>
<p type="listitem">• Sjúklingurin er í einum optimalum røktarumhvørvi við starvsfólki, sum hava servitan og</p>
<p>royndir</p>
<p type="listitem">• Hospice kann leggjast á friðarligum og náttúruvøkrum øki burturfrá sjúkrahúsøki.</p>
<p type="listitem">• Avvarðandi kunnu vera um sjúklingin alt døgnið og gista á staðnum.</p>
<p>Vansar:</p>
<p type="listitem">• Hospice kann liggja langt frá sjúkrahúsinum</p>
<p type="listitem">• Servitan ikki tøk alt samdøgrið</p>
<p type="listitem">• Dýrasta loysnin</p>
<p>Arbeiðsbólkurin er samdur um, at í verandi løtu er ikki ráðiligt at gera eitt hospice fyri alt landið.</p>
<p>Tað  er  eisini  greiða  støðan  hjá  teimum,  sum  bólkurin  hevur  ráðført  seg  við  m.a.  kommunala</p>
<p>eldraøkið, sjúkrahúsini og serfrøðingar á øðrum palliativum deildum í øðrum Norðurlondum.</p>
<p>Hetta er serliga  grundað á, at  tey  flestu  ynskja,  at  tað ber til  at  vera í  sínum nærumhvørvi  sína</p>
<p>síðstu  tíð.  Eisini  heldur  arbeiðsbólkurin,  at  tað  kann  veitast  betri  tænasta  á  eini  deild  á</p>
<p>Landssjúkrahúsinum við servitan og stuðulsfunktiónum, enn um hospice var ein stovnur fyri seg</p>
<p>burtur frá sjúkrahúsinum.</p>
<p>Ein partur av palliativu sjúklingunum fara altíð at hava tørv á at koma á sjúkrahús til viðgerð, sum</p>
<p>einans  verður  veitt  á  sjúkrahúsi.  Hetta  merkir,  at  hóast  sjálvstøðugt  hospice  er  uttanfyri</p>
<p>sjúkrahúsøkið, verður altíð tørvur á ávísari palliativari viðgerð og røkt á sjúkrahúsinum eisini.</p>
<p>Arbeiðsbólkurin metur, at fólkagrundarlagið í Føroyum ikki er nóg stórt til bæði palliativa eind á</p>
<p>sjúkrahúsi og sjálvstøðugt hospice burtur frá sjúkrahúsinum.</p>
<p>Størri krøv til palliativ tilboð</p>
<p>Øktu  viðgerðartilboðini  í  sambandi  við  krabbamein  hava  havt  við  sær,  at  livitíðin  við  sjúku  er</p>
<p>vorðin  longri.  Hetta  setur  eisini  størri  krøv  til  palliativu  tilboðini,  sum  eru  bæði  heima  og  á</p>
<p>sjúkrahúsi.</p>
<p xml:lang="dan"><em type="italic">https://www.krabbamein.fo/Files/Billeder/N%C3%BDggj%20heimas%C3%AD%C3%B0a/PDF/2001.07%20Tilm</em> <em type="italic">%C3%A6li%20vi%C3%B0%20atliti%20at%20HOSPICE%20funkti%C3%B3n%20%C3%AD%20F%C3%B8royu</em> <em type="italic">m%20-%202001.pdf </em></p>
<p>Av  teimum  tilboðum,  sum  eru  á  palliativa  økinum  í  dag,  er  palliativa  eindin  eitt  gott  tilboð  til</p>
<p>doyggjandi sjúklingar og teirra avvarðandi. Sambært Krabbameinsfelagnum, eru avvarðandi sera</p>
<p>glað og takksom fyri tilboðið. Tó er breið semja um, at tilboðið ikki eigur at vera á eini almennari</p>
<p>medisinskari sjúkrahúsdeild. Tilboðið hóskar best at vera skipað á einari deild fyri seg.</p>
<p>Palliativa  tænastan  á  Klaksvíkar  sjúkrahúsi  og  Suðuroyar  sjúkrahúsi  virka  nøktandi,  og  eru</p>
<p>sjúklingar og avvarðandi takksom fyri møguleikan at vera á einum sjúkrahúsi nærri at teirra heimi</p>
<p>og familju. Enn tørvar eitt formligt samstarv við palliativu eindina og palliativa toymið, umframt</p>
<p>eitt formligt uppgávu- og ábyrgdarbýti millum partarnar.</p>
<p>Í  primera  helsugeiranum  eru  ábendingar  um,  at  tørvur  er  á  tættari  samstarvi  millum  palliativa</p>
<p>toymið  og  kommunulæknarnar.  Áðrenn  Læknavaktin  varð  sett  í  verk,  høvdu  fleiri</p>
<p>kommunulæknar samdøgurðsvakt og aðrir høvdu vakt 2. og 3. hvønn dag. Tá var tættari samband</p>
<p>millum  sjúkling og  egnan  kommunulækna  uttanfyri  arbeiðstíð.  Støðan  broyttist  nakað,  tá</p>
<p>Læknavaktin  varð  sett  í  verk.  Fremmandur  kommunulækni  kann  verða  tann,  sum  kemur  á</p>
<p>sjúkravitjan  á  kvøldi  ella  á  nátt,  og  ótryggleikin  í  hesi  støðu  kann  hava  neiliga ávirkan  á</p>
<p>sjúkugongdina og óneyðugar innleggingar.</p>
<p>Har kommunulækni er í føstum starvi, verður við tíðini álit ment ímillum sjúkling, avvarandi og</p>
<p>lækna. Tá so sjúklingur hevur tørv á palliativari viðgerð, er hetta arbeiðið, sum kommunulæknin í</p>
<p>stóran  mun  átekur  sær.  Hetta  samskiftið  gongur  vanligt  betur,  tá  kommunulækni  og  sjúklingur</p>
<p>kennast. Fleiri kommunulæknaviðtalur hava skiftandi vikarar, tá kann verða trupult at fylgja einum</p>
<p>palliativum  sjúklingi  og  sjúkugongdini. Eisini  hetta  kann  hava ótryggleika  við  sær</p>
<p>og aftur óneyðugar innleggingar.</p>
<p>Neyðugt við greiðari ábyrgdarbýti</p>
<p>Tá pallitiva toymið varð sett í verk, var palliativa viðgerðin av krabbameinsjúklingum optimerað.</p>
<p>Kommunulækni kann tíðum kenna tað ivasamt við ábyrgdarbýtinum av palliativari viðgerð. Tað</p>
<p>er  ikki  nøkur  mannagongd  fyri,  at  kommunulæknar  skula  fáa  kunning  um,  at  nú  er  sjúklingur</p>
<p>knýttur at palliativa toyminum. Ofta venda sjúklingar sær til kommunulækna fyri at fáa útskrivað</p>
<p>reseptneyðugan  heilivág,  sum  palliativa  toymið  hevur  ávíst.  Tá  liggur  ábyrgdin  hjá</p>
<p>kommunulæknanum,  hóast  palliativa  toymið  hevur  fyriskipað  viðgerðina.  Á  hesum  øki  eru</p>
<p>viðurskifti, sum kunnu bøtast um.</p>
<p>Afturmeldingarnar til Krabbameinsfelagið um tilboðið við palliativa toyminum eru sera positivar.</p>
<p>Tænastan frá palliativa toyminum er eitt gott tilboð til sjúklingar og avvarðandi, tó er tilboðið als ikki  nøktandi  í  verandi  líki.  Aðrir  sjúkubólkar  eiga  í  framtíðini  at  verða  fevndir  av  palliativu</p>
<p>tænastuni. Her kann millum annað verða nevnt neurologiskar sjúkur, lungnasjúkur og hjartasjúkur.</p>
<p>Palliativa  toymið  vantar  eisini  orku  at  veita  nøktandi  ráðgeving  og  til  at  undirvísa  viðkomandi</p>
<p>heilsustarvsfólki  á  røkarheimum  og  í  heimatænastuni,  soleiðis  at  palliativ  viðgerð  og  røkt  í</p>
<p>heiminum hjá sjúklinginum kann gerast betri.</p>
<p>Í sambandi við eftirmetingina hevur verið gjøgnumgangandi, at palliativa toyminum eisini vantar</p>
<p>aðrar  førleikar.  Tað  vil  siga  sosialráðgeva,  sálarfrøðing,  prest,  føðsluráðgeva,  fysioterapeut  og</p>
<p>ergoterapeut. Hetta eru førleikar, sum eru í líknandi toymum í okkara grannalondum.</p>
<p>Samanumtikið kann sigast, at verandi skipan av palliativa økinum  virkar partvíst, men at stórur</p>
<p>tørvur er á, at palliativa tænastan verður formliga skipað og munandi styrkt fíggjarliga við meiri</p>
<p>starvsfólkaorku umframt øðrum fakførleikum. Eisini skal palliativa tænastan verða víðkað, so at</p>
<p>hon  verður  veitt  øllum  sjúklingum,  sum  hava  tørv  á  hesi  tænastu  og  ikki  bert</p>
<p>krabbameinssjúklingar.</p>
<p>Arbeiðsbólkurin hevur hoyrt viðkomandi persónar um økið</p>
<p>Arbeiðsbólkurin heitti á viðkomandi persónar, bæði her heima og uttanlands, at koma og greiða</p>
<p>bólkinum frá teirra hugsjón og royndum innan palliativa viðgerð og røkt. Hesir persónar hava verið</p>
<p>á fundi hjá arbeiðsbólkinum:</p>
<p>Marita av Steinum, yvirlækni í lungnasjúkum,  Landssjúkrahúsið;  Theodor Høggarð, serlækni í</p>
<p>pínuviðgerð, Suðuroya sjúkrahús; Anders Bøgesvang, serlækni í hospice (starvast í Noregi); Sverri</p>
<p>Steinholm, sjúkrahúsprestur og Peter Juul Jensen, sjúkrarøktarfrøðingur, starvast á Bornholm, sum</p>
<p>er knýtt at Region Hovedstaden, Danmark.</p>
<p>Út frá øllum hesum uppleggum kom greitt fram, at flest teirra taka undir við, at fólk skula hava</p>
<p>møguleika  fyri  at  vera  heima  sum  longst  og  doyggja  heima.  Neyðugt  er  at  gera  fyriskipanir,</p>
<p>soleiðis at sjúklingar kunna verða heima ta seinastu tíðina, samstundis sum lívsgóðskan gerst so</p>
<p>góð  sum  gjørligt.  Eisini  er  semja  um,  at  serkøn  palliativ  viðgerð  og  røkt  verður  veitt  á</p>
<p>sjúkrahúsinum. Millum annað segði Anders Bøgesvang, at hann hevur verið við til at etablera økið</p>
<p>í Noregi. Í Noregi var stórur meiriluti fyri, at man ikki skuldi gera eitt Hospice burturav, men at</p>
<p>økið  skuldi  verða knýtt  at  serfrøðini, sum  longu  er  á sjúkrahúsinum. Eisini  var meiriluti fyri  at</p>
<p>styrkja partin við starvsfólkum, sum vitja heimini og røkta tey, ið ynskja at doyggja heima.</p>
<p>Peter Juul Jensen greiddi frá, at á Bornholm verður tænastan kallað ‘Omsorg’. Hann greiddi frá,</p>
<p>hvussu tey hava etablerað økið innan umsorganartænastuna. Eisini vísti hann á, at í teimum førum,</p>
<p>tá síðsta tíðin gerst kompleks og krevjandi fyri sjúkling og avvarðandi, skapar tað ein tryggleika at  hava  møguleikan  at  koma  á  sjúkrahús.  Hann  segði,  at  henda  skipan  ger,  at  fleiri  kenna  seg</p>
<p>tryggan at doyggja heima.</p>
<p>Tilmæli um at skipa palliatión í Føroyum 2019</p>
<p>Fyrsta  tilmælið  um  palliatión  varð  skrivað  í  2001  og  av  tí,  sum  tá  varð  mælt  til,  eru  tvey  av</p>
<p>tilmælunum sett í verk. Á Landssjúkrahúsinum eru palliativt toymi og palliativ eind skipað síðani</p>
<p>2005.  Á  øllum  trimum  sjúkrahúsunum,  millum  kommunulæknar,  í  heimatænastuni  og  í</p>
<p>eldraøkinum  er  seinastu  árini  stigvís  menning  farin  fram,  og  fleiri  starvsfólk  eru,  sum  hava</p>
<p>serútbúgving og royndir á økinum.</p>
<p>Hóast  palliativ  viðgerð  og  røkt  verður  veitt  í  Føroyum,  er  økið  ikki  formliga  skipað,  og</p>
<p>ábyrgdarbýtið er tí eisini ógreitt.</p>
<p>Arbeiðsbólkurin hevur gjørt tilmæli um, hvussu palliativ viðgerð og røkt skal verða skipað; hvussu</p>
<p>ábyrgarbýtið skal vera, og hvørji tilboð sjúklingar og avvarðandi skulu fáa í tíðini eftir, at ólekjandi</p>
<p>sjúka er staðfest. Tilmælini eru í samsvari við endamálsallýsingina hjá WHO.</p>
<p><em type="bold">Tilmælini í høvuðsheitum </em></p>
<p>1. Palliatión skipast sum sergrein</p>
<p>2. Palliativ deild skal skipast, sum hevur palliativ seingjarpláss og palliativt toymi</p>
<p>3. Primeri heilsugeirin skal styrkjast við, at heilsustarvsfólk hava grundleggjandi</p>
<p>vitan innan palliatión</p>
<p>4. Palliativa økið skal verða formilga skipað við greiðum ábyrgdarbýti</p>
<p>1. Palliatión skipast sum sergrein</p>
<p>Palliatión verður sum sergrein og landsumfatandi tænasta skipað í sjúkrahúsverkinum og staðsett</p>
<p>á  Landssjúkrahúsinum.  Serlækni  í  palliatión  hevur  ábyrgdina  av  økinum.  Palliativir  sjúklingar</p>
<p>hava ofta tørv á serkunnleika, sum einans er á Landssjúkrahúsinum. Tænastan skal fevna um allar</p>
<p>álvarsliga ólekjandi sjúklingar.</p>
<p>Tænastan verður í tilmælinum, skipað undir heitinum Palliativa deildin.<em type="italic"> </em></p>
<p>Palliativa deildin skal skipast undir medisinska deplinum. Deildin skal fevna um pallativa toymið</p>
<p>og palliativ seingjarpláss.</p>
<p>Sum staðseting av eini palliativari deild kann sum dømi verða nevnt, at  Dronning Alexandrines</p>
<p>Hospital  hevði  verið  væl  egnað.  Hetta  er  arbeiðsbólkurin  samdur  um.  Neyðugt  verður  tó  við</p>
<p>umvælingum og dagføringum av hesum hølum.</p>
<p>2. Palliativ deild</p>
<p>Palliativ seingjarpláss</p>
<p type="listitem">• Ein deild, sum burturav er fyri palliatión</p>
<p type="listitem">• Serkøn manning dag og nátt</p>
<p type="listitem">• Seingjastovur, sum er fyri sjúkling og avvarðandi</p>
<p type="listitem">• Tætt samband við serkunnleika á Landssjúkrahúsinum</p>
<p>Fyri  at  veita  palliativa  viðgerð  og  røkt  sambært  allýsing  hjá  WHO,  er  neyðugt  at  tryggja,  at</p>
<p>umstøðurnar verða munandi betri, t.e. at:</p>
<p type="listitem">• allir sjúklingabólkar, sum hava tørv á tí, fáa palliativa viðgerð og røkt</p>
<p type="listitem">• sjúkrastovurnar verða staðsettar undir betri umstøðum enn í dag</p>
<p type="listitem">• arbeiðsorkan samsvarar við uppgávuna</p>
<p xml:lang="dan">Palliativt toymi</p>
<p>Palliativa toymið skal veita tænastu bæði til sjúkrahúsverkið og primera heilsugeiran. Uppgávurnar</p>
<p>hjá palliativa toyminum skulu í høvuðsheitum vera hesar:</p>
<p type="listitem">• Skipa og samskipa pallitativu tænastuna í Føroyum</p>
<p type="listitem">• Ambulant virksemi</p>
<p type="listitem">• Førleikamenna, ráðgeva og vegleiða heilsustarvsfólkið</p>
<p type="listitem">• Serlækni visiterar allar ávísingar</p>
<p type="listitem">• Samskipa heimavitjan og tryggja, at viðkomandi fakkunnleiki og økið eru umboðað</p>
<p type="listitem" xml:lang="dan">• Gransking</p>
<p type="listitem">• Hagtøl</p>
<p>Palliativa deildin skal styrkjast munandi við:</p>
<p type="listitem">• Serlækna í palliatión</p>
<p type="listitem">• Sjúkrarøktarfrøðingum við viðkomandi serútbúgving</p>
<p type="listitem">• Læknaskrivara</p>
<p type="listitem" xml:lang="dan">• Fysioterapeuti</p>
<p type="listitem" xml:lang="dan">• Ergoterapeuti</p>
<p type="listitem">• Sálarfrøðingi</p>
<p type="listitem">• Sosialráðgeva</p>
<p type="listitem">• Annar  viðkomandi  serkunnleiki  skal  verða  knýttur  at  toyminum  millum  annað  prestur,</p>
<p>samkomuleiðari og føðsluráðgevi.</p>
<p>Palliativa  toymið  skal  tryggja,  at  sjúklingurin  fær  tað  tilboðið,  sum  er  best  fyri  sjúkling  og  tey</p>
<p>avvarðandi.</p>
<p>Manning – Palliativa deildin</p>
<p>Niðanfyri er eitt uppskot til manning á palliativu deildini:</p>
<p><em type="bold">Talva 4 </em></p>
<p>Palliativa deildin</p>
<p>Palliativa toymið Palliativ seingjarpláss</p>
<p>Serlækni</p>
<p>Læknaskrivari</p>
<p>Sálarfrøði</p>
<p>Fysio-/ergoterapi</p>
<p>Prestur 0,2</p>
<p>Sosialráðgevi 0,5</p>
<p>Føðsluráðgevi 0,1</p>
<p>Sjúkrarøktarfrøði:</p>
<p>- Leiðari/varaleiðari</p>
<p xml:lang="dan">- Dagvakt</p>
<p>- Kvøldvakt</p>
<p>- Náttarvakt</p>
<p>Sambært lønardeildini á Landssjúkrahúsinum svarar uppskotið til manning omanfyri til umleið 20</p>
<p>ársverk.  Samanlagt  er  starvsfólkakostnaðurin  mettur  at  vera  umleið  12  mió.kr.  Partur  av</p>
<p>kostnaðinum  er  frammanundan  í  rakstrinum  fyri  sjúkrahúsverkið.  Arbeiðsbólkurin  hevur  ikki</p>
<p>greinað tann partin.</p>
<p>Uppskotið til manning leggur upp til, at sjúkrarøktarfrøðingar ganga á vakt í palliativu deildini.</p>
<p>Tað er eisini bert íroknað feriu- og sjúkraavloysarar fyri sjúkrarøktarfrøðingarnar.</p>
<p>Børn og ung við krabbameini verða í dag innløgd á barnadeildina, men brúka palliativu serfrøðina</p>
<p>til ráðgeving. Mælt verður til, at hendan mannagongd ikki verður broytt.</p>
<p>3. Primeri heilsugeirin skal styrkjast</p>
<p>Ein  fortreyt  fyri,  at  tað  verður  veitt  góð  palliativ  viðgerð  og  røkt  í  primera  heilsugeiranum,  er</p>
<p>neyðugt við:</p>
<p type="listitem">• Eini menningarætlan fyri, hvussu heilsustarvsfólk fáa grundleggjandi vitan innan palliatión</p>
<p type="listitem">• Einum  menningarleisti  til  heimatænastuna  og  til  starvsfólk  á  ellis-  og  røktarheimunum</p>
<p>Hetta verður gjørt í samráð og í samstarvi við palliativu deildina</p>
<p type="listitem">• At sjúklingur fær tilboð um palliativa tænastu</p>
<p type="listitem">• Atgongd til serkunnleika á palliativu deildini alt samdøgrið</p>
<p type="listitem">• Opnari innlegging við beinleiðis atgongd til palliativu deildina</p>
<p type="listitem">• Heilivágskassin er tøkur á apotekinum og kann ordinerast av lækna, sum hevur palliativa</p>
<p>sjúklingin um hendi. Innihaldi fevnur um heilivág fyri pínu og óró.</p>
<p>Mett  verður,  at  hvørt  kommunusamstarv  fer  at  fáa  brúk  fyri  umleið  tveimum</p>
<p>sjúkrarøktarfrøðingum afturat núverandi manning. Hetta fyri at hava møguleika at veita palliativa</p>
<p>røkt og viðgerð alt samdøgrið.</p>
<p>Metti  kostnaðurin  fyri  økta  manning  á  umleið  16  størv  er  8  mió  kr.  Meting  er  ikki  gjørd  av</p>
<p>kostnaðinum fyri eftirútbúgving/førleikamenning og møguliga tænastufrí við løn í sambandi við</p>
<p>førleikamenning innan økið.</p>
<p>4. Palliativa økið skal verða formliga skipað við greiðum ábyrgdarbýti</p>
<p>Tá talan er um samstarvspartar úr ymiskum geirum, sum í hesum føri frá sjúkrahúsverkinum og</p>
<p>primera heilsugeiranum, er sera umráðandi við greiðum ábyrgdarbýti millum samstarvspartarnar.</p>
<p>Hetta fyri at tryggja, at sjúklingar og teirra avvarðandi fáa ta tænastu, sum teimum tørva, tá tørvur</p>
<p xml:lang="dan">er.</p>
<p>Arbeiðsbólkurin mælir til, at økið verður formliga skipað sum ein landsumfevnandi tænasta, har</p>
<p>serlækni í palliatión hevur yvirskipaðu ábyrgdina av økinum, og palliativa toymið hevur ábyrgdina</p>
<p>av  at  skipa  og  samskipa  tænastuna  til  sjúkling  og  avvarðandi.  Harvið  eru  allir  sjúklingar  og</p>
<p>avvarðandi, ið hava tørv á palliativari viðgerð og røkt, fevnd av somu skipan, óansæð um tey eru</p>
<p>í sjúkrahúsverkinum ella í primera heilsugeiranum.</p>
<p>Heilivágskassin – Heilivágskassin er tøkur á Apotekinum og kann ordinerst av lækna, sum hevur Palliativa</p>
<p>sjúklingin um hendi. Innihaldið fevnur um heilivág fyri pínu og óró.</p>
<p>Fortreytir fyri, at tilmælini kunnu setast í verk</p>
<p><em type="bold">Gott  samstarv  og  góð  samskipan</em>  -  Palliativa  toymið  hevur  høvuðsábyrgdina  av  at  gera </p>
<p>yvirskipaða mannagongdir og seta tær í verk. Ein fortreyt fyri, at skipanin skal virka væl er, at gott</p>
<p>samstarv  er  millum  allar  partar  í  skipanini,  og  at  uppgávurnar  eru  væl  samskipaðar,  soleiðis  at</p>
<p>sjúkugongdirnar gerast so smidligar og góðar sum gjørligt.</p>
<p><em type="bold">Greitt ábyrgdarbýti</em> – Umráðandi er við greiðum ábyrgdarbýti fyri at tryggja, at tað ongantíð er </p>
<p>ivi  um,  hvør  hevur  ábyrgdina  av,  at  sjúklingur  og  avvarðandi  fáa  palliativa  viðgerð  og  røkt.</p>
<p>Yvirskipaða  ábyrgdin  er  hjá  pallierandi  læknanum,  meðan  palliativa  toymið  hevur</p>
<p>høvuðsábyrgdina at gera yvirskipaða mannagongdir og seta tær í verk. Í primera heilsugeiranum</p>
<p>liggur  ábyrgdin  hjá  kommunulæknanum,  sum,  tá  tørvur  er  á  tí,  saman  við  palliativa  toyminum</p>
<p>átekur sær hesa uppgávu alt eftir, um sjúklingurin er heima ella er innlagdur. Mannagongdir og</p>
<p>hjálp  verða  í  samstarvi  við  palliativa  toyminum,  sum  hevur  høvuðsábyrgdina  av  tí  fakliga</p>
<p>støðinum.</p>
<p><em type="bold">Orka og normering svarandi til uppgávuna</em> – Ein fortreyt fyri, at tænastan kann veitast, sum </p>
<p>mælt verður til, er, at meira orka og normering verður sett av til hesa uppgávuna í mun til, hvat er</p>
<p>í dag.</p>
<p><em type="bold">Kommunulæknar  í  føstum  starvi  í  øllum  kommunulæknaviðtalum</em>  –  Ymiskt  er,  hvussu </p>
<p>palliativ  viðgerð og  røkt verður veitt  kring  Føroyar. Ein stórur fyrimunur hevði  verið, um  allar</p>
<p>kommunulæknaviðtalur høvdu kommunulækna í føstum  starvi,  tí at  kommunulæknin  hevur ein</p>
<p>stóran stýrandi leiklut í palliativu viðgerðini og røktini í primera heilsugeiranum.</p>
<p><em type="bold">Hóskandi hølisviðurskifti</em> – Størri hølisviðurskiftir á Landssjúkrahúsinum eru ein fortreyt fyri, at </p>
<p>tilmælini kunnu setast í verk og hýsa ætlaða virkseminum á deildini.</p>
<p>Í tann mun sjúklingar, sum í dag fáa palliatión í heilsuverkinum, og sum frameftir (í størri mun)</p>
<p>fara at fáa palliatión frá  primera heilsugeiranum, verður mett, at talan  yvirskipað er um at flyta</p>
<p>eina tænastu frá landsgeiranum til kommunala geiran. Tílík flytan av uppgávum millum land og</p>
<p>kommunur  eigur  at  fara  fram  eftir  einum  ávísum  leisti,  har  tingingar  fara  fram  um  vavið  og</p>
<p>innihaldið  í  uppgávuni,  umframt  at  støða  skal  takast  til  kostnaðin,  og  hvussu  kostnaðurin  skal</p>
<p>fíggjast. Mælt verður til, at hesi viðurskifti verða greidd á politiskum stigi.</p>
<p>Tilmælini verða sett í verk soleiðis:</p>
<p>Mælt verður til, at skipanin verður sett í verk í einum tíðarskeiði svarandi til trý ár, frá 2020 til og</p>
<p>við 2022. Aftan á trý ár, tað vil siga í 2023, skal skipanin eftirmetast, og møguliga tillagast sambært</p>
<p>eftirmetingini.</p>
<p>Mælt verður til, at tilmælini verða sett í verk stigvíst. Umráðandi er at byrja við palliativu deildini</p>
<p>og  palliativa  toyminum,  sum  eru  teir  yvirskipaðu  partarnir,  sum  skulu  standa  fyri  at  byggja</p>
<p>skipanina upp.</p>
<p>Harafturat verður mælt til, at ein eftirmeting verður gjørd av palliatiónini í primera heilsugeiranum,</p>
<p>og at geirin verður uppnormeraður samsvarandi tilmælinum. Mælt verður til, at metingarnar verða</p>
<p>gjørdar í 2020, og at førleikamenningin av heilsustarvsfólki í primera heilsugeiranum fer fram í</p>
<p>øllum verksetanartíðarskeiðinum.</p>
<p>Tíðarætlanin fyri verksetanina av palliatión í Føroyum sæst í myndini niðanfyri.</p>
<p>Mynd 2</p>
<p><em type="bold">Seta á stovn palliativa deild</em> </p>
<p><em type="bold">Uppnormera palliativa toymið</em> </p>
<p><em type="bold">Umvælingar og dagføringar av hølum</em> </p>
<p><em type="bold">Eftirmeta og uppnormera primera heilsugeiran</em> </p>
<p><em type="bold">Førleikamenning av heilsustarvsfólki í primera heilsugeiranum</em> </p>
<p><em type="bold">ALS-sjúklingar - lungnasjúklingar - hjartasjúklingar - nýrasjúklingar - neurologiskir sjúklingar</em> </p>
<p><em type="bold">Eftirmeting av skipanini</em> </p>
<p>Fyrisitingarligar og fíggjarligar avleiðingar</p>
<p>Skipan  av  palliatión  við  sjálvstøðugari  sergrein  og  sjálvstøðugari  deild,  hevur  við  sær  bæði</p>
<p>fyrisitingarligar og fíggjarligar avleiðingar. Fyrisitingarliga skal nýggja økið skipast sjálvstøðugt</p>
<p>í mun til, at økið í dag er partur av medisinsku deild.</p>
<p>Meginparturin  av  fíggjarligu  avleiðingunum  er  starvsfólkakostnaður.  Starvsfólkakostnaðurin  er</p>
<p>mettir  at  vera  umleið  12  mió.  kr.  um  árið,  tá  ið  palliativa  deildin  er  uppnormerað  sambært</p>
<p>tilmælinum um krøv til heilsustarvsfólk, sum arbeiða við grunleggjandi servitan innan  palliativa</p>
<p>viðgerð og røkt.</p>
<p>Førleikamenning av starvsfólki á palliativu deild og í primera heilsugreiranum/hjá kommununum</p>
<p>kann væntandi skipast í samstarvi við Fróðskaparsetrið, útbúgvingum og skeiðum uttanlands. Mett</p>
<p>verður, at samlaði kostnaðurin liggur millum 300 tkr. og 500 tkr. fyri hvørja skeiðsrøð. Metingin</p>
<p>er gjørd við grundarlagi í útreiðslum til at førleikamenna sjúkrarøktarfrøðingar í sambandi við, tá</p>
<p>diabetesøkið varð skipað. Talan er um umleið 20 ársverk á palliativu deild og umleið 16 størv í</p>
<p>primera heilsugeiranum. Helst verður tørvur á at skipa fyri minst tveimum skeiðsrøðum.</p>
<p>Mælt  verður  til,  at  deildin  verður  staðsett  á  Dronning  Alexandrines  hospital.  Tørvur  er  á</p>
<p>umvælingum  og  dagføringum  av  hølunum.  Arbeiðsbólkurin  hevur  ikki  gjørt  metingar  um</p>
<p>kostnaðin av hesum umvælingum.</p>
<p>Greiðari samstarv og ábyrgdarbýti millum sjúkrahúsverk og primera heilsugeiran hevur við sær</p>
<p>fyrisitingarligar avleiðingar svarandi til at skipa arbeiðið og tætt samskifti millum partarnar.</p>
<p>Í  primera  heilsugeiranum  er  mett,  at  tørvur  er  á  umleið  tveimum  ársverkum  afturat  í  hvørjum</p>
<p>kommunusamstarvi. Harafturat er tørvur á tveimum ársverkum  til yvirskipaðar uppgávur, tað vil</p>
<p>siga  tilsamans  16  ársverk.  Hetta  merkir  umleið  8  mió.  kr.  í  øktum  starvsfólkakostnaði,  tá</p>
<p>uppnormeringin er framd sambært tilmælinum.</p>
<p>Arbeiðsbólkurin metur, at útreiðslurnar eru býttar soleiðis í verksetanartíðarskeiðinum:</p>
<p><em type="bold">Talva 5 </em></p>
<p>Tilsamans</p>
<p>Seta á stovn palliativu deild og uppnormera palliativa toymið 10 mió. kr. 8 mió. kr. 2 mió. kr.   20 mió. kr.</p>
<p>Umvæla og dagføra hølini ? ? ? ? ?</p>
<p>Eftirmeta og uppnormera primera heilsugeiran 2 mió. kr. 3 mió. kr. 3 mió. kr.  -  8 mió. kr.</p>
<p>Førleikamenna heilsustarvsfólkini í primera heilsugeiranum 1/2 mió. kr.  1/2 mió. kr.  1/2 mió. kr. - 1.5 mió. kr.</p>
<p>Fleiri sjúkubólkar verða fevndir av palliatiónini  -   -   -   -</p>
<p>Eftirmeta skipanina  -   -   -  -</p>
<p><em type="bold">Tilsamans um árið 12.5 mió. kr.  11.5 mió. kr.  5.5 mió. kr.   29.5 mió. kr. </em></p>
<p>Palliativ tænasta verður í dag veitt á sjúkrahúsunum og í primera heilsugeiranum. Tað við siga, at</p>
<p>møguliga  er  ein  partur  av  útreiðslunum  í  metingunum  omanfyri  longu  í  verandi  skipan.</p>
<p>Arbeiðsbólkurin hevur ikki greinað henda partin.</p>
<p>Keldulisti</p>
<p>World Health Organization:</p>
<p><em type="italic">https://www.who.int/home </em></p>
<p>Landslæknin í Føroyum:</p>
<p><em type="italic">www.landslaeknin.fo </em></p>
<p>Sundhedsstyrelsen, Danmark</p>
<p xml:lang="dan"><em type="italic">https://www.sst.dk/~/media/F6CCABEE93BA4600B47B44C45510D79F.ashx) </em> </p>
<p xml:lang="dan">Styrket indlæg på kræftområdet - Fagligt oplæg til kræftplan IV 2016:</p>
<p xml:lang="dan"><em type="italic">http://sum.dk/Aktuelt/Nyheder/Kraeft/2016/Juli/~/media/FINAL%20Fagligt%20opl%C3%A6g%20til%20Kr%C3%</em> <em type="italic">A6ftplan%20IV.ashx </em></p>
<p>Nýggj tilmæli í smb.v. rehabilitering og palliatión hjá krabbameinsraktum:</p>
<p xml:lang="dan"><em type="italic">https://www.rehpa.dk/2018/08/15/nye-anbefalinger-for-rehabilitering-og-palliation-ved-kraeft/ </em></p>
<p xml:lang="dan">Palliativ medicin: Red: Mette Asbjørn Neergaard, Henrik Larsen Palliativt Medicin-en lærebog 1.udg.1.oplag Munksgaard København 2015</p>
<p xml:lang="dan">Organisering av palliasjon i og utenfor sykehus:</p>
<p xml:lang="dan"><em type="italic">https://tidsskriftet.no/2006/01/tema-palliativ-medisin/organisering-av-palliasjon-i-og-utenfor-sykehus </em></p>
<p xml:lang="dan">Sundhedsstyrelsen kommer med en række anbefalinger, retningslinjer og rådgivning inden for sundheds- og ældreområdet:</p>
<p xml:lang="dan"><em type="italic">https://www.sst.dk/da/Opgaver </em></p>
<p>Tilmæli við atliti til Hospicefunktioón í Føroyum frá 2001:</p>
<p xml:lang="dan"><em type="italic">https://www.krabbamein.fo/Files/Billeder/N%C3%BDggj%20heimas%C3%AD%C3%B0a/PDF/2001.07%20Tilm</em> <em type="italic">%C3%A6li%20vi%C3%B0%20atliti%20at%20HOSPICE%20funkti%C3%B3n%20%C3%AD%20F%C3%B8royu</em> <em type="italic">m%20-%202001.pdf </em> </p>
<p>Krabbameinsætlan frá 2009:</p>
<p><em type="italic">https://lms.cdn.fo/media/1028/krabbameins%C3%A6tlan-fyrif%C3%B8royar.pdf?s=pYYlVi32DdXoUJvkSfl02BOT4qs= </em></p>
<p>Krabbameinsskráseting í Føroyum:</p>
<p xml:lang="dan"><em type="italic">https://www.google.com/search?rlz=1C1CHBD_enFO760FO760&amp;q=krabbameinsskr%C3%A1seting&amp;tbm=isch&amp;s</em> <em type="italic">ource=univ&amp;sa=X&amp;ved=2ahUKEwiV-7mmutDlAhWTa8AKHUgnC4AQsAR6BAgJEAE&amp;biw=1518&amp;bih=705 </em></p>
<p xml:lang="dan">Dagny Faksvåg Haugen, professor palliativ medisin:</p>
<p xml:lang="dan"><em type="italic">https://www.uib.no/personer/Dagny.Faksv%C3%A5g.Haugen </em></p>
</body></document>