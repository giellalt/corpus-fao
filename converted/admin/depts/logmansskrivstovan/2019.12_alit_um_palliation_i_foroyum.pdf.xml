<document xml:lang="fao" id="no_id"><header><title/><genre code="admin"/><author><unknown/></author><wordcount>7198</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2019.12 Álit um palliatión í Føroyum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>HEILSUMÁLARÁÐIÐ</p>
<p xml:lang="dan">N o ve mb e r 2 0 1 9</p>
<p>Palliatión í Føroyum</p>
<p>Síða 2 av 30</p>
<p xml:lang="dan">Formæli</p>
<p>Við hesum verður tilmælið um palliatión og hospice handað landsstýrismanninum í heilsumálum,</p>
<p>Kaj Leo Holm Johannesen.</p>
<p>Fyrrverandi landsstýriskvinnan, Sirið Stenberg setti í vár ein arbeiðsbólk at gera tilmæli um palliatión og hospice í Føroyum. Kaj Leo Holm Johannesen tók undir við at arbeiðið helt fram og bleiv gjørt liðugt.</p>
<p>Arbeiðsbólkurin varð mannaður við fakkunnleika, serkønum fólki innan áhugabólkar og umboðum fyri Heilsumálaráðið. Arbeiðssetningurin var at lýsa núverandi støðu og seta upp eitt tilmæli um, hvussu palliatión og hospice frameftir kundi verða skipað í Føroyum. Eitt av evnunum í arbeiðssetninginum var at seta upp eina fíggjarmeting.</p>
<p>Arbeiðsbólkurin hevur havt nógvar fundir, og viðkomandi stovnar hava latið tilfar, sum er brúkt í viðgerðini. Harumframt vórðu persónar, sum arbeiða við palliatión, bidnir um at geva sítt ískoyti til tilmæli, sum hevur havt stóran týdning fyri at náa endaligu niðurstøðuna.</p>
<p>Arbeiðsbólkurin kom fram til, at palliatión skal skipast í eini landsfevnandi tænastu, staðsett á</p>
<p>Landssjúkrahúsinum, har kommunulæknarnir og heimatænastan hava ein týdningarmiklan samskipandi leiklut í primera heilsugeiranum.</p>
<p>Menningin á økinum hevur ikki staðið í stað. Øll øki hava lagt seg eftir at nema sær vitan og kunnleika innan palliativa økið. Hetta veri seg á teimum trimum sjúkrahúsunum, og sum stovnar undir landi og kommunum. Ein samskipað og miðvís ætlan við leiðreglum saknast tó, sjálvt um 18 ár eru liðin, síðani seinasta tilmælið varð gjørt innan økið.</p>
<p>Ein kostnaðarmeting er gjørd fyri at seta á stovn eina palliativa deild við manning alt samdøgrið, sum kann røkka allar fortreytir fyri palliativa viðgerð og røkt í Føroyum. Sostatt fáa øll álvarsliga sjúk tilboð um palliatión.</p>
<p>Tað skal ljóða ein tøkk til øll tey, sum hava givið sítt íkast til hetta arbeiðið.</p>
<p>Vegna arbeiðsbólkin</p>
<p>Bjarni á Steig, formaður</p>
<p>Síða 3 av 30</p>
<p>Innihaldsyvirlit</p>
<p>Inngangur ........................................................................................................................................ 4</p>
<p>Uppgávan hjá arbeiðsbólkinum: .................................................................................................. 4</p>
<p>Í arbeiðsbólkinum hava verið: ..................................................................................................... 4</p>
<p>Palliatión ...................................................................................................................................... 5</p>
<p>Lýsing av palliativu tænastuni í Føroyum ....................................................................................... 8</p>
<p>Hagtøl um palliativ tilboð ........................................................................................................... 8</p>
<p>Palliativa toymið ........................................................................................................................ 10</p>
<p>Palliativa eindin á B6 á Landssjúkrahúsinum ........................................................................... 11</p>
<p>Palliativa tænastan á Klaksvíkar sjúkrahúsi .............................................................................. 11</p>
<p>Palliativa tænastan á Suðuroyar sjúkrahúsi ............................................................................... 12</p>
<p>Sálarfrøði í palliatiónini ............................................................................................................ 13</p>
<p>Palliatión í primera heilsugeiranum .......................................................................................... 13</p>
<p>Niðurstøður í sambandi við eftirmetingina av palliativari viðgerð og røkt ................................... 15</p>
<p>Heima sum longst ...................................................................................................................... 15</p>
<p>Á sjúkrahús, tá tað er neyðugt ................................................................................................... 15</p>
<p xml:lang="dan">Hospice ...................................................................................................................................... 16</p>
<p>Størri krøv til palliativ tilboð ..................................................................................................... 17</p>
<p>Neyðugt við greiðari ábyrgdarbýti ............................................................................................ 18</p>
<p>Arbeiðsbólkurin hevur hoyrt viðkomandi persónar um økið .................................................... 19</p>
<p>Tilmæli um at skipa palliatión í Føroyum 2019 ............................................................................ 21 1. Palliatión skipast sum sergrein .............................................................................................. 21 2. Palliativ deild ......................................................................................................................... 22</p>
<p>Palliativ seingjarpláss ............................................................................................................ 22</p>
<p xml:lang="dan">Palliativt toymi ...................................................................................................................... 22</p>
<p>Manning – Palliativa deildin ................................................................................................. 23 3. Primeri heilsugeirin skal styrkjast ......................................................................................... 23 4. Palliativa økið skal verða formliga skipað við greiðum ábyrgdarbýti .................................. 24</p>
<p>Fortreytir fyri, at tilmælini kunnu setast í verk ............................................................................. 25</p>
<p>Tilmælini verða sett í verk soleiðis: .............................................................................................. 26</p>
<p>Fyrisitingarligar og fíggjarligar avleiðingar .................................................................................. 27</p>
<p>Keldulisti ....................................................................................................................................... 29</p>
<p>Síða 4 av 30</p>
<p>Inngangur</p>
<p>Fyrsta tilmælið um palliatión í Føroyum kom í 2001. Síðani 2005 hava palliativa toymið og palliativa eindin virkað í føroyska heilsuverkinum, í høvuðsheitinum fyri krabbameinsraktar sjúklingar.</p>
<p>Fleiri ferðir hevur verið gjørt vart við, at tænastan eigur at verða eftirmett. Uppgávan hjá arbeiðsbólkinum er at endurskoða palliativa økið; lýsa tað og gera tilmæli um, hvussu økið eigur at verða skipað frameftir.</p>
<p type="listitem">Uppgávan hjá arbeiðsbólkinum:</p>
<p type="listitem">At  lýsa  verandi  støðu  viðvíkjandi  palliativari  viðgerð  í  Føroyum  og  í  hesum  sambandi eftirmeta skipanirnar við toyminum og eindini.</p>
<p type="listitem">At gera tilmæli um eina skipan við palliativari viðgerð í Føroyum og í hesum sambandi taka støðu til, um skipanin eigur at fevna um eitt hospice.</p>
<p type="listitem">At gera tilmæli um, hvussu tilboðið til heimabúgvandi sjúklingar, ið hava tørv á palliatión, kann veitast sum ein landsfevnandi funktión.</p>
<p type="listitem">At lýsa, hvørjar fortreytir skulu lúkast til tess at tilmælta skipanin kann setast í verk.</p>
<p type="listitem">At taka støðu til, um tilmælta skipanin skal setast í verk stigvíst ella í einum, og hvussu hetta verður gjørt.</p>
<p type="listitem">At  lýsa  fyrisitingarligar  og  fíggjarligar  avleiðingar  av  uppskotinum,  herundir starvsfólkaligar.</p>
<p type="listitem">Í arbeiðsbólkinum hava verið:</p>
<p type="listitem">Bjarni á Steig, yvirlækni, formaður</p>
<p type="listitem">Lena B. Bjarnason, sjúkrarøktarfrøðingur</p>
<p type="listitem">Hansina Mikkelen, sjúkrarøktarfrøðingur</p>
<p type="listitem">Anna Kristina Joensen, sjúkrarøktarfrøðingur</p>
<p type="listitem">Eyð Arge, sálarfrøðingur</p>
<p type="listitem">Jákup N. Olsen, Sjúklingaráðið</p>
<p type="listitem">Durita Tausen, Krabbameinsfelagið</p>
<p type="listitem">Jóhan J. Lamhauge, Kommunufelagið</p>
<p type="listitem">Asta Marjunardóttir, Kommunufelagið</p>
<p type="listitem">Ása Jaspurdóttir Jacobsen, Kommunulæknafelagið</p>
<p type="listitem">Kristianna Larsen á Lofti, leiðslufulltrúi, Heilsumálaráðið</p>
<p type="listitem">Irena Nolsø, fulltrúi, Heilsumálaráðið</p>
<p>Síða 5 av 30</p>
<p>Palliatión Heimsheilsustovnurin WHO allýsir palliatión soleiðis: Palliativ viðgerð, røkt og umsorgan skal bøta um lívsgóðskuna hjá sjúklingum og teirra avvarðandi, tá sjúklingurin hevur lívshóttandi sjúku. Hetta verður gjørt við at fyribyrgja og linna líðingina við tíðliga at staðfesta og meta um sjúkuna og við at viðgera pínu og aðrar trupulleikar bæði av likamligum, sálarligum, psykososialum og andaligum slagi.</p>
<p type="listitem">Palliativ viðgerð og røkt skal sambært WHO:</p>
<p type="listitem">Bjóða linna móti pínu og øðrum nervandi sjúkueyðkennum</p>
<p type="listitem">Vátta lívið og fata deyðan sum eina natúrliga gongd</p>
<p type="listitem">Hvørki royna at skunda undir ella útseta deyðan</p>
<p type="listitem">Taka við sálarligu og andaligu pørtunum av umsorganini</p>
<p type="listitem">Bjóða sjúklinginum stuðul at liva so virkið sum gjørligt til deyðan</p>
<p type="listitem">Bjóða avvarðandi stuðul undir sjúkuni hjá sjúklinginum og í sorgini yvir missin</p>
<p type="listitem">Brúka tvørfaklig toymi at  nøkta tørvin hjá sjúklingi og avvarðandi, eisini stuðul í sorgini um  neyðugt</p>
<p type="listitem">Økja um lívsgóðskuna og eisini hava positivt árin á sjúkugongdina</p>
<p type="listitem">Palliativ  viðgerð  og  røkt  skal  kunna  setast  í  verk  tíðliga  í  sjúkugongdini,  saman  við  øðrum viðgerðum,  ið  verða  veittar  við  tí  endamáli  at  leingja  lívið,  t.d.  kemo‐ og  stráluviðgerð.  Fevnir eisini um tær kanningar, sum eru neyðugar fyri betur at skilja og handfara líðingarmiklar kliniskar trupulleikar.</p>
<p>Síða 6 av 30</p>
<p>Palliatión kann býtast í trý stig, sum verður lýst niðanfyri og á myndini.</p>
<p>Mynd 1</p>
<p><em type="italic">Mynd: Rehpa.dk./sundhedsstyrelsen 2017 </em></p>
<p><em type="bold">Palliatión á byrjanar stigi: </em>Her er sjúklingurin í lívslongjandi viðgerð. Palliativ viðgerð og endurvenjing kann vera hóskandi og kann vara í fleiri ár. </p>
<p><em type="bold">Palliatión á seinum stigi: </em>Her er lívslongjandi viðgerð ikki møgulig ella hóskandi. Viðgerðin snýr seg um lívsgóðsku, veita linna og geva røkt og umsorgan. Henda gongdin kann vara nakrar mánaðar. </p>
<p><em type="bold">Palliatión á terminalum stigi: </em>Her liggur sjúklingurin til tað seinasta, og mett verður, at sjúklingurin hevur dagar til vikur eftir at liva í. Palliatión er høvuðsviðgerðarmálið. </p>
<p>Tá sjúklingurin er deyður, verður umsorgan veitt teimum avvarðandi.</p>
<p>Harumframt verður skilt ímillum grundleggjandi og serkøna palliativa viðgerð og røkt:</p>
<p><em type="bold">Grundleggjandi palliativ viðgerð og røkt (basal palliation) </em></p>
<p>Grundleggjandi palliativ viðgerð og røkt verður veitt í pørtum av heilsuverkinum, sum ikki hevur palliatión sum høvuðsuppgávu. Grundleggjandi palliatión verður ofta veitt sum partur av aðrari viðgerð og røkt. Grundleggjandi viðgerð og røkt verður tí veitt á flestu sjúkrahúsdeildum, í kommununum (t.d. í heimatænastuni og ellis- og røktarheimum), hjá kommunulækna og í primera heilsugeiranum.</p>
<p>Síða 7 av 30</p>
<p><em type="bold">Serkøn palliativ viðgerð og røkt (specialiseret palliation) </em></p>
<p>Serkøn palliativ viðgerð og røkt fevnir um tænastu frá palliatiónstoymum, palliatiónsdeildum og hospice, har sjúklingarnir hava tørv á torgreiddari palliativari viðgerð og røkt, sum ikki kann veitast á grundleggjandi palliatiónsstøði. Serkøna palliativa viðgerðin og røktin verður veitt á eindum innan heilsuverkið, sum hava palliativa viðgerð og røkt sum høvuðsuppgávu.</p>
<p><em type="bold">Avvarðandi </em></p>
<p>Tann palliativa sjúklingagongdin kann vera long og avbjóðandi, og sjúklingarnir hava tørv á hjálp og stuðli frá avvarðandi. Kanningar vísa, at lívsgóðskan, ið sjúklingar uppliva, er tengd at stuðlinum frá avvarðandi, samstundis sum hetta hevur týdning fyri, um tey kunna verða heima sum longst1.</p>
<p>Sambært Sundhedsstyrelsen er næsti avvarðandi tann, sum sjúklingurin sjálvur velur sum síni næstu. Hetta kann verða skyldfólk, vinir ella onnur, sum sjúklingurin sær sum síni næstu2. 1 Red: Mette Asbjørn Neergaard og Henrik Larsen, Palliativ Medicin 2 https://www.sst.dk/~/media/F6CCABEE93BA4600B47B44C45510D79F.ashx</p>
<p>Síða 8 av 30</p>
<p>Lýsing av palliativu tænastuni í Føroyum Tað palliativa økið í Føroyum fevnir um palliatión í sjúkrahúsverkinum og í primera heilsugeiranum. Í sjúkrahúsverkinum er økið skipað við einum palliativum toymi og eini palliativari eind. Í primera heilsugeiranum verður tænastan veitt av kommunulæknum, heimatænastuni og ellis- og røktarheimum.</p>
<p>Ymiskt er, hvussu verður farið fram í praksis í økjunum kring landið. Í primera heilsugeiranum eru tað kommunulæknarnir, sum í tøttum samstarvi við avvarðandi heilsustarvsfólk og heimarøktina skipa palliatión hjá sjúklingum, ið hava tørv á grundleggjandi palliatión. Eisini samstarva heilsustarvsfólk beinleiðis við palliativa toymið. Her er ikki ein ávís mannagongd galdandi, og er skipanin persónstengd.</p>
<p>Hagtøl um palliativ tilboð Hagtøl mangla yvir sjúkugongd millum ymsu geirarnar, tá ræður um palliatión í Føroyum.</p>
<p>Einstøku geirarnir hava í ávísan mun egin tøl, men hesi eru ikki skipað eftir ávísum leisti, ella viðgjørd soleiðis, at vissa kann veitast fyri, at sjúklingar ikki koma fyri í fleiri umførum innan ymsu geirarnar. Í sambandi við arbeiðið við hesum tilmæli, hevur verið roynt sum frægast at fingið tøl til vega, sum kunnu geva ávísar ábendingar um, hvussu nógv fólk fáa tilboð um palliatión í dag í ymsu geirunum.</p>
<p><em type="bold">Talva 1 </em></p>
<p>Um hugt verður at talvu 1 omanfyri, sæst yvirlit yvir, hvar fólk doyggja í Føroyum. Talvan fevnir um øll andlát og skilir ikki ímillum deyðsorsøkir. Talvan sigur einki um, hvussu sjúkugongdin hjá viðkomandi hevur verið ímillum til dømis heim, sjúkrahús, røktarheim og so framvegis. 2007 2008 2009 2010 2011 2012 2013 2014 2015 2016 2018</p>
<p>Annað2013151410162119101819</p>
<p xml:lang="dan">Ellis- og røktarheim998710884107 101 11292120 113 121</p>
<p>Heima4859595446584444553843</p>
<p>Sjúkrahús208 217 194 196 223 228 188 230 194 199 207050100150200250</p>
<p>Yvirlit yvir, hvar fólk doyggja</p>
<p>Síða 9 av 30</p>
<p>Um hugt verður at tølunum fyri 2018 sæst, at tilsamans doyðu 390 fólk hetta árið, 207 fólk doyðu á sjúkrahúsi, meðan 164 doyðu heima ella á røktarheimi.</p>
<p><em type="bold">Talva 2 </em></p>
<p>Talva 2 vísir krabbameinstilburðir frá 1995 til 2017. Her sæst, at 200– 250 nýggir tilburðir eru árliga í Føroyum.</p>
<p><em type="bold">Talva 3 </em>(Kelda Landssjúkrahúsið 2019) </p>
<p>Í talvu 3 sæst, at frá 2007- 2018 vaks talið frá 20 til 124 sjúklingum, ið vóru knýtt at palliativa toyminum. Tað framgongur ikki á tølunum, hvussu langa tíð fólk fingu palliativt tilboð frá heilsuverkinum, ella í hvønn mun hesir somu sjúklingar eisini hava fingið tilboð og tænastur frá øðrum geirum, sum til dømis kommunala geiranum.</p>
<p>Arbeiðsbólkurin hevur, í sambandi við arbeiðið við hesum tilmæli, vent sær til kommunalu samstørvini fyri at fáa eina mynd av tí palliatiónsarbeiði, ið fer fram í kommunala geiranum. Tað 01002003001995 1996 1997 1998 1999 2000 2001 2002 2003 2004 2005 2006 2007 2008 2009 2010 2011 2012 2013 2014 2015 2016 2017</p>
<p>Krabbameinstilburðir020406080100120140200720082009201020112012201320142015201620172018</p>
<p>Sjúklingar, knýttir at Palliativa toyminum</p>
<p>Síða 10 av 30 er rættiliga ymiskt, hvussu tey ymsu samstørvini innan kommunala geiran siga seg veita palliativ tilboð. Í ávísum førum er talan um tilboð til doyggjandi, heldur enn eitt væl lýst palliativt tilboð.</p>
<p>Sum heild veitir kommunali geirin partar av grundleggjandi palliatión til tey, sum verða mett at hava tørv á tí. Talan er um eina meting, tí tølini eru ikki skrásett við hagtalsviðgerð fyri eyga, men samlaðu tølini vísa, at í 2018 fingu umleið 120-130 fólk grundleggjandi tilboð á einhvønn hátt í kommunala geiranum.</p>
<p>Tað er ikki gjørligt, við støði í fyriliggjandi upplýsingum, at staðfesta, um og í hvussu stóran mun talan er um samanfall millum tey, ið fáa palliativt tilboð innan heilsuverkið og tey, sum fáa palliativt tilboð innan kommunala geiran. Út frá innkomnu svarunum úr kommunala geiranum ber tó til at staðfesta, at samstarv er ímillum palliativa toymið og kommunala geiran um sjúklingar, og tí kann leggjast til grund, at eitt ávíst samanfall helst er ímillum tilboðini.</p>
<p>Í niðurstøðuni niðanfyri er staðfest, at flestu sjúklingar vilja vera heima sum longst og helst eisini doyggja heima. Eisini sæst í niðurstøðuni, at ynski eru um, at palliativa sjúkugongdin verður skipað betur, soleiðis at tilboðið verður eins um alt landið. Skal hetta eydnast, er neyðugt eisini at hava nágreinilig og samskipaði hagtøl, sum kunnu vera grundarlag undir støðutakan til, hvussu tilboðini frameftir verða skipað best møguligt.</p>
<p>Palliativa toymið Palliativa toymið varð sambært tilmælinum við atliti at hospicefunktión í Føroyum 2001 sett á stovn í 2005. Tænastan hjá palliativa toyminum er eitt tilboð til ólekjandi krabbameinssjúklingar og teirra avvarðandi á sjúkrahúsi og í heimunum. Toymið veitir linnandi symptomviðgerð og stuðul við tí endamáli at bøta um lívsdygdina bæði hjá sjúklingum og avvarðandi. Miðað verður ímóti, at allir sjúklingar hava møguleika fyri at verða sum longst í tí umhvørvi, teir sjálvir ynskja at vera í. Tað veri seg á sjúkrahúsi, røktarheimi ella í egnum heimi.</p>
<p>Kommunulæknar ella sjúkrahúslæknar ávísa sjúklingar til palliativa toymið, og serlækni í palliatión visiterar hesar.</p>
<p>Palliativa toymið samstarvar við tey trý sjúkrahúsini, kommunulæknar, heimatænastuna, ellis- og røkarheim, sosialráðgeva, almannaverkið, fysioterapeut, ergoterapeut, prest, samkomuleiðara, sálarfrøðing, sjúkrahúsdeildir og aðrar viðkomandi stovnar, bæði innan primera heilsugeiran og sjúkrahúsverkið. Harumframt verður samstarvað við starvsfólk á sjúklingahotellinum Tórshavn og</p>
<p>Ríkissjúkrahúsið. Uppgávan hjá toyminum er harumframt at vegleiða og undirvísa heilsustarvsfólkum, sum veita palliativa viðgerð og røkt.</p>
<p>Síða 11 av 30</p>
<p>Sjúklingur, sum er visiteraður til palliativa toymið, fær bjóðað <span type="quote">"Opna innlegging"</span>. Hetta merkir, at sjúklingurin, avvarðandi og heilsustarvsfólk kunnu ringja beinleiðis á vikomandi sjúkrahúsdeild, sum síðani visterar sjúklingin umvegis móttøkuna. Á Landssjúkrahúsinum er tað í flestu førum medisinska deild B6, sum mótekur sjúklingar við opnari innlegging.</p>
<p>Upprunaliga vóru 500 tkr. settar av á fíggjarlógini til palliativa virksemið á Landssjúkrahúsinum, og er hetta ikki broytt síðan palliativa toymið varð sett á stovn. Í dag hevur palliativa toymið játtan til eitt ársverk, sum í løtuni er mannað við tveimum sjúkrarøktarfrøðingum hálva tíð. Harafturat er ein serlækni í palliatión knýttur at toyminum. Serlæknin er settur á medisinska deplinum, sum yvirlækni í intern medisini og hæmatologi. Í byrjanini fór palliativa toymið á heimavitjanir, men orsakað av vantandi normering, sum ongantíð varð hækkað, verður henda tænastan ikki veitt longur.</p>
<p>Palliativa eindin á B6 á Landssjúkrahúsinum Palliativa eindin varð sett á stovn í 2008 og er eitt tilboð til terminalar krabbameinssjúklingar.</p>
<p>Eindin fevnir um tvær sjúkrastovur, har sjúklingar og avvarðandi fáa einastovu. Tey avvarðandi hava møguleika fyri at vera um sjúklingin alt samdøgrið. Eindin virkar ikki sjálvstøðug, men er partur av medisinsku seingjardeildini B6. Hetta merkir, at eindin er ein partur av teimun 8 sergreinunum, sum eru á deildini. Føst starvsfólk eru ikki burturav knýtt at palliativu eindini.</p>
<p>Tað er ein tvørfaklig meting, hvør sjúklingur hevur tørv á at fáa linnandi viðgerð og røkt á eindini.</p>
<p>Tað er yvirlæknin sum visterar og hevur visitationssamrøðu við sjúkling og avvarðandi, har sjúkrarøktarfrøðingur eisini luttekur sum ein aktivur partur svarandi til sjúkrarøktina. Sjúklingar kunnu ávísast frá sjúkrahúsdeildum, onkologiska ambulatoriium ella kommunulækna. aftan á vanliga arbeiðstíð svarar B6 øllum palliativum sjúklingum og bjóðar opna innlegging.</p>
<p>Av tí, at tørvurin til tíðir er so stórur, verður ofta neyðugt at tillaga eyka tríseingjastovu til einastovu. Hetta hevur við sær, at aðrir sjúklingar verða fluttir út á geingina at liggja. Hetta hevur óhepnar avleiðingar bæði fyri sjúklingar, avvarðandi og fyri starvsfólkini. Hetta er oftast stuttar innleggingar við atliti til at tillaga linnandi viðgerð.</p>
<p>Til dagligt er tætt samstarv við heimatænastuna, ellis- og røkarheim, almannaverkið, fysioterapeut, ergoterapeut, prest, samkomuleiðara, sjúkrahúsdeildir og aðrar viðkomandi stovnar.</p>
<p>Palliativa tænastan á Klaksvíkar sjúkrahúsi Á Klaksvíkar sjúkrahúsi er palliativ viðgerð og røkt skipað við trimum sjúkrarøktarfrøðingum, har av tveimum við útbúgving innan krabbamein, einum heilsurøktara, einum fysioterapeuti við</p>
<p>Síða 12 av 30 servitan innan palliatión/lymfødem og einum føðsluatstøðingi. Læknaligu ábyrgdina hevur læknin, sum er í forvakt.</p>
<p>Starvsfólkini skapa pláss fyri, at sjúklingar í palliatión fáa í boði einastovu. Tey avvarðandi fáa eina song, soleiðis at tey hava møguleika fyri at vera hjá tí sjúka alt samdøgrið.</p>
<p>Lítið samstarv er við Palliativa toymi á Landssjúkrahúsinum, uttan so, at Klaksvíkar sjúkrahús setir seg í samband við tey, um ivamál eru.</p>
<p>Tá ið sjúklingar verða útskrivaðir, er tað kommunulæknin sum stýrir sjúkugongdini. Um tørvur er á tí, fær sjúklingurin ‘opna innlegging’, sum ger, at sjúklingurin kann koma beinleiðis á sjúkrahúsið við ávísum trupulleikum uttan at venda sær til kommunulæknan fyrst.</p>
<p>Umleið 30 fólk doyggja um árið á Klaksvíkar sjúkrahúsi, ein triðingur av hesum sjúklingum doyggja av krabbameini.</p>
<p>Palliativa tænastan á Suðuroyar sjúkrahúsi Í 2018 høvdu 16 av teimum, ið doyðu á Suðuroyar sjúkrahúsi, fingu palliativa viðgerð og røkt. Í 2017 var hetta talið 15 sjúklingar.</p>
<p>Allir sjúklingar, sum hava tørv á palliativari viðgerð og røkt, hava ‘opnað innlegging’.</p>
<p>Suðuroyar sjúkrahús hevur onga fasta palliatiónsstovu, men sjúklingurin fær einastovu.</p>
<p>Somuleiðis fáa avvarðandi í boði at vera um sjúklingin alt samdøgrið.</p>
<p>Síðani pínuklinikkin varð sett á stovn á Suðuroyar sjúkrahúsi, verður samstarvað við serlæknan, ið hevur útbúgving og arbeiðsroyndir innan palliatión, tá tørvur er á tí. Henda skipanin hevur víst seg at virka sera væl. Í einstøkum førum verður eisini heitt á sálarfrøðingin í pínuklinikkini, tá sjúklingar hava tørv á hesum.</p>
<p>Tá tørvur er á tí, samstarvar Suðuroyar sjúkrahús við palliativa toymið á Landssjúkrahúsinum.</p>
<p>Samstarv er bert við palliativu eindina á B6, tá sjúklingar verða fluttir millum palliativu eindina og Suðuroyar sjúkrahús.</p>
<p>Suðuroya sjúkrahús samstarvar javnan við heimatænastuna í sambandi við, at sjúklingar verða innlagdir og útskrivaðir. Ynskir ein sjúklingur at vera heima ta seinastu tíðina, verður kommunulæknin kunnaður.</p>
<p>Síða 13 av 30</p>
<p>Sálarfrøði í palliatiónini Palliatión er eitt tvørfakligt øki, har menniskjafatanin skal síggjast sum ein heild. Atlit skula takast til tey kroppsligu, sálarfrøðiligu, sosialu, eksistensiellu og andaligu viðurskiftunum hjá tí einstaka menniskjanum.</p>
<p>Í sjúkrahúsverkinum er í løtuni eingin sálarfrøðingur tengdur at tí palliativa toyminum, heldur ikki á seingjardeildunum á Landsjúkrahúsinum. Eingin sálarfrøðingur er í starvi á Landsjúkrahúsinum, sum veitir hesum starvsfólkabólki vegleiðing (supervisión).</p>
<p>Kommunulæknar kunnu eftir ávísum reglum ávísa til viðgerð hjá sjálvstøðugt starvandi sálarfrøðingum sambært heilsutrygdarlógini, Heilsutrygd veitir tá ískoyti. Ávísingarorsøkir til sálarfrøðiligar samrøður eru ymiskar, og fyri tað palliativa økið eru hesar orsøkirnar galdandi: <span type="quote">“Fólk rakt av álvarsligari avlemjandi sjúku”</span>, <span type="quote">“avvarðandi til fólk, sum eru rakt av álvarsligari avlemjandi sjúku”</span> og <span type="quote">“avvarðandi í sambandi við andlát”</span>.</p>
<p>Sum sæst, kunnu sjúklingar og avvarðandi leita sær sálarfrøðiliga viðgerð gjøgnum hesa skipan, men tað eru ikki øll, ið hava ráð til at gjalda fyri ta viðgerð, sum teimum tørvar. Trupult er eisini at siga, hvussu nógv av teimum, sum hava ávísing frá kommunulækna og uppfylla tær ávísu treytirnar, veruliga eru palliativir sjúklingar og avvarðandi (Sjúklingar kunnu hava aðrar trupuleikar, sum uppfylla kriteriini, men ikki eru palliativ). Sigast kann tó, at teir flestu sjálvstøðugt starvandi sálarfrøðingarnir í Føroyum, sum hava sáttmála við Heilsutrygd, veita palliatión.</p>
<p>Palliatión í primera heilsugeiranum Í primera heilsugeiranum er grunnleggjandi pallatión partur av arbeiðinum hjá kommunulæknum og starvsfólki teirra, tað veri seg í øllum stigum í palliativari viðgerð og røkt og fevnir, umframt um krabbameinssjúkur, eisini um aðrar álvarsamar sjúkur. Størsti parturin av hesum eru eldri fólk við kroniskum ólekjandi sjúkum.</p>
<p>Palliativa viðgerðin kann verða tíðarkrevjandi. Ofta verður neyðugt við heimavitjanum og longri samrøðum við sjúkling, avvarðandi, røktarstarvsfólk ella heimasjúkrarøktarfrøðingar. Hetta kann verða avbjóðandi í einum strævnum gerandisdegi, og verður eftir tørvi gjørt eftir besta førimuni.</p>
<p>Ymiskt er, hvussu sjúklingar hava tað í hesi tíðini, hvør tørvurin er, hvørjar kontaktir tey hava við heilsuverkið o.s.v. Summi hava tørv á tættari kontakt, meðan onnur ikki hava tað ella ikki ynskja tað. Hetta avspeglar eisini, at tað ikki er nøkur ávís mannagongd í kommunulæknaskipanini fyri palliativari viðgerð og røkt.</p>
<p>Tá terminala fasan nærkast, verður møguleikin fyri at vera heima seinastu tíðina umrøddur við sjúkling og avvarandi. Kommunulæknin er til tíðir samskipari í sjúkugongdini, til tíðir er tað</p>
<p>Síða 14 av 30 palliativa toymið, og aðrar tíðir er tað serlækni í ávísum sergreinum. Her er umráðandi við góðum samstarvi millum sjúklingin, læknar og heilsustarvsfólk. Tað er ymiskt, hvussu hetta roynist kring um í Føroyum. Summir kommulæknar hava lítið samstarv við heimasjúkrarøktarfrøðingar, har orsøkin kann vera, at summar viðtalur hava skiftandi kommunulæknavikarar o.s.fr.</p>
<p>Tað er ávísandi lækni, sum hevur ábyrgd av viðgerðini. Palliativ viðgerð og røkt í heiminum verður veitt av heimatænastuni. Heimasjúkrarøktarfrøðingar hava ábyrgd av at samskipa røkt og fyrisita viðgerð í heimatænastuni. Saman við teimum avgreiðir samlaða heimatænastan við heimahjálpum dagligar røktartænastur og uppgávur í heimunum.</p>
<p>Palliativ viðgerð og røkt verður eisini veitt teimum sum búgva á ellis-og røktarheimum. Her liggur ábyrgdin av røkt og at fyrisita viðgerð hjá starvsfólkunum á ávísu deildini. Í serstøkum førum er møguleiki fyri at flyta ein sjúkling, sum er heima, á eitt umlættingarpláss ella á eitt ellis- ella røktarheimspláss, um tað er tøkt eftir vanligari upptøkuskipan. Í dag hava kommunurnar ábyrgd av eldri borgarum yvir 67 ár, men skulu veita heimatænastu til allar borgarar.</p>
<p>Arbeitt verður við at styrkja førleikan hjá starvsfólkum og aðra staðni at gera greiðari mannagongdir fyri palliatiónstilgongdir. Fleiri sjúklingar ynskja at verða heima sum longst, og royndirnar eru, at hetta kann eydnast, um greiðar avtalir og álit ímillum partarnar fyriliggja.</p>
<p>Samstundis er møguleiki fyri lættari atgongd til serkunnleika, serliga seinastu dagarnar í sjúkugongdini, og at heilivágur og linnandi viðgerð er atkomilig. At sjúklingur verður innlagdur skal ikki gerast eitt niðurlag fyri nakran, tí royndir vísa, at tørvurin knappliga kann broytast, og brúk er fyri serkunnleika, sum ikki er atkomiligur í primerøkinum. Eisini kann verða, at sjúklingur og avvarðandi ikki kenna seg tryggan ella hava orku til, at sjúklingurin kann verða heima longur.</p>
<p>Síða 15 av 30</p>
<p>Niðurstøður í sambandi við eftirmetingina av palliativari viðgerð og røkt</p>
<p>Heima sum longst Flestu sjúklingar vilja vera heima sum longst og helst eisini doyggja heima. Hetta vísa kanningar í útlondum og eisini samskiftið, sum bæði heilsustarvsfólk, kommunulæknar og</p>
<p>Krabbameinsfelagið hava við sjúklingar og avvarðandi í Føroyum. Fyri at hetta skal bera til og ganga so væl sum til ber, er neyðugt, at øll kenna seg trygg, tann sjúki, tey sum varða av og eisini starvsfólk, sum skulu vera um tann sjúka. Neyðugt er, at avvarðandi myndugleikar taka ábyrgd av sínum parti av uppgávuni og loysa hana í felag.</p>
<p>Palliatión sum sergrein er í dag ábyrgdarøkið hjá heilsuverkinum og er staðsett á</p>
<p>Landsjúkrahúsinum.</p>
<p>Hinvegin verður grundleggjandi palliativ viðgerð og røkt veitt í kommunala geiranum, sum partur av teimum tænastum, sum heimatænastan veitir borgarum undir sínum ábyrgdarøki og í kommunulæknaskipanini eins og á teimum trimum sjúkrahúsunum.</p>
<p>Arbeiðsbólkurin er samdur um, at grundleggjandi palliativ viðgerð framhaldandi eigur at verða veitt í kommunala geiranum og á teimum trimum sjúkrahúsunum, og at tørvur er á støðugari undirvísing og menning av starvsfólkahópinum. Mett verður, at servitanin eigur at liggja í palliativa toyminum, sum tvørfakliga er viðvirkandi til at fyriskipa fakligu menningina á økinium.</p>
<p>Umframt hetta, skal møguleiki vera fyri at fáa vegleiðing og ráðgeving frá palliativa toyminum.</p>
<p type="listitem">Fyri at tann sjúki og tey avvarðandi skulu kenna seg trygg, er neyðugt at:</p>
<p type="listitem">atgongd er til fakfólk alt samdøgrið</p>
<p type="listitem">telefontænasta frá palliativa toyminum er alt samdøgrið</p>
<p type="listitem">neyðug hjálpitól fáast til vega</p>
<p type="listitem">avvarðandi fáa hóskandi fíggjarligan styrk fyri mista inntøku og frí úr arbeiði.</p>
<p>Tá ið tann palliativi sjúklingurin er heima ella á røktarheimi, er misjavnt, hvør leikluturin hjá kommunulækna og heimasjúkrarøktarfrøðingum er. Ynski er, at palliativa sjúkugongdin verður skipað betur, soleiðis at tilboðið verður javnt um alt landið. Tætt samskifti skal tá eisini vera við palliativu tænastuna á Landssjúkrahúsinum.</p>
<p>Á sjúkrahús, tá tað er neyðugt Hóast aðalmálið er, at grundleggjandi palliativ viðgerð og røkt verður veitt heima, so verður eisini brúk fyri, at viðgerð og røkt verður veitt á sjúkrahúsunum. Hetta kann vera, tá sjúklingurin hevur brúk fyri serlæknum til útgreining ella viðgerð, og at umstøður ikki eru at vera heima alla tíðina.</p>
<p>Síða 16 av 30</p>
<p>Øll trý sjúkrahúsini kunnu veita grundleggjandi palliativa viðgerð og røkt.</p>
<p>Tað vera altíð føri, har sjúkugongdin er soleiðis, at neyðugt er við tí sertænastu, sum bara</p>
<p>Landssjúkrahúsið kann veita.</p>
<p>Í dag er breið semja um, at tvørfagligheit er umráðandi og at læknar, sjúkrarøkarfrøðingar, sálafrøðingar, fysioterapeutar, sosialráðgevar og prestar veita týðandi og javnmettan stuðul til tann doyggjandi.</p>
<p>Samskiftið er týðandi, sjúklingurin er í kreppu, sorgararbeiðið er í fokus, fyrireikandi samrøður við tann doyggjandi verða sæddar sum avgerandi. Stórar broytingar í bæði sjúkumynd og í virksiføri gera, at nógvir sjúklingar hava sálarliga líðing so sum tunglyndi, ótta, svøvnloysi og møði. Hetta eru sjúkueyðkenni, sum niðurseta lívsgóðskuna.</p>
<p>Tá talan er um tað tvørfakliga, er tað læknin, sum tekur sær av tí kroppsliga, prestur ella prædikufólk taka sær av tí andaliga, og sjúkrarøktarfrøðingur er liðið, sum bindur hetta toymið saman og sum eisini tekur sær av teimum sálarfrøðiligu og sosialu viðurskiftunum.</p>
<p>At fáa staðfest eina lívshóttandi sjúku, kann ofta hava við sær sálarlíðing. Ikki er óvanligt, at tann sjúki reagerar við kenslum sum ótta, vreiði, sorg, skelki og iva. Vanliga verða hesar reaktiónir færri við tíðini. Tó eru tað fleiri sjúklingar, sum fáa áhaldandi sálarligar líðingar. Hetta hevur við sær niðursetta lívsgóðsku, sum gera tað torført at taka týðandi avgerðir um viðgerð. Umsorgan eigur at verða veitt bæði til kroppsligar, sálarligar, sosialar og andaligar tørvir hjá sjúklinginum.</p>
<p>Umsorgan eigur eisini at verða veitt teimum avvarðandi, ikki minst í sorgarfasuni aftan á, at sjúklingurin er deyður.</p>
<p>Fleiri sjúklingar ynskja at vera heima ta síðstu tíðina. Hetta setur stór krøv til tey avvarðandi, sum kunna vera í vanda fyri at fáa tunglyndi, svøvntrupulleikar og niðursetta lívsgóðsku.</p>
<p>Tá ið sjúklingurin fær psykososialan stuðul, eru avvarðandi í minni vanda fyri at fáa sálarlig sjúkueyðkenni. Mælt verður til, at avvarðandi fáa stuðlandi samrøður. Eisini verður mælt til, at tey avvarðandi regluliga verða fylgd upp aftan á, at sjúklingurin er deyður.</p>
<p>Hospice Hospice er ein sjálvstøðugur stovnur, sum liggur uttan fyri sjúkrahúsverkið – bæði fysiskt og fíggjarliga og er eisini ein skipan, har høvuðsendamálið er at veita røkt og linnandi viðgerð á høgum stigi til doyggjandi sjúklingar, sum hava ásannað, at lekjandi viðgerð ikki er møgulig.</p>
<p>Síða 17 av 30</p>
<p>Í <span type="quote">“Tilmæli við atliti at HOSPICE funktión í Føroyum”</span> frá 20013 er víst á fylgjandi fyrimunir og vansar við hospice.</p>
<p type="listitem">Fyrimunir:</p>
<p type="listitem">Sjúklingurin er í einum optimalum røktarumhvørvi við starvsfólki, sum hava servitan og royndir</p>
<p type="listitem">Hospice kann leggjast á friðarligum og náttúruvøkrum øki burturfrá sjúkrahúsøki.</p>
<p type="listitem">Avvarðandi kunnu vera um sjúklingin alt døgnið og gista á staðnum.</p>
<p type="listitem">Vansar:</p>
<p type="listitem">Hospice kann liggja langt frá sjúkrahúsinum</p>
<p type="listitem">Servitan ikki tøk alt samdøgrið</p>
<p type="listitem">Dýrasta loysnin</p>
<p>Arbeiðsbólkurin er samdur um, at í verandi løtu er ikki ráðiligt at gera eitt hospice fyri alt landið.</p>
<p>Tað er eisini greiða støðan hjá teimum, sum bólkurin hevur ráðført seg við m.a. kommunala eldraøkið, sjúkrahúsini og serfrøðingar á øðrum palliativum deildum í øðrum Norðurlondum.</p>
<p>Hetta er serliga grundað á, at tey flestu ynskja, at tað ber til at vera í sínum nærumhvørvi sína síðstu tíð. Eisini heldur arbeiðsbólkurin, at tað kann veitast betri tænasta á eini deild á</p>
<p>Landssjúkrahúsinum við servitan og stuðulsfunktiónum, enn um hospice var ein stovnur fyri seg burtur frá sjúkrahúsinum.</p>
<p>Ein partur av palliativu sjúklingunum fara altíð at hava tørv á at koma á sjúkrahús til viðgerð, sum einans verður veitt á sjúkrahúsi. Hetta merkir, at hóast sjálvstøðugt hospice er uttanfyri sjúkrahúsøkið, verður altíð tørvur á ávísari palliativari viðgerð og røkt á sjúkrahúsinum eisini.</p>
<p>Arbeiðsbólkurin metur, at fólkagrundarlagið í Føroyum ikki er nóg stórt til bæði palliativa eind á sjúkrahúsi og sjálvstøðugt hospice burtur frá sjúkrahúsinum.</p>
<p>Størri krøv til palliativ tilboð Øktu viðgerðartilboðini í sambandi við krabbamein hava havt við sær, at livitíðin við sjúku er vorðin longri. Hetta setur eisini størri krøv til palliativu tilboðini, sum eru bæði heima og á sjúkrahúsi. 3 https://www.krabbamein.fo/Files/Billeder/N%C3%BDggj%20heimas%C3%AD%C3%B0a/PDF/2001.07%20Tilm %C3%A6li%20vi%C3%B0%20atliti%20at%20HOSPICE%20funkti%C3%B3n%20%C3%AD%20F%C3%B8royu m%20-%202001.pdf</p>
<p>Síða 18 av 30</p>
<p>Av teimum tilboðum, sum eru á palliativa økinum í dag, er palliativa eindin eitt gott tilboð til doyggjandi sjúklingar og teirra avvarðandi. Sambært Krabbameinsfelagnum, eru avvarðandi sera glað og takksom fyri tilboðið. Tó er breið semja um, at tilboðið ikki eigur at vera á eini almennari medisinskari sjúkrahúsdeild. Tilboðið hóskar best at vera skipað á einari deild fyri seg.</p>
<p>Palliativa tænastan á Klaksvíkar sjúkrahúsi og Suðuroyar sjúkrahúsi virka nøktandi, og eru sjúklingar og avvarðandi takksom fyri møguleikan at vera á einum sjúkrahúsi nærri at teirra heimi og familju. Enn tørvar eitt formligt samstarv við palliativu eindina og palliativa toymið, umframt eitt formligt uppgávu- og ábyrgdarbýti millum partarnar.</p>
<p>Í primera helsugeiranum eru ábendingar um, at tørvur er á tættari samstarvi millum palliativa toymið og kommunulæknarnar. Áðrenn Læknavaktin varð sett í verk, høvdu fleiri kommunulæknar samdøgurðsvakt og aðrir høvdu vakt 2. og 3. hvønn dag. Tá var tættari samband millum sjúkling og egnan kommunulækna uttanfyri arbeiðstíð. Støðan broyttist nakað, tá</p>
<p>Læknavaktin varð sett í verk. Fremmandur kommunulækni kann verða tann, sum kemur á sjúkravitjan á kvøldi ella á nátt, og ótryggleikin í hesi støðu kann hava neiliga ávirkan á sjúkugongdina og óneyðugar innleggingar.</p>
<p>Har kommunulækni er í føstum starvi, verður við tíðini álit ment ímillum sjúkling, avvarandi og lækna. Tá so sjúklingur hevur tørv á palliativari viðgerð, er hetta arbeiðið, sum kommunulæknin í stóran mun átekur sær. Hetta samskiftið gongur vanligt betur, tá kommunulækni og sjúklingur kennast. Fleiri kommunulæknaviðtalur hava skiftandi vikarar, tá kann verða trupult at fylgja einum palliativum sjúklingi og sjúkugongdini. Eisini hetta kann hava ótryggleika við sær og aftur óneyðugar innleggingar.</p>
<p>Neyðugt við greiðari ábyrgdarbýti Tá pallitiva toymið varð sett í verk, var palliativa viðgerðin av krabbameinsjúklingum optimerað.</p>
<p>Kommunulækni kann tíðum kenna tað ivasamt við ábyrgdarbýtinum av palliativari viðgerð. Tað er ikki nøkur mannagongd fyri, at kommunulæknar skula fáa kunning um, at nú er sjúklingur knýttur at palliativa toyminum. Ofta venda sjúklingar sær til kommunulækna fyri at fáa útskrivað reseptneyðugan heilivág, sum palliativa toymið hevur ávíst. Tá liggur ábyrgdin hjá kommunulæknanum, hóast palliativa toymið hevur fyriskipað viðgerðina. Á hesum øki eru viðurskifti, sum kunnu bøtast um.</p>
<p>Afturmeldingarnar til Krabbameinsfelagið um tilboðið við palliativa toyminum eru sera positivar.</p>
<p>Tænastan frá palliativa toyminum er eitt gott tilboð til sjúklingar og avvarðandi, tó er tilboðið als</p>
<p>Síða 19 av 30 ikki nøktandi í verandi líki. Aðrir sjúkubólkar eiga í framtíðini at verða fevndir av palliativu tænastuni. Her kann millum annað verða nevnt neurologiskar sjúkur, lungnasjúkur og hjartasjúkur.</p>
<p>Palliativa toymið vantar eisini orku at veita nøktandi ráðgeving og til at undirvísa viðkomandi heilsustarvsfólki á røkarheimum og í heimatænastuni, soleiðis at palliativ viðgerð og røkt í heiminum hjá sjúklinginum kann gerast betri.</p>
<p>Í sambandi við eftirmetingina hevur verið gjøgnumgangandi, at palliativa toyminum eisini vantar aðrar førleikar. Tað vil siga sosialráðgeva, sálarfrøðing, prest, føðsluráðgeva, fysioterapeut og ergoterapeut. Hetta eru førleikar, sum eru í líknandi toymum í okkara grannalondum.</p>
<p>Samanumtikið kann sigast, at verandi skipan av palliativa økinum virkar partvíst, men at stórur tørvur er á, at palliativa tænastan verður formliga skipað og munandi styrkt fíggjarliga við meiri starvsfólkaorku umframt øðrum fakførleikum. Eisini skal palliativa tænastan verða víðkað, so at hon verður veitt øllum sjúklingum, sum hava tørv á hesi tænastu og ikki bert krabbameinssjúklingar.</p>
<p>Arbeiðsbólkurin hevur hoyrt viðkomandi persónar um økið Arbeiðsbólkurin heitti á viðkomandi persónar, bæði her heima og uttanlands, at koma og greiða bólkinum frá teirra hugsjón og royndum innan palliativa viðgerð og røkt. Hesir persónar hava verið á fundi hjá arbeiðsbólkinum:</p>
<p>Marita av Steinum, yvirlækni í lungnasjúkum, Landssjúkrahúsið; Theodor Høggarð, serlækni í pínuviðgerð, Suðuroya sjúkrahús; Anders Bøgesvang, serlækni í hospice (starvast í Noregi); Sverri</p>
<p>Steinholm, sjúkrahúsprestur og Peter Juul Jensen, sjúkrarøktarfrøðingur, starvast á Bornholm, sum er knýtt at Region Hovedstaden, Danmark.</p>
<p>Út frá øllum hesum uppleggum kom greitt fram, at flest teirra taka undir við, at fólk skula hava møguleika fyri at vera heima sum longst og doyggja heima. Neyðugt er at gera fyriskipanir, soleiðis at sjúklingar kunna verða heima ta seinastu tíðina, samstundis sum lívsgóðskan gerst so góð sum gjørligt. Eisini er semja um, at serkøn palliativ viðgerð og røkt verður veitt á sjúkrahúsinum. Millum annað segði Anders Bøgesvang, at hann hevur verið við til at etablera økið í Noregi. Í Noregi var stórur meiriluti fyri, at man ikki skuldi gera eitt Hospice burturav, men at økið skuldi verða knýtt at serfrøðini, sum longu er á sjúkrahúsinum. Eisini var meiriluti fyri at styrkja partin við starvsfólkum, sum vitja heimini og røkta tey, ið ynskja at doyggja heima.</p>
<p>Peter Juul Jensen greiddi frá, at á Bornholm verður tænastan kallað ‘Omsorg’. Hann greiddi frá, hvussu tey hava etablerað økið innan umsorganartænastuna. Eisini vísti hann á, at í teimum førum, tá síðsta tíðin gerst kompleks og krevjandi fyri sjúkling og avvarðandi, skapar tað ein tryggleika</p>
<p>Síða 20 av 30 at hava møguleikan at koma á sjúkrahús. Hann segði, at henda skipan ger, at fleiri kenna seg tryggan at doyggja heima.</p>
<p>Síða 21 av 30</p>
<p>Tilmæli um at skipa palliatión í Føroyum 2019</p>
<p>Fyrsta tilmælið um palliatión varð skrivað í 2001 og av tí, sum tá varð mælt til, eru tvey av tilmælunum sett í verk. Á Landssjúkrahúsinum eru palliativt toymi og palliativ eind skipað síðani 2005. Á øllum trimum sjúkrahúsunum, millum kommunulæknar, í heimatænastuni og í eldraøkinum er seinastu árini stigvís menning farin fram, og fleiri starvsfólk eru, sum hava serútbúgving og royndir á økinum.</p>
<p>Hóast palliativ viðgerð og røkt verður veitt í Føroyum, er økið ikki formliga skipað, og ábyrgdarbýtið er tí eisini ógreitt.</p>
<p>Arbeiðsbólkurin hevur gjørt tilmæli um, hvussu palliativ viðgerð og røkt skal verða skipað; hvussu ábyrgarbýtið skal vera, og hvørji tilboð sjúklingar og avvarðandi skulu fáa í tíðini eftir, at ólekjandi sjúka er staðfest. Tilmælini eru í samsvari við endamálsallýsingina hjá WHO.</p>
<p><em type="bold">Tilmælini í høvuðsheitum </em>1. </p>
<p>Palliatión skipast sum sergrein 2.</p>
<p>Palliativ deild skal skipast, sum hevur palliativ seingjarpláss og palliativt toymi 3.</p>
<p>Primeri heilsugeirin skal styrkjast við, at heilsustarvsfólk hava grundleggjandi vitan innan palliatión 4.</p>
<p>Palliativa økið skal verða formilga skipað við greiðum ábyrgdarbýti 1. Palliatión skipast sum sergrein Palliatión verður sum sergrein og landsumfatandi tænasta skipað í sjúkrahúsverkinum og staðsett á Landssjúkrahúsinum. Serlækni í palliatión hevur ábyrgdina av økinum. Palliativir sjúklingar hava ofta tørv á serkunnleika, sum einans er á Landssjúkrahúsinum. Tænastan skal fevna um allar álvarsliga ólekjandi sjúklingar.</p>
<p>Tænastan verður í tilmælinum, skipað undir heitinum Palliativa deildin. <em type="italic"></em></p>
<p>Palliativa deildin skal skipast undir medisinska deplinum. Deildin skal fevna um pallativa toymið og palliativ seingjarpláss.</p>
<p>Sum staðseting av eini palliativari deild kann sum dømi verða nevnt, at Dronning Alexandrines</p>
<p>Hospital hevði verið væl egnað. Hetta er arbeiðsbólkurin samdur um. Neyðugt verður tó við umvælingum og dagføringum av hesum hølum.</p>
<p type="listitem">Síða 22 av 30 2. Palliativ deild  Palliativ seingjarpláss</p>
<p type="listitem">Ein deild, sum burturav er fyri palliatión</p>
<p type="listitem">Serkøn manning dag og nátt</p>
<p type="listitem">Seingjastovur, sum er fyri sjúkling og avvarðandi</p>
<p type="listitem">Tætt samband við serkunnleika á Landssjúkrahúsinum</p>
<p type="listitem">Fyri  at  veita  palliativa  viðgerð  og  røkt  sambært  allýsing  hjá  WHO,  er  neyðugt  at  tryggja,  at umstøðurnar verða munandi betri, t.e. at:</p>
<p type="listitem">allir sjúklingabólkar, sum hava tørv á tí, fáa palliativa viðgerð og røkt</p>
<p type="listitem">sjúkrastovurnar verða staðsettar undir betri umstøðum enn í dag</p>
<p type="listitem">arbeiðsorkan samsvarar við uppgávuna</p>
<p type="listitem">Palliativt toymi  Palliativa toymið skal veita tænastu bæði til sjúkrahúsverkið og primera heilsugeiran. Uppgávurnar hjá palliativa toyminum skulu í høvuðsheitum vera hesar:</p>
<p type="listitem">Skipa og samskipa pallitativu tænastuna í Føroyum</p>
<p type="listitem">Ambulant virksemi</p>
<p type="listitem">Førleikamenna, ráðgeva og vegleiða heilsustarvsfólkið</p>
<p type="listitem">Serlækni visiterar allar ávísingar</p>
<p type="listitem">Samskipa heimavitjan og tryggja, at viðkomandi fakkunnleiki og økið eru umboðað</p>
<p type="listitem" xml:lang="dan">Gransking</p>
<p type="listitem">Hagtøl</p>
<p type="listitem">Palliativa deildin skal styrkjast munandi við:</p>
<p type="listitem">Serlækna í palliatión</p>
<p type="listitem">Sjúkrarøktarfrøðingum við viðkomandi serútbúgving</p>
<p type="listitem">Læknaskrivara</p>
<p type="listitem" xml:lang="dan">Fysioterapeuti</p>
<p type="listitem" xml:lang="dan">Ergoterapeuti</p>
<p type="listitem">Sálarfrøðingi</p>
<p type="listitem">Sosialráðgeva</p>
<p type="listitem">Annar  viðkomandi  serkunnleiki  skal  verða  knýttur  at  toyminum  millum  annað  prestur, samkomuleiðari og føðsluráðgevi.</p>
<p>Síða 23 av 30</p>
<p>Palliativa toymið skal tryggja, at sjúklingurin fær tað tilboðið, sum er best fyri sjúkling og tey avvarðandi.</p>
<p>Manning – Palliativa deildin Niðanfyri er eitt uppskot til manning á palliativu deildini:</p>
<p><em type="bold">Talva 4 </em></p>
<p>Palliativa deildin</p>
<p>Palliativa toymið</p>
<p>Palliativ seingjarpláss</p>
<p>Serlækni 1</p>
<p>Læknaskrivari 1</p>
<p>Sálarfrøði 1</p>
<p>Fysio-/ergoterapi 1</p>
<p>Prestur 0,2</p>
<p>Sosialráðgevi 0,5</p>
<p>Føðsluráðgevi 0,1</p>
<p>Sjúkrarøktarfrøði: - Leiðari/varaleiðari 1 - Dagvakt 2 2 - Kvøldvakt 2 - Náttarvakt 2</p>
<p>Sambært lønardeildini á Landssjúkrahúsinum svarar uppskotið til manning omanfyri til umleið 20 ársverk. Samanlagt er starvsfólkakostnaðurin mettur at vera umleið 12 mió.kr. Partur av kostnaðinum er frammanundan í rakstrinum fyri sjúkrahúsverkið. Arbeiðsbólkurin hevur ikki greinað tann partin.</p>
<p>Uppskotið til manning leggur upp til, at sjúkrarøktarfrøðingar ganga á vakt í palliativu deildini.</p>
<p>Tað er eisini bert íroknað feriu- og sjúkraavloysarar fyri sjúkrarøktarfrøðingarnar.</p>
<p type="listitem">Børn og ung við krabbameini verða í dag innløgd á barnadeildina, men brúka palliativu serfrøðina til ráðgeving. Mælt verður til, at hendan mannagongd ikki verður broytt. 3. Primeri heilsugeirin skal styrkjast  Ein  fortreyt  fyri,  at  tað  verður  veitt  góð  palliativ  viðgerð  og  røkt  í  primera  heilsugeiranum,  er neyðugt við:</p>
<p type="listitem">Eini menningarætlan fyri, hvussu heilsustarvsfólk fáa grundleggjandi vitan innan palliatión</p>
<p type="listitem">Síða 24 av 30</p>
<p type="listitem">Einum  menningarleisti  til  heimatænastuna  og  til  starvsfólk  á  ellis-  og  røktarheimunum</p>
<p type="listitem">Hetta verður gjørt í samráð og í samstarvi við palliativu deildina</p>
<p type="listitem">At sjúklingur fær tilboð um palliativa tænastu</p>
<p type="listitem">Atgongd til serkunnleika á palliativu deildini alt samdøgrið</p>
<p type="listitem">Opnari innlegging við beinleiðis atgongd til palliativu deildina</p>
<p type="listitem">Heilivágskassin er tøkur á apotekinum og kann ordinerast av lækna, sum hevur palliativa sjúklingin um hendi. Innihaldi fevnur um heilivág fyri pínu og óró4.</p>
<p>Mett verður, at hvørt kommunusamstarv fer at fáa brúk fyri umleið tveimum sjúkrarøktarfrøðingum afturat núverandi manning. Hetta fyri at hava møguleika at veita palliativa røkt og viðgerð alt samdøgrið.</p>
<p>Metti kostnaðurin fyri økta manning á umleið 16 størv er 8 mió kr. Meting er ikki gjørd av kostnaðinum fyri eftirútbúgving/førleikamenning og møguliga tænastufrí við løn í sambandi við førleikamenning innan økið. 4. Palliativa økið skal verða formliga skipað við greiðum ábyrgdarbýti Tá talan er um samstarvspartar úr ymiskum geirum, sum í hesum føri frá sjúkrahúsverkinum og primera heilsugeiranum, er sera umráðandi við greiðum ábyrgdarbýti millum samstarvspartarnar.</p>
<p>Hetta fyri at tryggja, at sjúklingar og teirra avvarðandi fáa ta tænastu, sum teimum tørva, tá tørvur er.</p>
<p>Arbeiðsbólkurin mælir til, at økið verður formliga skipað sum ein landsumfevnandi tænasta, har serlækni í palliatión hevur yvirskipaðu ábyrgdina av økinum, og palliativa toymið hevur ábyrgdina av at skipa og samskipa tænastuna til sjúkling og avvarðandi. Harvið eru allir sjúklingar og avvarðandi, ið hava tørv á palliativari viðgerð og røkt, fevnd av somu skipan, óansæð um tey eru í sjúkrahúsverkinum ella í primera heilsugeiranum. 4 Heilivágskassin – Heilivágskassin er tøkur á Apotekinum og kann ordinerst av lækna, sum hevur Palliativa sjúklingin um hendi. Innihaldið fevnur um heilivág fyri pínu og óró.</p>
<p>Síða 25 av 30</p>
<p>Fortreytir fyri, at tilmælini kunnu setast í verk</p>
<p><em type="bold">Gott samstarv og góð samskipan </em>- Palliativa toymið hevur høvuðsábyrgdina av at gera yvirskipaða mannagongdir og seta tær í verk. Ein fortreyt fyri, at skipanin skal virka væl er, at gott samstarv er millum allar partar í skipanini, og at uppgávurnar eru væl samskipaðar, soleiðis at sjúkugongdirnar gerast so smidligar og góðar sum gjørligt. </p>
<p><em type="bold">Greitt ábyrgdarbýti </em>– Umráðandi er við greiðum ábyrgdarbýti fyri at tryggja, at tað ongantíð er ivi um, hvør hevur ábyrgdina av, at sjúklingur og avvarðandi fáa palliativa viðgerð og røkt. </p>
<p>Yvirskipaða ábyrgdin er hjá pallierandi læknanum, meðan palliativa toymið hevur høvuðsábyrgdina at gera yvirskipaða mannagongdir og seta tær í verk. Í primera heilsugeiranum liggur ábyrgdin hjá kommunulæknanum, sum, tá tørvur er á tí, saman við palliativa toyminum átekur sær hesa uppgávu alt eftir, um sjúklingurin er heima ella er innlagdur. Mannagongdir og hjálp verða í samstarvi við palliativa toyminum, sum hevur høvuðsábyrgdina av tí fakliga støðinum.</p>
<p><em type="bold">Orka og normering svarandi til uppgávuna </em>– Ein fortreyt fyri, at tænastan kann veitast, sum mælt verður til, er, at meira orka og normering verður sett av til hesa uppgávuna í mun til, hvat er í dag. </p>
<p><em type="bold">Kommunulæknar í føstum starvi í øllum kommunulæknaviðtalum </em>– Ymiskt er, hvussu palliativ viðgerð og røkt verður veitt kring Føroyar. Ein stórur fyrimunur hevði verið, um allar kommunulæknaviðtalur høvdu kommunulækna í føstum starvi, tí at kommunulæknin hevur ein stóran stýrandi leiklut í palliativu viðgerðini og røktini í primera heilsugeiranum. </p>
<p><em type="bold">Hóskandi hølisviðurskifti </em>– Størri hølisviðurskiftir á Landssjúkrahúsinum eru ein fortreyt fyri, at tilmælini kunnu setast í verk og hýsa ætlaða virkseminum á deildini. </p>
<p>Í tann mun sjúklingar, sum í dag fáa palliatión í heilsuverkinum, og sum frameftir (í størri mun) fara at fáa palliatión frá primera heilsugeiranum, verður mett, at talan yvirskipað er um at flyta eina tænastu frá landsgeiranum til kommunala geiran. Tílík flytan av uppgávum millum land og kommunur eigur at fara fram eftir einum ávísum leisti, har tingingar fara fram um vavið og innihaldið í uppgávuni, umframt at støða skal takast til kostnaðin, og hvussu kostnaðurin skal fíggjast. Mælt verður til, at hesi viðurskifti verða greidd á politiskum stigi.</p>
<p>Síða 26 av 30</p>
<p>Tilmælini verða sett í verk soleiðis:</p>
<p>Mælt verður til, at skipanin verður sett í verk í einum tíðarskeiði svarandi til trý ár, frá 2020 til og við 2022. Aftan á trý ár, tað vil siga í 2023, skal skipanin eftirmetast, og møguliga tillagast sambært eftirmetingini.</p>
<p>Mælt verður til, at tilmælini verða sett í verk stigvíst. Umráðandi er at byrja við palliativu deildini og palliativa toyminum, sum eru teir yvirskipaðu partarnir, sum skulu standa fyri at byggja skipanina upp.</p>
<p>Harafturat verður mælt til, at ein eftirmeting verður gjørd av palliatiónini í primera heilsugeiranum, og at geirin verður uppnormeraður samsvarandi tilmælinum. Mælt verður til, at metingarnar verða gjørdar í 2020, og at førleikamenningin av heilsustarvsfólki í primera heilsugeiranum fer fram í øllum verksetanartíðarskeiðinum.</p>
<p>Tíðarætlanin fyri verksetanina av palliatión í Føroyum sæst í myndini niðanfyri.</p>
<p>Mynd 2</p>
<p><em type="bold">Seta á stovn palliativa deild </em></p>
<p><em type="bold">Eftirmeta og uppnormera primera heilsugeiran </em></p>
<p><em type="bold">Eftirmeting av skipanini </em>2020202120222023 </p>
<p><em type="bold">Umvælingar og dagføringar av hølum </em></p>
<p><em type="bold">Førleikamenning av heilsustarvsfólki í primera heilsugeiranum </em></p>
<p><em type="bold">Uppnormera palliativa toymið </em></p>
<p><em type="bold">ALS-sjúklingar - lungnasjúklingar - hjartasjúklingar - nýrasjúklingar - neurologiskir sjúklingar </em></p>
<p>Síða 27 av 30</p>
<p>Fyrisitingarligar og fíggjarligar avleiðingar</p>
<p>Skipan av palliatión við sjálvstøðugari sergrein og sjálvstøðugari deild, hevur við sær bæði fyrisitingarligar og fíggjarligar avleiðingar. Fyrisitingarliga skal nýggja økið skipast sjálvstøðugt í mun til, at økið í dag er partur av medisinsku deild.</p>
<p>Meginparturin av fíggjarligu avleiðingunum er starvsfólkakostnaður. Starvsfólkakostnaðurin er mettir at vera umleið 12 mió. kr. um árið, tá ið palliativa deildin er uppnormerað sambært tilmælinum um krøv til heilsustarvsfólk, sum arbeiða við grunleggjandi servitan innan palliativa viðgerð og røkt.</p>
<p>Førleikamenning av starvsfólki á palliativu deild og í primera heilsugreiranum/hjá kommununum kann væntandi skipast í samstarvi við Fróðskaparsetrið, útbúgvingum og skeiðum uttanlands. Mett verður, at samlaði kostnaðurin liggur millum 300 tkr. og 500 tkr. fyri hvørja skeiðsrøð. Metingin er gjørd við grundarlagi í útreiðslum til at førleikamenna sjúkrarøktarfrøðingar í sambandi við, tá diabetesøkið varð skipað. Talan er um umleið 20 ársverk á palliativu deild og umleið 16 størv í primera heilsugeiranum. Helst verður tørvur á at skipa fyri minst tveimum skeiðsrøðum.</p>
<p>Mælt verður til, at deildin verður staðsett á Dronning Alexandrines hospital. Tørvur er á umvælingum og dagføringum av hølunum. Arbeiðsbólkurin hevur ikki gjørt metingar um kostnaðin av hesum umvælingum.</p>
<p>Greiðari samstarv og ábyrgdarbýti millum sjúkrahúsverk og primera heilsugeiran hevur við sær fyrisitingarligar avleiðingar svarandi til at skipa arbeiðið og tætt samskifti millum partarnar.</p>
<p>Í primera heilsugeiranum er mett, at tørvur er á umleið tveimum ársverkum afturat í hvørjum kommunusamstarvi. Harafturat er tørvur á tveimum ársverkum til yvirskipaðar uppgávur, tað vil siga tilsamans 16 ársverk. Hetta merkir umleið 8 mió. kr. í øktum starvsfólkakostnaði, tá uppnormeringin er framd sambært tilmælinum.</p>
<p>Síða 28 av 30</p>
<p>Arbeiðsbólkurin metur, at útreiðslurnar eru býttar soleiðis í verksetanartíðarskeiðinum: <em type="bold">Talva 5 </em>2020 2021 2022 2023 </p>
<p>Tilsamans</p>
<p>Seta á stovn palliativu deild og uppnormera palliativa toymið 10 mió. kr. 8 mió. kr. 2 mió. kr. 20 mió. kr.</p>
<p>Umvæla og dagføra hølini ? ? ? ? ?</p>
<p>Eftirmeta og uppnormera primera heilsugeiran 2 mió. kr. 3 mió. kr. 3 mió. kr. - 8 mió. kr.</p>
<p>Førleikamenna heilsustarvsfólkini í primera heilsugeiranum 1/2 mió. kr. 1/2 mió. kr. 1/2 mió. kr. - 1.5 mió. kr.</p>
<p>Fleiri sjúkubólkar verða fevndir av palliatiónini - - - -</p>
<p>Eftirmeta skipanina - - - -</p>
<p><em type="bold">Tilsamans um árið </em><em type="bold">12.5 mió. kr. 11.5 mió. kr. 5.5 mió. kr. </em><em type="bold">29.5 mió. kr. </em></p>
<p>Palliativ tænasta verður í dag veitt á sjúkrahúsunum og í primera heilsugeiranum. Tað við siga, at møguliga er ein partur av útreiðslunum í metingunum omanfyri longu í verandi skipan.</p>
<p>Arbeiðsbólkurin hevur ikki greinað henda partin.</p>
<p>Síða 29 av 30</p>
<p xml:lang="dan">Keldulisti World Health Organization: https://www.who.int/home Landslæknin í Føroyum: www.landslaeknin.fo Sundhedsstyrelsen, Danmark https://www.sst.dk/~/media/F6CCABEE93BA4600B47B44C45510D79F.ashx) Styrket indlæg på kræftområdet - Fagligt oplæg til kræftplan IV 2016: http://sum.dk/Aktuelt/Nyheder/Kraeft/2016/Juli/~/media/FINAL%20Fagligt%20opl%C3%A6g%20til%20Kr%C3% A6ftplan%20IV.ashx Nýggj tilmæli í smb.v. rehabilitering og palliatión hjá krabbameinsraktum: https://www.rehpa.dk/2018/08/15/nye-anbefalinger-for-rehabilitering-og-palliation-ved-kraeft/ Palliativ medicin: Red: Mette Asbjørn Neergaard, Henrik Larsen Palliativt Medicin-en lærebog 1.udg.1.oplag Munksgaard København 2015 Organisering av palliasjon i og utenfor sykehus: https://tidsskriftet.no/2006/01/tema-palliativ-medisin/organisering-av-palliasjon-i-og-utenfor-sykehus Sundhedsstyrelsen kommer med en række anbefalinger, retningslinjer og rådgivning inden for sundheds- og ældreområdet: https://www.sst.dk/da/Opgaver Tilmæli við atliti til Hospicefunktioón í Føroyum frá 2001: https://www.krabbamein.fo/Files/Billeder/N%C3%BDggj%20heimas%C3%AD%C3%B0a/PDF/2001.07%20Tilm %C3%A6li%20vi%C3%B0%20atliti%20at%20HOSPICE%20funkti%C3%B3n%20%C3%AD%20F%C3%B8royu m%20-%202001.pdf Krabbameinsætlan frá 2009: https://lms.cdn.fo/media/1028/krabbameins%C3%A6tlan-fyrif%C3%B8royar.pdf?s=pYYlVi32DdXoUJvkSfl02BOT4qs= Krabbameinsskráseting í Føroyum: https://www.google.com/search?rlz=1C1CHBD_enFO760FO760&amp;q=krabbameinsskr%C3%A1seting&amp;tbm=isch&amp;s ource=univ&amp;sa=X&amp;ved=2ahUKEwiV-7mmutDlAhWTa8AKHUgnC4AQsAR6BAgJEAE&amp;biw=1518&amp;bih=705 Dagny Faksvåg Haugen, professor palliativ medisin: https://www.uib.no/personer/Dagny.Faksv%C3%A5g.Haugen</p>
<p>Síða 30 av 30</p>
</body></document>
