<document xml:lang="fao" id="no_id"><header><title/><genre code="admin"/><author><unknown/></author><wordcount>2594</wordcount><conversion_status type="standard"/><availability><license type="standard"/></availability><multilingual/><origFileName>broyting-í-vápnalógini.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p xml:lang="rmy-rka"><em type="bold">Løgmansskrivstovan </em></p>
<p><em type="bold">Løgtingið </em></p>
<p xml:lang="isl">Dagfesting:  Mál nr.: 0626-091/19 Málsviðgjørt:  KTH Eftirkannað: Lógartænastan dagfestir</p>
<p xml:lang="isl"><em type="bold">Løgtingsmál nr. xx/2019: Uppskot til løgtingslóg um broyting í løgtingslóg um vápn v.m. </em></p>
<p xml:lang="nno"><em type="bold">Uppskot til </em></p>
<p xml:lang="isl"><em type="bold">Løgtingslóg um broyting í løgtingslóg um vápn v.m. </em></p>
<p>(reglur um útflutning av vápnum og um atgongd til vápnaskránna)</p>
<p xml:lang="vep"><em type="bold">§ 1</em> </p>
<p><em type="bold">3. </em>Í § 3 a, stk. 1 verður aftan á “at flyta </p>
<p xml:lang="nno">inn,” sett: <span type="quote">“flyta út,”</span>.</p>
<p>Í løgtingslóg nr. 43 frá 22. mai 1969 um vápn, sum broytt við løgtingslóg nr. 54 frá 12. mai 1980 og løgtingslóg nr. 81 frá 22. mai 2015, verða gjørdar hesar broytingar:</p>
<p><em type="bold">1. </em>Í § 1, stk. 3 verður <span type="quote" xml:lang="nno">“evna til”</span> broytt til: </p>
<p><em type="bold">4. </em>Í § 4, stk. 1 verður sum nýtt pkt. sett: </p>
<p xml:lang="tur"><span type="quote">“Landsstýrismaðurin kann áseta nærri reglur um beinleiðis atgongd til upplýsingarnar, sum eru skrásettir sambært 1. pkt.”</span></p>
<p xml:lang="vep"><span type="quote">“flyta út”</span>.</p>
<p xml:lang="vep"><em type="bold">§ 2</em> </p>
<p><em type="bold">2. </em>Í § 2, stk. 1 verður <span type="quote" xml:lang="vep">“§ 1”</span> broytt til: “§ </p>
<p xml:lang="nob">1, stk. 1”.</p>
<p>Henda løgtingslóg kemur í gildi dagin eftir, at hon er kunngjørd.</p>
<p><em type="bold">Kapittul 1. Almennar viðmerkingar </em></p>
<p><em type="bold">1.1. Orsakir til uppskotið </em></p>
<p>Uppskot til kunngerð um broyting í kunngerð um vápn vm. var til ummælis á várið 2019. Í uppskotinum var lagt upp til at skilja myndugleikauppgávuna at geva útflutningsloyvi til vápn sundur, so at uppgávan framyvir varð deild millum politiið og Umhvørvisstovuna alt eftir hvørji vápn talan var um.</p>
<p>Í sambandi við, at uppskotið var til ummælis hevur spurningur stungið seg upp um heimild er í vápnalógini at krevja loyvi í sambandi við útflutning av vápnum, sum eru fevnd av lógini.</p>
<p>Av tí, at heimildin at geva útflutningsloyvi ikki er greið, er lagt upp til at broyta vápnalógina á hesum øki. Samstundis er metingin, at tað er neyðugt, at landsstýrismaðurin fær møguleika at áseta nærri reglur um beinleiðis atgongd vápnaskránna.</p>
<p><em type="bold">1.2. Galdandi lóggáva </em></p>
<p><em type="italic">Útflutningur av vápnum </em></p>
<p>Ásetingin í § 1, stk. 2 í kunngerð nr. 57 frá 12. september 1969 um vápn vm., sum broytt við kunngerð nr. 125 frá 14. desember 2016, er ikki broytt síðan 1969. Ásetingin ljóðar soleiðis:</p>
<p><em type="italic">“Stk. 2.</em> Umsókn um loyvi at flyta inn, útvega sær, hava vápn ella ganga við vápni </p>
<p>sum tilskilað í § 1, stk. 2 og loyvi til gerð og útflutning av vápnum sum tilskilað í § 1, stk. 3 og tilfari til verður at senda landfútanum gjøgnum sýslumannin ella løgregluna [...]. Tó er landfútanum heimilt at geva loyvi til útflutnings av handvápnum til skotkappingar og veiðuvápn og lóður í hóskandi nøgdum til nýtslu undir fyribils tilhaldi uttanlands.” (LMS hevur drigið fram)</p>
<p>§ 1, stk. 2 vísir til § 1, stk. 2 og § 1, stk. 3 í vápnalógini, sbrt. løgtingslóg um vápn vm., sum seinast bro</p>
<p>§ 1, stk. 3 í vápnalógini er orðað soleiðis:</p>
<p><em type="italic">“Stk. 3.</em> Tað er forboðið uttan loyvi frá landsstýrinum at gera ella evna til amboð </p>
<p>og tilfar sum tilskilað í stk. 1 og 2. [...].” (LMS hevur drigið fram)</p>
<p>§ 1, stk. 3 í vápnalógini snýr seg sostatt ikki um útflutning av vápnum, sum ásetingin í § 1, stk. 2 í kunngerðini gevur fatanina av. Útflutningur er heldur ikki er umrøddur aðrastaðni í lógini.</p>
<p>Vápnalógin  er  frá  1969  og  upprunauppskotið  er  tí  eisini  á  donskum.  §  1,  stk.  3  í  danska tvítekstinum ljóðar soleiðis:</p>
<p xml:lang="dan">“<em type="italic">Stk. 3.</em> Det er forbudt uden tilladelse fra Færøernes landsstyre at tilvirke og udføre de i stk. 1 og 2 nævnte genstande og stoffer. [...].” (LMS hevur drigið fram) </p>
<p>Havandi í huga kunngerðina um vápn frá 1969, sum fekk gildi stutt eftir, at lógin var samtykt í Løgtinginum, og sum inniheldur reglur um útflutning, man lítil ivi vera um, at orðingin í § 1, stk. 3 í føroyska upprunatekstinum er skeivur, og at <em type="italic">evna til</em> átti at verið <em type="italic">flyta út</em>.   </p>
<p xml:lang="vep">2 / 8</p>
<p><em type="italic">Udføre</em>, sum kann merkja bæði at evna til og at flyta út, verður brúkt í danskari vápnalóggávu </p>
<p>í týdninginum <em type="italic">flyta út</em>.   </p>
<p>Danski tvíteksturin av vápnalógini var settur úr gildi í sambandi við broyting av vápnalógini í 2015.</p>
<p>Síðan løgtingslógin og kunngerðin komu í gildi í 1969 hevur verið kravt loyvi til útflutnings av vápnum. Eftir at Løgmansskrivstovan er gjørd varug við, at heimildin at áseta nærri reglur um  útflutning  ikki  longur  er  í  lógini,  hevur  Løgmansskrivstovan  kunnað  Umhvørvisstovuna um støðuna og hevur heitt á Umhvørvisstovuna um heldur at geva váttanir um, at útflutningur kann fara fram.</p>
<p xml:lang="isl"><em type="italic">Atgongd til vápnaskránna </em></p>
<p>Sambært § 4, stk. 1 í vápnalógini ásetur landsstýrismaðurin í kunngerð reglur um fráboðan og skráseting av teimum lutum og tilfari, sum koma undir §§ 1 og 2 í vápnalógini.</p>
<p>Í § 2 í kunngerð nr. 74 frá 28. juni 2016 er ásett, at skotvápn fevnd av § 1, stk. 1, nr. 1 og § 2, stk. 1, nr. 1 í vápnalógini skulu skrásetast í eini vápnaskrá, sum Umhvørvisstovan situr fyri.</p>
<p><em type="bold">1.3. Endamálið við uppskotinum </em></p>
<p>Endamálið við uppskotinum er í fyrsta lagi, at tað aftur fæst heilt greið heimild at krevja loyvi í sambandi við útflutning av vápnum, sum eru fevnd av vápnalógini.</p>
<p>Tað er týdningarmikið at hava reglur um útflutning av vápnum. Hetta er fyrst og fremst tí, at tað er av týdningi  fyri trygd o.a., at tað er greitt, hvør  flytur  vápn út og nær. Samstundis  er Løgmansskrivstovan kunnug við, at tá skjúttar skulu av landinum við teirra vápni, aloftast til kappingar, lættir tað um innflutning í onnur lond, um viðkomandi kann vísa á, at vápni lógliga er flutt úr Føroyum.</p>
<p>Tá lógarheimildin er  fingin  í  lag,  ætlar  Løgmansskrivstovan at gera broyting  í kunngerð um vápn vm., sum eisini var ætlanin á várið 2019. Hetta fyri at gera tað greitt, hvussu uppgávubýtið á økinum er.</p>
<p>Samstundis ætlar Løgmansskrivstovan at áseta í kunngerð um vápn vm., at Umhvørvisstovan kann geva (serlig) útflutningsloyvi til vápn fevnd av § 2, stk. 1, nr. 1 í vápnalógini, sum hava eina longri gildistíð, t.d. 1 ár, um talan er um útflutning til skotkappingar, ítróttarlegur ella líknandi. Øll útflutningsloyvi skulu sjálvsagt verða treytað av, at viðkomandi, sum ynskir at flyta út vápn hevur eitt galdandi vápnaprógv.</p>
<p>Orsøkin til hesa ætlaðu broyting í kunngerðini er, at m.a. Skjótisamband Føroya áhaldandi vísir á tørvin hjá føroyingum, sum ferðast við vápnum til kappingar o.a. í útlondum, at hava eitt sokallað vápnapass, sum ger fer�</p>
<p>Í øðrum lagi er endamálið við lógaruppskotinum, at landsstýrismaðurin fær greiða heimild at áseta nærri reglur um beinleiðis atgongd til vápnaskránna.</p>
<p>Tá henda heimild er fingin til vega er ætlanin, at politiið í kunngerð fær beinleiðis atgongd til vápnaskránna. Orsøkin er, at tað t.d. av trygdarávum kann vera umráðandi hjá politinum at sláa upp í vápnaskránni t.d. í sambandi við fyribyrging og eftirkanning av lógarbrotum.</p>
<p xml:lang="vep">3 / 8</p>
<p><em type="bold">1.4. Samandráttur av nýskipanini við uppskotinum </em></p>
<p>Lagt er upp til broytingar, sum gera tað heilt greitt, at tað krevur loyvi, tá vápn, sum eru fevnd av vápnalógini skulu útflytast.</p>
<p>Eisini  er  lagt  upp  til,  at  landsstýrismaðurin  fær  heimild  at  áseta  nærri  reglur  um  beinleiðis atgongd til vápnaskránna.</p>
<p xml:lang="isl"><em type="bold">1.5. Ummæli og ummælisskjal </em></p>
<p>Uppskotið hevur verið til ummælis hjá...</p>
<p><em type="bold">Kapittul 2. Avleiðingarnar av uppskotinum </em></p>
<p><em type="bold">2.1. Fíggjarligar avleiðingar fyri land og kommunur </em></p>
<p>Umhvørvisstovan  hevur áður givið  loyvi, og  váttar  í dag eftir umsókn, at ein persónur kann flyta út vápn, og hevur uppskotið tí ikki við sær fíggjarligar avleiðingar.</p>
<p>Tað  verður  mett,  at  tað  fer  at  kosta  umleið  10.000kr.  (tekniskt)  at  fáa  beinleiðis  atgongd til vápnaskránna. Hesa útreiðslu skal myndugleikin, sum fær atgongd til skránna, gjalda.</p>
<p>Uppskotið hevur ongar fíggjarligar avleiðingar fyri kommunur.</p>
<p><em type="bold">2.2. Umsitingarligar avleiðingar fyri land og kommunur </em></p>
<p>Umhvørvisstovan  hevur áður givið  loyvi, og váttar í dag eftir umsókn,  at ein persónur kann flyta út  vápn, og hevur uppskotið tí  ikki  við sær  fíggjarligar avleiðingar. Mett verður, at tað hinvegin kann hava við sær ein umsitingarligan lætta, tá kunngerð um vápn vm. verður broytt, soleiðis at tað verður møguligt hjá Umhvørvisstovuni at veita loyvi til útflutnings, sum hava eina longri gildistíð.</p>
<p>At  t.d.  politiið  fær  beinleiðis  atgongd  til  vápnaskránna  kann  eisini  lætta  um  umsitingina  á Umhvørvisstovuni.</p>
<p><em type="bold">2.3. Avleiðingar fyri vinnuna </em></p>
<p>Lógaruppskotið hevur ikki avleiðingar fyri vinnuna.</p>
<p><em type="bold">2.4. Avleiðingar fyri umhvørvið </em></p>
<p>Lógaruppskotið hevur ikki avleiðingar fyri umhvørvið.</p>
<p><em type="bold">2.5. Avleiðingar fyri serstøk øki í landinum </em></p>
<p>Lógaruppskotið hevur ikki avleiðingar fyri serstøk øki í landinum.</p>
<p><em type="bold">2.6. Avleiðingar fyri ávísar samfelagsbólkar ella felagsskapir </em></p>
<p>Lógaruppskotið hevur ikki avleiðingar fyri ávísar samfelagsbólkar ella felagsskapir.</p>
<p>Viðmerkjast skal tí, at tá lógaruppskotið er samtykt, ætlar Løgmansskrivsstovan í kunngerð at áseta,  at  tað  verður  møguligt  hjá  persónum,  sum  ferðast  uttanlands  til  kappingar  o.a.  við vápnum, undir ávísum treytum kunnu fáa loyvi, sum hevur longri gildistíð enn tann einstaki uttanlandstúrurin. Hetta verður væntandi skjúttum til fyrimuns.</p>
<p xml:lang="vep">4 / 8</p>
<p><em type="bold">2.7. Millumtjóðasáttmálar á økinum </em></p>
<p>Tað eru ikki millumtjóðasáttmálar á økinum, ið lógaruppskotið fevnir um, og sum Føroyar hava skyldu at fylgja.</p>
<p><em type="bold">2.8. Tvørgangandi millumtjóðasáttmálar </em></p>
<p xml:lang="isl"><em type="bold">1) Hoyvíkssáttmálin </em></p>
<p>Uppskotið er ikki í ósamsvari við Hoyvíkssáttmálan. Lógaruppskotið ásetur eins reglur fyri øll, sum ynskja at flyta vápn úr Føroyum og uttan mun til, hvat land vápnið verður flutt til.</p>
<p xml:lang="isl"><em type="bold">2) Evropeiski mannarættindasáttmálan, EMRS</em> </p>
<p>Lógaruppskotið    hevur  ikki  reglur,  sum  ávirka  mannarættindi,  og  uppskotið  er  tí  í samsvari við EMRS.</p>
<p><em type="bold">3) Sáttmáli Sameindu Tjóða um rættindi hjá einstaklingum, ið bera brek</em> </p>
<p>Lógaruppskotið  hevur ikki reglur, sum á serligan hátt hava ávirkan fyri einstaklinar, sum bera brek. Uppskotið er tí í samsvari við Brek-sáttmálan.</p>
<p xml:lang="isl"><em type="bold">2.9. Markaforðingar </em></p>
<p>Sambært áður galdandi løgtingslóg og siðvenju er tað so, at flutningur av vápnum úr Føroyum krevur loyvi ella váttan. Hetta hevur við sær, at flutningur av vápnum millum lond ikki er fríur.</p>
<p>Flest  onnur  lond  rundan  um  okkum,  herundir  ES-limalond,  krevja  vanliga  í  sambandi  við innflutning  av  skotvápnum,  at  persónurin,  sum  ynskir  at  flyta  vápni  inn,  eisini  hevur  fingið loyvi at flyta vápni út úr tí landinum viðkomandi kemur frá. Hetta er m.a. tí, at stórt fokus er á sporføri, tá tað kemur til vápn. Hetta er serliga eftir, at yvirgangsatsóknir hava verið í Evropa við skotvápnum.</p>
<p>Eitt skjal e.tíl. frá einum almennum myndugleika um, at viðkomandi lógliga kann flyta vápn úr Føroyum, er tí ofta ein fyrimunur í sambandi við innflutning til onnur lond.</p>
<p><em type="bold">2.10. Revsing, fyrisitingarligar sektir, pantiheimildir ella onnur størri inntriv </em></p>
<p>Lógaruppskotið hevur ikki ásetingar um revsing, fyrisitingarligar sektir ella pantiheimildir, og ger heldur ikki onnur størri inntriv í rættindi hjá fólki.</p>
<p><em type="bold">2.11. Skattir og avgjøld </em></p>
<p>Lógaruppskotið hevur ikki ásetingar um skattir ella avgjøld.</p>
<p xml:lang="nno"><em type="bold">2.12. Gjøld </em></p>
<p>Lógaruppskotið hevur ikki ásetingar um gjøld.</p>
<p xml:lang="isl"><em type="bold">2.13. Áleggur lógaruppskotið likamligum ella løgfrøðiligum persónum skyldur? </em></p>
<p>Lógaruppskotið hevur við sær, at tað aftur er greið heimild fyri at krevja, at ein persónur, sum ynskir at flyta vápn úr Føroyum, hevur fingið loyvi til tess.</p>
<p><em type="bold">2.14. Leggur lógaruppskotið heimildir til landsstýrismannin, ein stovn undir landsstýrinum ella til kommunur? </em></p>
<p>Tað  verður  heimilað  landsstýrismanninum  at  áseta  nærri  reglur  um  beinleiðis  atgongd  til vápnaskránna.</p>
<p>5 / 8 Ætlanin  er  í  fyrstu  atløgu,  at  henda  heimild  skal  verða  nýtt  soleiðis,  at  politinum  verður heimilað  beinleiðis  atgongd  til  vápnaskránna.  Hetta  hevur  við  sær,  at  politiið  –  innanfyri karmarnar av galdandi reglum um viðgerð av persónupplýsingum – kann fáa beinleiðis atgongd til vápnaskránna í sambandi við útinnan av sínum uppgávum, herundir serliga fyribyrging og eftirkannan av lógarbrotum.</p>
<p><em type="bold">2.15. Gevur lógaruppskotið almennum myndugleikum atgongd til privata ogn? </em></p>
<p>Lógaruppskotið  gevur  ikki  almennum  myndugleikum  atgongd  til  privata  ogn  uttan rættarúrskurð ella annað tílíkt. <em type="bold"> </em></p>
<p><em type="bold">2.16. Hevur lógaruppskotið aðrar avleiðingar? </em></p>
<p>Eftir  at  lógaruppskotið er samtykt fer Løgmansskrivstovan at  broyta kunngerð um vápn  vm. fyri at gera uppgávubýti á økinum greiðari, soleiðis sum ætlanin var á várið 2019.</p>
<p>Lógaruppskotið hevur ikki aðrar avleiðingar.</p>
<p><em type="bold">2.17. Talvan: Yvirlit yvir avleiðingarnar av lógaruppskotinum </em></p>
<p><em type="bold"> </em>Fyri landið ella </p>
<p>landsmyndugleikar Fyri kommunalar myndugleikar Fyri pláss ella øki í landinum Fyri ávísar samfelagsbólkar ella felagsskapir Fyri vinnuna</p>
<p>Fíggjarligar ella búskaparligar avleiðingar Ja Nei Nei Nei Nei</p>
<p>Umsitingarligar avleiðingar Ja Nei Nei Nei Nei</p>
<p>Umhvørvisligar avleiðingar Nei Nei Nei Nei Nei</p>
<p>Avleiðingar í mun til altjóða avtalur og reglur Nei Nei Nei Nei Nei</p>
<p>Sosialar avleiðingar <em type="bold"> </em>Nei Nei <em type="bold"> </em></p>
<p><em type="bold">Kapittul 3. Serligar viðmerkingar </em></p>
<p><em type="bold">3.1. Viðmerkingar til ta einstøku greinina </em></p>
<p xml:lang="nno"><em type="bold">Til § 1, nr. 1 </em></p>
<p>§ 1, stk. 3 í galdandi løgtingslóg hevur eitt forboð ímóti at <em type="italic">gera ella evna til</em> amboð og tilfar, sum tilskilað í § 1, stk. 1 og 2.  </p>
<p>Í  danska  tvítekstinum  frá  1969  var  hetta  orðað <em type="italic">tilvirke  og  udføre</em>.  Sum  greitt  frá  í  almennu viðmerkingunum verður mett, at tað er ein málsligur feilur, at <em type="italic">udføre</em> er orðað <em type="italic">evna til</em> í føroysku útgávuni.  </p>
<p>Lagt verður upp til, at hetta verður broytt, soleiðis at tað verður ásett í løgtingslógini, at tað er forboðið uttan loyvi frá landsstýrinum at gera ella <em type="italic">flyta út</em> amboð og tilfar, sum tilskilað í stk. </p>
<p>6 / 8 1  og  2.  Mett  verður,  at  tað  er  týdningarmikið,  at  vápnalógin  eisini  fevnir  um  útflutning  av vápnum.</p>
<p xml:lang="nno"><em type="bold">Til § 1, nr. 2 </em></p>
<p>§ 1 í vápnalógini ásetur forboð fyri uttan loyvi at flyta inn, útvega sær, hava inni og ganga við skotvápnum o.ø.</p>
<p>Í § 2 í vápnalógini er ásett undantøk frá forboðnum  í § 1. Sambært stk. 1 er bannið í § 1 ikki galdandi fyri:</p>
<p>1. slættpípaðar haglbyrsur og lutir til, um so er at teir bert kunnu nýtast til  slættpípaðar haglbyrsur,  løddar  haglpatrónir  við  leysum  høglum  og  haraftrat  umløðuhettur  og hálvlødd ella tóm patrónhylki til haglpatrónir. Luftbyrsur, størri enn kaliber 5,5 mm, og lóður til, 2. luftbyrsur kaliber 5,5 mm og minni, fjarðabyrsur og lóður til, 3. stikkpatrónir av kaliber ikki yvir 4,5 mm og lóður til við kúluprojektil og patrónlongd ikki yvir 12 mm, 4. sláturamboð, sum bert kunnu nýtast til sláturs og lóður, sum bert kann nýtast til tess.</p>
<p>Tey vápn, sum eru nevnd í § 2, stk. 1 eru sløg av  skotvápnum o.ø., sum annars høvdu verið fevnd av  forboðnum  í § 1, stk. 1. Tí verður  mett rættast,  at tað  í  innganginum til § 2, stk. 1 verður víst til § 1, stk. 1 (heldur enn bara til § 1).</p>
<p>Hendan broytingin hevur  m.a. við sær, at § 2 ikki ásetur undantak frá forboðnum um at gera og útflyta vápn uttan loyvi, av tí, at hetta er ásett í § 1, stk. 3.</p>
<p>Hetta verður mett at vera í trá við siðvenju á økinum.</p>
<p xml:lang="nno"><em type="bold">Til § 1, nr. 3 </em></p>
<p>Tað er í dag forboðið persónum, ið ikki hava vápnaprógv, at flyta inn, útvega sær, hava inni ella ganga við skotvápnum, sum eru nevnd í § 1, stk. 1, nr. 1 og § 2, stk. 1, nr. 1.</p>
<p>Broytingin hevur við sær, at tað eisini verður forboðið persónum, sum ikki hava vápnaprógv, at flyta út skotvápn fevnd av § 1, stk. 1, nr. 1 og § 2, stk. 1, nr. 1.</p>
<p xml:lang="nno"><em type="bold">Til § 1, nr. 4 </em></p>
<p>Lagt verður upp til, at landsstýrismanninum verður heimilað at áseta nærri reglur um beinleiðis atgongd til vápnaskránna.</p>
<p>Sum  greitt  frá  undir  almennu  viðmerkingunum  omanfyri  er  tørvur  á,  at  m.a.  politiið  fær beinleiðis atgongd til vápnaskránna.</p>
<p>Beinleiðis atgongdin broytir ikki, at tað er Umhvørvisstovan, sum er ánari av vápnaskránni og hevur ábyrgdina av, at upplýsingarnar í skránni eru rættar. Heldur ikki broytir ásetingin, at tann myndugleikin, sum fær atgongd til vápnaskránna, skal viðgera upplýsingarnar í trá við galdandi persónupplýsingarlóggávu. Hetta hevur m.a. við sær, at myndugleikin einans kann sláa upp í skránni, um tað er neyðugt til tess at myndugleikin kann útinna sínar uppgávur.</p>
<p>7 / 8 Fær politiið atgongd til skránna hevur hetta m.a. við sær, at politiið kann sláa upp í skránni, tá hetta er neyðugt til tess at politiið kann handhevja vápnalógina, eins og tað kann vera neyðugt fyri t.d. at fyribyrgja ella eftirkanna lógarbrot.</p>
<p xml:lang="nno"><em type="bold">Til § 2 </em></p>
<p>Lagt verður upp til, at løgtingslógin kemur í gildi dagin eftir kunngerð.</p>
<p xml:lang="smn">Løgmansskrivstovan, xx.xx.xxxx.</p>
<p><em type="bold">Bárður á Steig Nielsen </em></p>
<p>Løgmaður</p>
<p>/ Marjun Hanusardóttir</p>
<p><em type="bold">Yvirlit yvir fylgiskjøl: </em></p>
<p xml:lang="est">Fylgiskjal 1: Javntekstur Fylgiskjal 2:  Fylgiskjal 3:</p>
<p xml:lang="vep">8 / 8</p>
</body></document>