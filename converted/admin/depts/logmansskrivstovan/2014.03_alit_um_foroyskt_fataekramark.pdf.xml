<document xml:lang="fao" id="no_id"><header><title/><genre code="admin"/><author><unknown/></author><wordcount>16073</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>2014.03 Álit um føroyskt fátækramark.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">Álit um </em></p>
<p><em type="bold">Eitt føroyskt fátækramark </em></p>
<p><em type="bold">Arbeiðsbólkur um fátækramark 2014</em> </p>
<p><em type="bold">Fororð </em></p>
<p>Tíðliga í 2011 legði Miðflokkurin fyri Løgtingið eitt uppskot til samtyktar um ásetan av einum føroyskum fátækramarki. Uppskotið varð samtykt av Løgtinginum á vári 2011.</p>
<p>Samtykta uppskotið var soljóðandi:</p>
<p>“<em type="italic">Løgtingið  heitir  á  landsstýrið  um  at  seta  ein  arbeiðsbólk  av  serkønum  at </em></p>
<p><em type="italic">útgreina,  hvat  í  minsta  lagi  skal  til  hjá  einum  húsarhaldi  fyri  at  kunna  hava </em></p>
<p><em type="italic">sámilig livikor, og síðani leggja fyri Løgtingið viðkomandi lógaruppskot</em>” </p>
<p>Á  heysti  2012  valdi  Landsstýrið  at  fara  undir  arbeiðið,  og  landsstýriskvinnan  í</p>
<p>almannamálum, Annika Olsen, orðaði í tí sambandi ein arbeiðssetning fyri arbeiðið.</p>
<p>Landsstýriskvinnan  metti,  at  neyðugt  var  at  fara  meira  grundleggjandi  til  verka,  enn</p>
<p>løgtingssamtyktin legði  upp til,  tí spurningurin  um  fátækramark hevur við sær nógvar</p>
<p>spurningar um nógv ymisk viðurskifti. Granskarar og serfrøðingar eru ymisk á máli um,</p>
<p>hvussu fátækramark kann brúkast, og hvønn leiklut fátækramark kann hava í sambandi við  átøk  móti  fátækradømi.  Tí  er  neyðugt  at  fáa  eina  meira  grundleggjandi  fatan  av</p>
<p>fátækradømi, hvussu eitt fátækramark kann brúkast, og hvussu vit fáa eitt fátækramark,</p>
<p>sum er egnað til føroysk viðurskifti.</p>
<p>Landsstýriskvinnan  setti  ein  arbeiðsbólk  til  m.a.  at  lýsa  ymsar  hættir  at  áseta fátækramark og nágreina, hvat eitt fátækramark kann brúkast til. Ætlanin er, at arbeiðið</p>
<p>skal styrkja grundarlagið undir arbeiðinum hjá landsstýrinum at áseta eitt fátækramark.</p>
<p>Arbeiðsbólkurin var samansettur soleiðis:</p>
<p type="listitem"> Heri Petersen, Almannamálaráðið (samskipari)</p>
<p type="listitem"> Michael Feldballe Hansen, Almannamálaráðið</p>
<p type="listitem"> Høgni Vilhelm, Hagstova Føroya</p>
<p type="listitem"> Jóannes Jacobsen, Copenhagen Business School og Fróðskaparsetur Føroya</p>
<p type="listitem"> Marjun Berg, Almannaverkið</p>
<p>Sonja  Jógvansdóttir  umboðandi  Samtak  varð  tilnevnd  at  vera  við  í  arbeiðsbólkinum.</p>
<p>Hon hevur luttikið á øllum arbeiðsfundum og hevur givið sítt íkast til álitið. Men hon</p>
<p>valdi  at  taka  seg  úr  bólkinum,  stutt  áðrenn  álitið  varð  handað  landsstýriskvinnuni  í</p>
<p>almannamálum. <em type="bold"> </em></p>
<p><em type="bold">Innihaldsyvirlit </em></p>
<p><em type="italic">1. Samanumtøka ........................................................................................................................ 7 </em></p>
<p><em type="italic">Føroyska fátækramarkið ........................................................................................................ 8 </em></p>
<p><em type="italic">2. Inngangur ............................................................................................................................. 11 </em></p>
<p><em type="italic">Støðan í Føroyum í dag – hvat vita vit um fátækradømi ..................................................... 12 </em></p>
<p><em type="italic">Allýsing av fátækradømi ...................................................................................................... 12 </em></p>
<p><em type="italic">3. Ymisk fátækramørk ............................................................................................................. 15 </em></p>
<p><em type="italic">Inntøkuhátturin (Lutfalsligt fátækramark) ........................................................................... 15 </em></p>
<p><em type="italic">Búsketthátturin ..................................................................................................................... 17 </em></p>
<p><em type="italic">Føroyska minstabúskettið .................................................................................................... 20 </em></p>
<p><em type="italic">Saknhátturin ......................................................................................................................... 25 </em></p>
<p><em type="italic">4. Fátækramørk í øðrum londum ............................................................................................. 27 </em></p>
<p><em type="italic">Norra .................................................................................................................................... 28 </em></p>
<p><em type="italic">Svøríki .................................................................................................................................. 28 </em></p>
<p><em type="italic">Ísland .................................................................................................................................... 29 </em></p>
<p><em type="italic">Danmark............................................................................................................................... 30 </em></p>
<p xml:lang="dan"><em type="italic">Írland .................................................................................................................................... 31 </em></p>
<p xml:lang="dan"><em type="italic">Stórabretland ........................................................................................................................ 32 </em></p>
<p><em type="italic">5. Inntøkuhátturin - føroysku úrslitini ..................................................................................... 33 </em></p>
<p><em type="italic">Føroyski bústaðarmarknaðurin og inntøkuhátturin.............................................................. 34 </em></p>
<p><em type="italic">Býtisbúskapur (naturaløkonomi) ......................................................................................... 37 </em></p>
<p><em type="italic">Stakir uppihaldarar í serligum fátækraváða ......................................................................... 37 </em></p>
<p><em type="italic">Fólkapensjónistar og fátækradømi ....................................................................................... 39 </em></p>
<p><em type="italic">Fátækradømi og sosialar veitingar ....................................................................................... 42 </em></p>
<p><em type="italic">6. Jólahjálp frá ÍMGT .............................................................................................................. 45 </em></p>
<p><em type="italic">7. Niðurstøða ........................................................................................................................... 49 </em></p>
<p><em type="italic">Fylgiskjal 1 .............................................................................................................................. 53 </em></p>
<p><em type="italic">Skjalalisti ................................................................................................................................. 53 </em></p>
<p><em type="bold">1. Samanumtøka </em></p>
<p>Eitt  grundleggjandi  endamál  við  vælferðarsamfelagnum  er  at  sleppa  undan</p>
<p>fátækradømi,  og  sostatt  er  eisini  eitt  breitt  politiskt  ynski  um  at  beina  burtur fátækradømi </p>
<p>hevur at arbeiða eftir, skulu vit koma við tilmælum um eitt føroyskt fátækramark. Eitt</p>
<p>fátækramark  skal  stuðla  landsstýrinum  í  at  eyðmerkja  fátækradømi  og  harvið  geva</p>
<p>landsstýrinum betri grundarlag at seta í verk átøk at fyribyrgja fátækradømi.</p>
<p>Vit ásanna, at persónliga vælferðin og møguleikin fyri einum virknum lívi í stóran mun</p>
<p>er  tengt  at  fíggjarligum  rásarúmi  hjá  einstaklingum  og  familjum,  og  tí  eru  tað nýtslumøguleikarnir  hjá  borgarunum,  ið  avgera,  hvørt  ein  persónur  ella  familja  liva  í</p>
<p>fátækradømi. Arbeiðsbólkurin hevur definerað fátækradømi soleiðis:</p>
<p><em type="italic">At  vera  varandi  avmarkaður  frá  at  liva  eitt  lív  við  teimum  materiellu </em></p>
<p><em type="italic">ressursunum,  sum  eru  í  tráð  við  alment  aksepterað  livikor  og  lívshátt  og  ikki </em></p>
<p><em type="italic">hava møguleika fyri sjálvur at koma sær úr støðuni.  </em></p>
<p>Tað eru ymsir hættir at áseta fátækramark, og tað er ymiskt, hvussu tað verður brúkt í</p>
<p>ymsum londum. Danmark er einasta norðurlandið, sum hevur eitt alment fátækramark,</p>
<p>og  tað  eru  annars  bert  heilt  fá  OECD-lond,  sum  hava  alment  fátækramark.  Men</p>
<p>fátækramark  er  tó  eitt  hugtak,  sum  fær  nógva  umrøðu  í  flestu  londum.  Felagsskapir,</p>
<p>granskarar,  kommunur  o.o.  brúka  og  definera  fátækradømi  og  fátækramark  í  ymsum sambondum,  men  sum  nevnt  verður  tað  í  flestu  londum  ikki  brúkt  sum  eitt  alment</p>
<p>mark,  ið  definerar,  hvør  er  fátækur  og  ikki  fátækur,  og  hvør  hevur  rættindi  til</p>
<p>fíggjarligan stuðul.</p>
<p>Í  Føroyum  hava vit tær somu avbjóðingarnar sum  í  øðrum londum.  Nýtslumøguleikar</p>
<p>eru  fyrst  og  fremst  ein  spurningur  um  inntøku,  men  onnur  viðurskifti  so  sum  ogn  og annað tilfeingi kann hava týdning. Tað vil siga, at tað er ikki gjørligt at áseta eitt mark,</p>
<p>sum er gjørt við einari metodu, sum á ein objektivan hátt kann eyðmerkja øll fátøk, ella</p>
<p>sum  eintýðugt  kann  lýsa,  hvat  er  eitt  rímiligt  livistøði.  Tað  vilja  altíð  vera  fólk,  sum</p>
<p>hava inntøku hægri enn markið, sum eru fátøk, og tað vilja eisini vera fólk við inntøku</p>
<p>undir markinum, sum ikki líða nakra neyð.</p>
<p>Kortini  metir  arbeiðsbólkurin,  at  eitt  fátækramark  hevur  týdning  fyri  stríðið  móti</p>
<p>fátækradømi,  hóast  at  eitt  fátækramark  í  sær  sjálvum  ikki  hevur  við  sær,  at  tað  gerast</p>
<p>færri  fátøk.  Øll  hava  áhuga  í,  at  vit  ikki  hava  fátøk  fólk  í  Føroyum  –  bæði  í  mun  til</p>
<p>menniskjansligu  atlitini  og  eisini  fyri  samfelagsins  besta.  Ymisk  fátækramørk  geva</p>
<p>ymiskar  myndir  av  fátækradømi,  og  tað  kann  grugga  fátækrakjakið.  Tí  er  tað  ein fyrimunur  við  einum  alment  viðurkendum  fátækramarki,  soleiðis  at  politiski</p>
<p>myndugleikin  kann  seta  sær  mál,  og  at  sjóneykan  verður  móti  loysnum.  Eitt</p>
<p>fátækramark, ið kann vera brúkt sum eitt mát, og sum skal vera við til at lýsa gongdina í</p>
<p>talinum  av  fátøkum,  er  við  til  at  stuðla  undir  møguligar  politiskt  orðaðar  visjónir  og</p>
<p>Fylgiskjal 1 politisk átøk. Tað, at áseta eitt fátækramark merkir ikki, at trupulleikin við fátækradømi</p>
<p>skal loysast á ein ávísan hátt, men markið er við til at varpa ljós á fátækradømi og gevur</p>
<p>betri grundarlag fyri at umrøða, á hvønn hátt loysnir kunnu fremjast.</p>
<p><em type="bold">Føroyska fátækramarkið </em></p>
<p>Fátækradømi  er  fyrst  og  fremst  ein  spurningur  um  fíggjarligar  ressursir,  og</p>
<p>arbeiðsbólkurin  lýsir sostatt  fátækradømi við  støði í  inntøkuháttinum –  sí síðu<em type="italic">  15, </em>har </p>
<p>hátturin verður lýstur. Markið fyri fátækradømi er ásett til 60 prosent av miðinntøkuni,</p>
<p>sum  eisini  er  eitt  mark,  sum  Hagstova  Føroya  í  árligum  kanningum  brúkar  sum  mark</p>
<p>fyri  at  vera  í  fátækraváða.  Hini  norðurlondini  brúka  í  høvuðsheitum  eitt  mark  á  50 prosent  av  miðinntøkuni,  men  arbeiðsbólkurin  hevur  við  støði  í  sokallaða</p>
<p>búskettháttinum, sí síðu<em type="italic"> 17,</em> mett, at 60 prosent markið er meira hóskandi í Føroyum.  </p>
<p><em type="bold">Mánaðarlig upphædd sbrt. inntøkuháttinum 2013</em><em type="bold"> </em></p>
<p>60 % av miðinnt.</p>
<p>Støk 9.796 Par uttan børn 14.770 Støk við einum barni 12.800 Støk við tveimum børnum 15.754 Par við tveimum børnum 20.677 Par við 4 børnum 26.585</p>
<p>At  vera  fátækur  í  longri  tíð  er  tað,  sum  kann  hava  álvarsligar  avleiðingar  fyri  tann einstaka og ta einstøku familjuna, og fyri at  koma undir fátækramarkið, skal  inntøkan</p>
<p>hava  verið  lægri  enn  60  prosent  av  miðinntøkuni  í  3  ár  á  rað.  Men  nýggjasta</p>
<p>granskingin  um  fátækradømi  vísir,  at  fyri  børn  kann  eisini  stutttíðar  fátækradømi  fáa</p>
<p>neilig  árin  seinni  í  lívinum.  Tí  eigur  áhaldandi  dentur  at  verða  lagdur  á  fátøk  børn  –</p>
<p>eisini stutttíðar fátækradømi hjá børnum.</p>
<p>Fyri at kunna siga neyvari, hvussu nógv fólk eru fátøk í Føroyum sambært lýsingini hjá hesum arbeiðsbólkinum, er neyðugt at útgreina kanningarnar hjá Hagstovu Føroya, m.a.</p>
<p>soleiðis at lesandi verða eyðmerkt. Sambært allýsingini av fátækradømi er tað ein treyt</p>
<p>fyri at vera fátækur, at talan er um eina støðu, sum tað ikki er gjørligt við egnari hjálp at</p>
<p>koma  úr.  Tað  vil  siga,  at  talan  er  ikki  um  eina  sjálvvalda  støðu.  Sostatt  hevur</p>
<p>arbeiðsbólkurin í útgangsstøðinum avmarkað fólk í útbúgving frá at hoyra til bólkin av fátøkum,  tí  vanliga  er  talan  um  eina  sjálvvalda  fyribils  støðu,  sum  broytist,  tá</p>
<p>útbúgvingin er liðug.</p>
<p>Í  Føroyum  eru  tað  serliga  stakir  uppihaldarar,  sum  eru  fátøk.  Hesi  hava  inntøkur,  ið</p>
<p>liggja langt undir inntøkurnar hjá øðrum bólkum. Hetta er tann bólkurin, sum vísir seg í</p>
<p>øllum londum at vera fátøk ella lutfalsliga fátøk.</p>
<p>Seinasta uppgerðin frá Hagstovu Føroyar er frá 2011. Talið fyri 2011 er framskrivað til 2013 við</p>
<p>miðalvøkstrinum fyri árini 2009 til 2011.</p>
<p>Í  øðrum  londum,  sum  vit  vanliga  samanbera  okkum  við,  eru  tað  serliga  fólk,  ið  eru</p>
<p>uttan fyri arbeiðsmarknaðin, sum eru fátøk. Hetta er eisini galdandi í Føroyum, men tó í</p>
<p>minni  mun  enn í  hinum norðurlondunum, tí nakrar av sosialu  veitingunum  í  Føroyum</p>
<p>eru hægri enn fátækramarkið.</p>
<p>Eitt  serligt  fyrivarni  við  einum  føroyskum  fátækramarki  er  viðvíkjandi  føroyska</p>
<p>bústaðarmynstrinum.  T.d.  kunnu  borgarar  omanfyri  fátækramarkið  hava  høgar</p>
<p>bústaðarútreiðslur,  meðan  borgarar  undir  markinum  kunnu  hava  lítlar  útreiðslur  til</p>
<p>bústað.  M.a.  hetta  fyrivarni  merkir,  at  arbeiðsbólkurin  sum  útgangsstøði  metir,  at fólkapensjónistar  ikki  hoyra  til  bólkin  av  fátøkum,  hóast  at  fólkapensjónistar  í</p>
<p>hagtølunum eru yvirumboðaðir í bólkinum av føroyingum, ið hava inntøku lægri enn 60</p>
<p>prosent av miðinntøkuni. Tað eru eisini fátækir fólkapensjónistar, men hesi eru fyrst og</p>
<p>fremst tey, sum hava útreiðslur til bústað og hava aðrar serligar umstøður. Niðurstøðan</p>
<p>um  fólkapensjónistar  byggir  á  eina  livikorskanning  um  fólkapensjónistar,  umframt</p>
<p>onnur hagtøl.</p>
<p>Í triðja aldri ráða vit yvir degnum – ein kanning av livikorum hjá fólkapensionistum, Fróðskaparsetur</p>
<p>Føroya 2010</p>
<p><em type="bold">2. Inngangur </em></p>
<p>Eitt lív í fátækradømi hevur stórar avleiðingar – ikki bara fyri tann einstaka, men eisini</p>
<p>fyri samfelagið. Fátækradømi ávirkar avrik hjá børnum á útbúgvingarøkinum og harvið eisini  møguleikarnar  hjá  hesum  børnum  seinni  í  lívinum.  Kanningar  í  øðrum  londum</p>
<p>vísa, at  børn, ið  vaksa upp í  fátøkum familjum, hava  verri  útlit seinni í  lívinum  at  fáa</p>
<p>arbeiði ella at fáa eina útbúgving enn børn, ið vaksa upp í familjum, sum eru fíggjarliga</p>
<p>væl  fyri.  Fortreytirnar  hjá  hesum  børnum  at  blíva  vælvirkandi  samfelagsborgarar  eru</p>
<p>sostatt ikki eins góðar sum hjá øðrum børnum, og tað hevur samfelagsligar avbjóðingar við sær á fleiri økjum.</p>
<p>Gransking  í  øðrum  londum  vísir  eisini,  at  fólk  við  lágum  inntøkum  hava  vánaligari</p>
<p>heilsustøðu  enn  onnur.  Heilsuverkið  brúkar  lutfalsliga  fleiri  ressursir  upp  á  hendan</p>
<p>bólkin, enn upp á borgarar annars, og fólk við lágum inntøkum hava lægri livialdur.</p>
<p>Eisini  í  norðurlondum,  sum  hava  eitt  breitt  sosialt  trygdarnet,  har  fólk  uttanfyri</p>
<p>arbeiðsmarknaðin eru tryggjað eina inntøku á einum høgum støði samanborið við aðrar partar av heiminum, er tað viðkomandi at tosa um at fyribyrgja fátækradømi. Sjálvandi</p>
<p>eru  tað  menniskjansligu  atlitini  um  eitt  sámiligt  samfelag  fyri  øll  -  at  borgarar  eru</p>
<p>tryggjaðir eitt lívsgrundarlag og ikki skulu bidda á gøtunum ella fremja lógarbrot. Men</p>
<p>stríðið móti fátækradømi hevur eisini eitt samfelagsligt endamál. Tað er ein partur av tí norðurlendsku  vælferðarskipanini,  at  vit  hava  ein  smidligan  arbeiðsmarknað,  at  tey</p>
<p>flestu  megna  at  vera  fíggjarliga  sjálvbjargin  við  at  arbeiða  og  harvið  við  til  at  fíggja</p>
<p>vælferðina, og at vit hava trygg sosial viðurskifti og harvið eitt stabilt samfelag.</p>
<p>At  børn  uppliva  fátækradømi  er  ein  serligur  trupulleiki  -  bæði  fyri  samfelagið  og  fyri</p>
<p>børnini sjálvi, sum eru rakt av fátækradømi í mun til vaksin, sum uppliva fátækradømi.</p>
<p>Fyrst og fremst hava børnini ikki møguleika sjálvi at gera nakað við støðuna og at koma sær burturúr fátækradømi. Hjá vaksnum er tað serliga langtíðar fátækradømi, sum hevur</p>
<p>langtíðar  árin,  men  kanningar  vísa,  at  hjá  børnum  kann  eisini  stutttíðar  fátækradømi</p>
<p>hava ávirkan á livikorini seinni í lívinum. Tað er ein røð av ymiskum viðurskiftum, sum</p>
<p>hava ávirkan á framtíðarútlitini hjá børnum, so sum sosialar- og mentanarligar ressursir</p>
<p>hjá  foreldrum,  og  hvussu  foreldur  raðfesta  sínar  ressursir  o.a.  Tað  kann  ikki  sigast eintýðugt,  hvat  ávirkar  hvat,  men  greitt  er,  at  avmarkað  fíggjarligar  rásarúm  er  eitt</p>
<p xml:lang="dan">týðandi element.</p>
<p>Tað vil siga, at umframt menniskjansligu atlitini eru eisini orsøkir at síggja fyribyrging</p>
<p>av fátækradømi sum eina íløgu fyri samfelagið.</p>
<p xml:lang="dan">Joint report on Social Protection and Social Inclusion - European Commission 2010</p>
<p xml:lang="dan">Den sociale arv tynger Danmark – AE 2011</p>
<p xml:lang="dan">Reducing health inequalities in the European Union – European Commission 2010  Utfordringer for den nordiske velferdsstaten, Nososco 2013</p>
<p><em type="bold">Støðan í Føroyum í dag – hvat vita vit um fátækradømi </em></p>
<p>Tað eru umleið  450  familjur við  umleið  900 børnum,  sum  á hvørjum  ári fáa hjálp  frá felagsskapinum <span type="quote">“í menniskjum góður tokki”</span> (ÍMGT), svarandi til umleið 7 prosent av øllum  børnum  í  Føroyum.  Tað  eru  bert  familjur  við  børnum,  og  sum  hava  sera  trong fíggjarlig kor, sum fáa hjálp frá ÍMGT. Sambært heimasíðuni hjá felagsskapinum vóru</p>
<p>tað  200  av  teimum  barnafamiljum,  sum  í  2012  fingu  jólahjálp  frá  ÍMGT,  sum  høvdu</p>
<p>minni  enn  50 kr. at liva  fyri um  dagin. Umleið 75 prosent  av umsøkjarunum,  ið  hava</p>
<p>søkt um fíggjarligan stuðul frá ÍMGT, hava søkt fyrr.<em type="bold"> </em></p>
<p>Í  eini  kanning  hjá  Fólkaheilsuráðnum  –  Gallup  World  Poll  –  svaraðu  7  prosent  av</p>
<p>teimum  spurdu,  at  tey  seinasta  árið  hava  upplivað  at  hava  havt  trupult  við  at  hava</p>
<p>pening til mat, meðan 4 prosent svaraðu, at tey ikki høvdu havt nóg mikið av peningi til</p>
<p>býli.</p>
<p>Sostatt eru ábendingar um, at vit í Føroyum hava húski í fátækradømi.</p>
<p>At  fátækradømi  í  stóran  mun  hevur  merkt  politisku  dagsskránna,  kunnu  vit  ikki  siga. Nakrir  politikarar  hava  í  fleiri  umførum  roynt  at  fáa  politiska  myndugleikan  at  taka</p>
<p>evnið  upp,  og  hava  lagt  trýst  á  fyri  at  fáa  eitt  føroyskt  fátækramark.  Virksemið  hjá</p>
<p>ÍMGT  savnar  seg  um  jóltíðir,  og  nakað  av  uppmerksemi  er  sostatt  eisini  um  hetta</p>
<p>mundið. Tað var júst í kjalarvørrinum av kjakinum, sum fyri nøkrum árum síðani stóðst</p>
<p>av  jólahjálpini  hjá  ÍMGT,  har  nógv  varð  tosað  um  væntandi  vitan  um  fátækradømi  í Føroyum,  at  ressursir  vórðu  eyðmerktar  til  at  gera  kanningar  um  inntøkubýti  í</p>
<p>Føroyum.  Hagstova  Føroya  hevur  síðstu  trý  árini  í  hesum  sambandi  við</p>
<p>inntøkuhagtølum framleitt eitt fátækramark - tað sokallaða fátækraváðamarkið (At Risk</p>
<p>of Poverty). Hetta er tað fátækramarkið, sum flest lond nýta at eyðmerkja tey, sum eru</p>
<p>fátøk.</p>
<p>Tó so, landsstýrið hevur gjørt av at fara undir víðari arbeiði av fátækramarki og at lýsa</p>
<p>fátækradømi.  Fátækradømi  í  Føroyum  skal  ikki  einsamalt  verða  ein  spurningur  um</p>
<p>inntøkur,  men  skal  lýsast  út  frá  øðrum  sjónarhornum  og  verða  stuðlað  av  øðrum</p>
<p>metodum fyri at geva eina breiðari mynd av og lýsa fátækradømi í Føroyum.</p>
<p><em type="bold">Allýsing av fátækradømi </em></p>
<p>Fyri at kunna siga, hvør er fátækur, og hví tey eru fátøk, so er neyðugt við eini allýsing</p>
<p>av fátækradømi. Hvat er tað at vera fátækur?</p>
<p>Ein grundleggjandi allýsing av fátækradømi er <em type="italic">vantandi fíggjarligar og/ella materiellar </em></p>
<p><em type="italic">ressursir</em>.  So  kunnu  vit  spyrja  víðari:  nær  er  saknurin  so  stórur,  at  talan  er  um </p>
<p>fátækradømi? Í nógvum pørtum av heiminum er viðkomandi at viðgera spurningin um treytaleyst  fátækradømi  –  tað  er  ikki  at  hava  ressursir  til  grundleggjandi  tørv.</p>
<p>www.takk.fo  Føroyar besta land í heiminum, Fólkaheilsuráðið 2013  Lm. 85/2010 Uppskot til samtyktar um ásetan av fátækramarki</p>
<p>Grundleggjandi tørvur er føði, klæðir, og tak  yvir høvdið. Tað  er hetta, sum  liggur til</p>
<p>grund  fyri  almenna  fátækramarkinum  í  USA,  sum  er  grundað  á  eina  kurv  av  vørum,</p>
<p>sum skal til fyri at kunna liva heilsuliga forsvarligt.</p>
<p>Treytaleyst fátækramark er serliga viðkomandi í ikki-framkomnum londum, har tað ikki er ein sjálvfylgja at fáa nøktað grundleggjandi tørvir.  Í fjølmiðlunum hava vit tó hoyrt</p>
<p>um fólk í Føroyum, sum ikki hava ráð at keypa mat til sín sjálvs, tí tey raðfesta børnini</p>
<p>fram  um.  Hjálparfelagsskapurin  ÍMGT  vísir  eisini  á,  at  hetta  er  vanligt  í  nógvum</p>
<p>familjum  í  Føroyum.  Hetta  má  metast  at  vera  nakað,  sum  líkist  treytaleysum fátækradømi.</p>
<p>Í  norðurlondum  og  her  í  Føroyum  er  tó  meira  vanligt  og  viðkomandi  at  viðgera</p>
<p>spurningin  um  lutfalsligt  fátækradømi  ella  at  vera  í  fátækraváða.  Tað  vil  siga,  at</p>
<p>livikorini skulu síggjast í mun til tað samfelag, sum ein er partur av. Menniskja er ikki</p>
<p>bara  ein  vera  við  grundleggjandi  kropsligum  tørvi,  men  er  ein  sosialur</p>
<p>samfelagsborgari, sum skal liva og virka á jøvnum føti við onnur.</p>
<p>Tað vil siga, at vit viðurkenna, at fátækradømi ikki einans kann byggjast á, at menniskja</p>
<p>hevur  objektivan  tørv,  men  at  hesi  eru  tengd  at  tí  samfelagi,  sum  mann  er  partur  av.</p>
<p>Fátækrahugtakið  fær  sostatt  ein  sosiologiskan  relevans,  tí  umframt  fíggjarligan  mátt</p>
<p>verður talan eisini um sosiala integrasjón.</p>
<p>Tað, at kunna liva og virka á jøvnum føti við onnur, merkir, at tað er gjørligt at fáa tann kost,  luttaka  í  tí  virksemi  og  hava  tey  livikor,  sum  eru  vanlig,  ella  í  minsta  lagi  eru</p>
<p>alment viðurkend í tí samfelagnum, sum ein er partur av.</p>
<p>Tað vil siga, at við hesi verkætlanini verður stílað hægri enn treytaleysa fátækradømið.</p>
<p>Miðað  verður  ímóti  at  áseta  eitt  minstamark  fyri  tí  livistøði,  sum  mett  verður,  at</p>
<p>borgarar í Føroyum í minsta lagi skulu hava. Avbjóðingin er at allýsa minstamarkið og at  definera,  hvat  skal  leggjast  til  grund  fyri  markinum.  Hvat  krevst  fyri  at  halda  seg</p>
<p>omanfyri  minstamarkið  er  ikki  eitt  fast  virði.  Ymisk  samfeløg  hava  sjálvandi  ymisk</p>
<p>minstumørk, og minstamarkið broytist eisini yvir tíð innanfyri tað einstaka samfelagið.</p>
<p>Í  grundini  er  talan  um  fíggjarligt  fátækradømi,  tí  tað  er  vantandi  fíggjarligir  ressursir,</p>
<p>sum  skulu  vera orsøk til,  at  tað ikki er  gjørligt  at liva eitt  nøktandi  lív og fáa til  vega materiellu ressursirnar.</p>
<p>At  vera  fátækur  er  varandi  at  vera  avmarkaður  frá  teimum  materiellu  ressursunum  og</p>
<p>avmarkaður frá at liva eitt lív, sum er í tráð við alment aksepterað livikor og lívshátt, og</p>
<p>tað  ikki  er  møguligt  sjálvur  at  koma  úr  støðuni.  T.v.s.,  at  fátækradømi  er  ikki  nakað,</p>
<p>sum  er  sjálvvalt.  Havast  skal  í  huga,  at  fátækur  er  ikki  nakað,  mann  er  í  ein  dag  ella tveir mánaðir. Lesandi, sum bert liva av ÚS, eru sostatt ikki fátøk, tí vanliga er talan um</p>
<p>eina sjálvvalda støðu, sum sannlíkt verður broytt, tá útbúgvingin er liðug. Harumframt</p>
<p>eru  nøkur,  sum  sjálvi  hava  valt  ein  øðrvísi  lívsstíl  við  avmarkaðum  materiellum</p>
<p>livistøði, sum vit heldur ikki síggja sum fátøk.</p>
<p><em type="bold">3. Ymisk fátækramørk </em></p>
<p>Tað eru ymiskir hættir at áseta fátækramark, og tað er ymiskt, hvussu hesi vera brúkt í</p>
<p>ymiskum londum. Tað eru tó tríggir hættir, sum vanliga verða tiknir fram, og sum meir og minni verða brúktir í øðrum londum. Hesir eru:</p>
<p type="listitem"> Inntøkuhátturin (hevur verið framleitt av Hagstovu Føroya síðani 2011)</p>
<p type="listitem"> búsketthátturin</p>
<p type="listitem"> saknhátturin</p>
<p>Omanfyri eru nevndir tríggir ymiskir hættir, sum vanliga verða brúktir í øðrum londum</p>
<p>í  sambandi  við  fátækrakjakið.  Felags  fyri hesar tríggjar hættirnar  er,  at  teir hava sínar</p>
<p>avmarkingar og kunnu ikki verða brúktir einsamallir fyri at geva eina fullfíggjaða mynd</p>
<p>av  fátækradømi.  Allir  tríggir  hættirnir  hava  sínar  avmarkingar,  men  hava  eisini  sínar</p>
<p>dygdir og kunnu verða tiknir við, tá talan er um at áseta eitt fátækramark.</p>
<p><em type="bold">Inntøkuhátturin (Lutfalsligt fátækramark) </em></p>
<p>Árligar  kanningar  eftir  inntøkuháttinum  hava  síðani  2011  verið  gjørdar  av  Hagstovu</p>
<p>Føroya.</p>
<p>Sum heitið sipar til, so eru tað inntøkurnar hjá húskjum, sum verða brúktar til at máta</p>
<p>fátækradømi.  Sambært  hesum  háttinum  eru  tað  inntøkurnar,  sum  seta  eitt  ovara  mark</p>
<p>fyri  nýtslumøguleikunum,  og  tað  eru  inntøkurnar,  sum  siga  nakað  um  vælferðina  hjá einstøku familjunum.</p>
<p>Inntøkuhátturin er tann háttur, sum er altjóða mest viðurkendur til at máta fátækradømi,</p>
<p>og  sum  vanliga  verður  brúkt  til  samanberingar  tvørtur  um  landamørk.  Sostatt  er  tað</p>
<p>inntøkuhátturin, sum vanliga verður sipað til í OECD-høpi, tá talan er um fátækradømi.</p>
<p>Í altjóða samanberingum er tað so at siga einans inntøkuhátturin, sum verður brúktur til samanberingar.  Tað  er  rímilig  semja  um  háttin,  samstundis  sum  tað  í  flestu  londum</p>
<p>finnast  hagtøl  um  inntøkur  hjá  borgarum,  sum  ger  tað  gjørligt  at  brúka  hetta  til</p>
<p>samanberingar.  Tað  er  ikki  við  øðrum  háttum  gjørligt  at  samanbera  tvørtur  um</p>
<p>landamørk,  tí  neyðugu  hagtølini  finnast  ikki,  og  í  veruleikanum  eru  aðrir  hættir  ikki</p>
<p>egnaðir at gera samanberingar við.</p>
<p>ES  hevur  sett  sær  sum  mál  at  lækka  fátækradømi,  og  tað  er  júst  inntøkuhátturin,  sum</p>
<p>verður  brúktur  í  hesum  sambandi.  Í  ES  eru  80  mió.  fólk,  sum  sambært</p>
<p>inntøkuháttinum  liva  í  fátækradømi,  svarandi  til, at  umleið  hvør  sætti  europeari  livir  í</p>
<p>fátækradømi.  Málið  hjá  ES  er,  at  hetta  talið  í  2020  skal  vera  lækkað  við  20  mió.</p>
<p>fólkum, svarandi til eina lækking upp á 25 prosent.</p>
<p xml:lang="dan">Evaluation of the European Year for Combating Poverty and Social Exclusion – European</p>
<p xml:lang="dan">Commission 2011</p>
<p>Við inntøkuháttinum er tað tøka inntøkan, ið verður mátað. T.v.s. allar inntøkurnar hjá</p>
<p>húskinum frároknað allur inntøkuskattur og kravd gjøld. Við hesum mátinum finst ein</p>
<p>miðinntøka  í  landinum,  og  so  verður  fátækramarkið  ásett  sum  ein  prosentsatsur  av</p>
<p>miðinntøkuni.  Miðinntøkan  er  tann  mittasta  inntøkan.  Helvtin  av  borgarunum  hava størri inntøku, og hin helvtin hava minni.</p>
<p>Orðið <span type="quote">“javnvirðisinntøka”</span> er eitt lyklaorð í hesum sambandi. Tað vil siga, at í sjálvum mátinum verður hædd tikin fyri, at familjurnar eru ymiskliga samansettar – t.v.s. at við</p>
<p>inntøkuháttinum  verður  hædd  tikin  fyri,  at  talið  av  vaksnum  og  børnum  er  ymiskt  í teimum  einstøku  húskjunum.  Eitt  stórt  húski  má  hava  størri  samlaða  inntøku  enn  eitt</p>
<p>lítið, men samstundis eru eisini fíggjarligir fyrimunir í einum stórum húski.</p>
<p>At máta fátækradømi við inntøkuháttinum hevur nakrar vansar og avbjóðingar. Fyrst og</p>
<p>fremst vísa kanningar eftir hesum  háttinum, at  nakrar familjur hava lægri  inntøku enn</p>
<p>aðrar.  Um  tey,  sum  eru  undir  markinum,  kunnu  liva  sámiliga,  kann  ikki  lýsast  við</p>
<p>inntøkuhátturin. Eisini kann inntøkuhátturin yvirmeta fátækradømi hjá teimum bólkum, sum  liva  av  naturaløkonomi,  býtisbúskapi  o.t.  Harumframt  kunnu  bæði</p>
<p>skuldarviðurskifti  og  ognarviðurskifti  ávirka  møguleikarnar  hjá  borgarum  at  liva  eitt</p>
<p>sámiligt  lív.  Inntøkuhátturin  fevnir  ikki  um  skuldar-  og  ognarviðurskifti,  og  tí  kunnu</p>
<p>greiningar av hesum viðurskiftum betra um lýsingar av fátækradømi.</p>
<p>Hóast  atfinningar  móti  inntøkuháttinum  hevur  hátturin  sínar  styrkir  og  fyrimunir.</p>
<p>Gransking vísir, at tað er ein  greiður samanhangur millum inntøkur og fátækradømi, og  inntøkukanningarnar  geva  eisini  yvirskipað  eina  eftirfarandi  mynd  av  lutfalsliga</p>
<p>fátækradøminum. Men kanningin skal ikki brúkast einsamøll til at siga, hvør er fátækur</p>
<p>og  ikki  fátækur.  Atfinningarnar  móti  inntøkuháttinum  kunnu  í  ein  ávísan  mun  vera</p>
<p>rættar,  tá  talan  er  um  at  lýsa  fátækradømi.  Men  endamálið  við  inntøkuháttinum  er  at</p>
<p>vísa, hvussu nógv hava lægri inntøku enn tað, sum vanligt er í einum samfelag og vísir eitt lutfall millum landsins borgarar. T.v.s., endamálið er ikki at vísa, hvør hevur ráð til</p>
<p>at fáa grundleggjandi tørvirnar nøktaðar, men hinvegin, sum tað verður orðað í okkara</p>
<p>allýsing  av  fátækradømi,  tað  at  kunna  liva  og  virka  á  jøvnum  føti  við  onnur  í  tí</p>
<p>samfelagnum, sum ein er partur av.</p>
<p><em type="italic">50 % ella 60 % av miðinntøkuni </em></p>
<p>Í  ES,  OECD og innan gransking  er tað í  høvuðsheitum  50  prosent  markið, sum  hevur</p>
<p>verið brúkt í sambandi við máting av fátækradømi. Men eftir ES-toppfundin í Lissabon</p>
<p>í 2000 samdust ES londini um at hækka markið til 60 prosent. Um tað er 50 prosent ella</p>
<p>60  prosent,  sum  verður  brúkt,  er  ikki  avgerandi  í  sambandi  við  samanbering  millum</p>
<p>lond, tí lutfallið millum londini broytist ikki munandi, tá markið verður flutt.</p>
<p>Ein nærri lýsing av javnvirðisinntøku kann síggjast á www.hagstova.fo  En dansk fattigdomsgrænse, Rådet for Socialt Udsatte m.fl., 2010  Samfundsøkonomen nr. 5 2010  Fattigdom i EU-landene, Finn Kenneth Hansen, CASA 2010</p>
<p>Norðurlendsku  londini  skara  framúr  samanborið  við  onnur  lond  við  færri  fólkum  í</p>
<p>fátækraváða.  Men  gomlu  eysturevropeisku  londini  klára  seg  eisini  lutfalsliga  væl  í</p>
<p>hesum  samanberingum,  hóast  hesi  londini  hava  víðfevndar  trupulleikar  við</p>
<p>fátækradømi. Orsøkin til, at hesi londini klára seg væl í hagtølum eftir inntøkuháttinum, er, at tey ikki hava stóran ójavna í inntøkubýtinum, og tískil sær sbrt. inntøkuháttinum</p>
<p>út  til,  at  hesi  londini  ikki  hava  trupulleikar  av  størri  týdningi  við  fátækradømi.  Men</p>
<p>onnur  hagtøl  frá  Eurostat  vísa,  at  borgarar  í  eysturevropeisku  londunum  í  nógv  størri</p>
<p>mun uppliva fátækradømi, enn borgarar í norðurlondum gera tað.</p>
<p>Í  londum  við  lutfalsliga  lítið  útbreiddum  fátækradømi,  sum  t.d.  norðurlondum,  er  tað</p>
<p>meira viðkomandi at brúka 50 prosents markið, tí við lægra markinum verður bólkurin</p>
<p>av fátøkum avmarkaður og lættari at eyðmerkja. Tað skal í tí sambandi eisini nevnast,</p>
<p>at  í <em type="italic">Nordisk  Statistisk  Årbog</em>  er  eitt  yvirlit  við  50  prosents  markinum,  meðan  60  ikki </p>
<p>verður brúkt.</p>
<p>Danska  serfrøðinganevndin,  sum  í  juni  2013  handaði  donsku  stjórnini  tilmæli  um  eitt danskt  fátækramark,  brúkar  50  prosent  av  miðinntøkuni  sum  fátækramark.</p>
<p>Grundgevingin fyri, at danska serfrøðinganevndin mælir til at brúka 50 prosent heldur</p>
<p>enn 60 prosent markið, er m.a., at greiningar av fátækradømi sambært búskettháttinum</p>
<p>stuðla undir at brúka 50 prosent markið.</p>
<p>Londini  veita  hagtøl  við  60  prosentum  til  Eurostat,  sum  er  evropeiska</p>
<p>hagtalssamstarvið. Mett verður, at eitt mark á 60 prosent betri endurspeglar veruleikan í ES londunum samlað sæð, men í mun til norðurlond er 50 prosent meiri hóskandi.</p>
<p>Hagstovan framleiðir árlig hagtøl, har markið er 60 prosent, sum er í tráð við hagtølini,</p>
<p>sum verða framleidd í ES-høpi.</p>
<p><em type="bold">Búsketthátturin </em></p>
<p>Búsketthátturin  vísir,  hvørjar  útreiðslur  eitt  húski  skal  hava  fyri  at  kunna  nøkta  ein</p>
<p>grundleggjandi,  neyðugan  og  sosialt  aksepteraðan  tørv.  Tað  vísir,  hvat  eitt  húski  skal</p>
<p>brúka  –  eina  <span type="quote">“kurv”</span>  av  vørum,  sum  er  neyðug  fyri  at  kunna  hava  eitt  lív  á  einum</p>
<p>ávísum  støði.  Innihaldið  í  kurvini  er  treytað  av,  hvussu  húskið  er  samansett  –  t.v.s.</p>
<p>hædd verður tikin fyri aldri, kyni, lívsstøðu o.s.fr.</p>
<p>Búsketthátturin  er ítøkiligur og lættur at  fyrihalda seg til.  Tað, sum  vørurnar í  kurvini kosta, er tað, sum er eitt fátækramark. Hinvegin vil tað altíð vera ein subjektiv meting,</p>
<p>hvat ein kurv skal innihalda. Ein grundleggjandi spurningur er, um búskettið skal nøkta</p>
<p>ein  varandi  tørv,  ella  um  talan  er  um  eitt  styttri  tíðarskeið.  Tá  tað  er  eitt  styttri</p>
<p>tíðarskeið,  verða  t.d.  nýíløgur  ikki  tiknar  við,  tí  talan  er  um  eina  fyribils  støðu,  sum</p>
<p>væntandi  broytist.  Tá  talan  er  um  varandi  tørv,  er  neyðugt  við  einum  búsketti,  sum</p>
<p>Eurosat, EU-SILC  Fattigdom i EU-landene, Finn Kenneth Hansen, CASA 2010 inniheldur tær útreiðslur, sum eitt húski hevur brúk fyri gjøgnum eitt ár, og eigur kurvin</p>
<p>at taka hædd fyri, at útreiðslur ikki kunnu bíða.</p>
<p>Búsketthátturin  er sum  nevnt  einfaldur og kann forklárast, soleiðis at  skilja at  talan er</p>
<p>um  eina  røð  av  vørum  og  tænastum,  sum  í  hvørjum  einstøkum  føri  eru  valdar  til  ella frá. Vansin við búskettháttinum er, at tað er ein subjektiv meting, hvat eitt rímiligt og</p>
<p>sosialt aksepterað livistøði er. Tað er í stóran mun ein politiskur spurningur, á hvørjum</p>
<p>støði eitt búskett skal vera á – t.v.s. á hvørjum støði eitt húski skal liva. Tað kann vera</p>
<p>eitt  minstabúskett,  sum  nøktar  eitt  lív  á  einum  sosialt  aksepteraðum  støði,  og  ikki  so nógv  aftrat.  Ella  eitt  standardbúskett  –  t.v.s.  nokk  til  at  hava  eitt  lív  áleið  á  støði  við</p>
<p>onnur. Er talan um eitt treytaleyst minstamark, er talan um nakrar objektivar fortreytir,</p>
<p>sum t.d. tað, sum er heilsuliga forsvarligt v.m., og er tað ikki viðkomandi at viðgera í</p>
<p>hesum sambandi.</p>
<p><em type="italic">Standardbúskett </em></p>
<p>Í  t.d.  Norra,  Svøríki  og  Danmark  verða  árliga  gjørd  standardbúskett  fyri  ymsar familjustøddir. Norðurlond samstarva um  hetta arbeiðið  soleiðis  at  skilja, at  tey brúka</p>
<p>nakrar meginreglur, sum eru felags, men har standardbúskettið síðani verður tillagað til</p>
<p>lokal  viðurskifti  í  einstaka  landinum.  Standardbúskettini  byggja  á  nágreiniligar</p>
<p>kanningar av brúksmynstrunum hjá húskjunum í landinum. T.v.s., hvat er vanligt í so at</p>
<p>siga øllum lívsins viðurskiftum? Hvussu nógv hava bil, og hvussu langt koyra borgarar, hvussu  nógv  gjalda  limagjald  til  frítíðarfelagsskapir,  og  hvussu  er  brúksmynstrið  av</p>
<p>klæðum  o.s.fr.  Tá  tað  kemur  til  mat,  so  verður  búskettið  gjørt  samsvarandi  ráðum  frá</p>
<p>kostserfrøðingum,  tá  tað  kemur  til  nýtslu  av  vaskipulvuri,  so  er  tað  samsvarandi</p>
<p>viðmældu  skamtanini.  Tað  vil  siga  útreiðslur  til  allar  brúkslutir,  sum  slítast,  og  sum</p>
<p>skulu  endurnýggjast,  so  sum  seingjarklæðir,  gardinur,  hvítvørur,  sjónvarp.  Fyri  hvørja vøru  verður  árligi  kostnaðurin  roknaður  út.  Hetta  verður  gjørt  við  at  deila  mettu</p>
<p>livitíðina  hjá  vøruni  upp  í  kostnaðin,  og  harvið  fæst  ein  árligur  kostnaður.  T.v.s.,  at</p>
<p>standardbúskettið byggir á eina langa røð av kanningum og tilmælum, og tí krevur hetta</p>
<p>rættiliga nógvar ressursir.</p>
<p>Tað  er  ikki  soleiðis,  at  eitt  standardbúskett  verður  framleitt  frá  grundini  einaferð  um</p>
<p>árið. Til tað er arbeiðið ov víðfevnt, og byggja árligu búskettini tí á framskrivingar frá árinum frammanundan.  Í Danmark var fyrsta og einasta standardbúskettið framleitt av</p>
<p>einum bólki av granskarum longu í 1993, og varð hetta endurskoðað í 2001. Innihaldið</p>
<p>í vørukurvuni er ikki broytt síðani 2001.</p>
<p>Danska  búskettið,  sum  m.a.  verður  brúkt  av  danska  serfrøðingabólkinum  um</p>
<p>fátækramark, sum handaði stjórnini eitt álit í juni 2013, stavar sostatt frá 2001, men er fram</p>
<p>broytt á nógvum økjum síðani tá. T.d. inniheldur danska búskettið útreiðslur til hald av</p>
<p>dagbløðum  og  útreiðslur  til  ein  sokallaðan  disc-man,  meðan  fartelefon,  internet  o.tíl.</p>
<p>sum hava munandi størri leiklut í dag, ikki er tikið við í búskettið.</p>
<p xml:lang="dan"><em type="italic">Minstabúskett </em></p>
<p>Standardbúskettið  hevur  ikki  í  sær  sjálvum  nakað  við  fátækradømi  at  gera,  tí</p>
<p>standardbúskettið  inniheldur  útreiðslur  til  alt  forbrúk  hjá  eini  vanligari  familju  –</p>
<p>harímillum ferðing, at eta á matstovum, nýtsla av alkoholi, uppsparing o.a., sum vanliga ikki  verður  sett  í  samband  við  fátækradømi.  Sambært  danska  standardbúskettinum</p>
<p>hevur  eitt  par  við  2  børnum  mánaðarligar  útreiðslur  á  27.533  kr.  umframt</p>
<p>bústaðarútreiðslur.  T.v.s.,  at  hendan  familjan  skal  hava  eina  lønarinntøku  á  50-60.000</p>
<p>kr.  um  mánaðin  (treytað  av  bústaðarútreiðslunum)  fyri  at  kunna  hava  eina  tilveru</p>
<p>svarandi til standardbúskettið.</p>
<p>Eitt minstabúskett byggir á standardbúskettið, men har ein røð av vørum og tænastum</p>
<p>eru lúkaðar frá. Við minstabúskettinum er tað í høvuðsheitum soleiðis, at útreiðslur til</p>
<p>brúkslutir,  sum  hava  livitíð  upp  á  longri  enn  eitt  ár,  ikki  eru  tiknar  við.  Eitt</p>
<p>minstabúskett inniheldur ikki útreiðslur til meira enn tað, sum verður mett neyðugt. Tí</p>
<p>kann  t.d.  ein  bilumvæling,  ein  størri  tannviðgerð  o.m.a.  lættliga  taka  fíggjarliga grundarlagið undan eini familju, sum einans hevur tøka fíggjarliga orku, sum svarar til</p>
<p>eitt minstabúskett.</p>
<p>Tey, sum í einum styttri tíðarskeiði hava fíggjarliga avmarkaðar ressursir, kunnu velja</p>
<p>at bíða við ymiskum útreiðslum, so sum klæðir, og tí kann tað setast spurnartekin við, í</p>
<p>hvussu  stóran  mun  útreiðslur  til  klæðir  skulu  takast  við  í  eitt  minstabúskett.  Sæð  yvir eitt longri tíðarskeið eiga allar neyðugar útreiðslur hjá einum húsarhaldið at takast við í</p>
<p>eitt búskett, heilt niður í smálutir. Men hjá londum, sum brúka minstabúskettið, er tað</p>
<p>einans  stutttíðarbúskettið,  sum  verður  brúkt  í  almennum  høpi  –  t.v.s.  ongar</p>
<p>langtíðaríløgur  eru  tiknar  við.  Havast  skal  í  huga,  at  hjá  vanligum  familjum  hevur</p>
<p>desembermánaði við sær munandi eykaútreiðslur og t.d. eisini ein barnaføðingardagur. Minstabúskettið,  sum  onnur  lond  brúka  tað,  tekur  ikki  hædd  fyri  hesum  slagi  av</p>
<p>útreiðslum.</p>
<p>Í mun til eitt standardbúskett er minstabúskettið ikki í sama mun ástøðiliga grundað.</p>
<p>Standardbúskettið  er,  sum  nevnt  omanfyri,  grundað  á  eina  røð  av  kanningum  og</p>
<p>serfrøðingatilmælum, meðan endamálið við einum minstabúsketti er at lýsa eitt slag av minsta marki á livistøði. Eitt minstamark á livistøði er eitt normativt hugtak, sum tað í</p>
<p>stóran  mun  eru  ymiskar  fatanir  av.  Tá  tað  kemur  til  mat,  persónligt  reinføri,  transport</p>
<p>o.tíl., byggir minstabúskettið í stóran mun á standardbúskettið, men avbjóðingin liggur í</p>
<p>sosialum viðurskiftum og luttøku í samfelagslívinum.</p>
<p>Tað ber ikki til at gera eitt minstabúskett, sum er umboðandi fyri allar Føroyar og allar familjur.  Hvør  familja  hevur  ein  individuellan  tørv,  sum  eitt  búskett  ikki  tekur  hædd</p>
<p>fyri.  Í  pørtum  av  landinum  er  neyðugt  at  hava  bil,  meðan  til  ber  í  Tórshavn  at  brúka</p>
<p>ókeypis  bussleið.  Nøkur  eta  og  forbrenna  meira  enn  onnur,  nøkur  hava  sukursjúku,</p>
<p>nøkur  íðka  ítrótt  og  hava  útreiðslur  til  útgerð  og  limagjøld,  nøkur  hava  brillur,  brúka</p>
<p xml:lang="dan"><span type="quote" xml:lang="dan">“At eksistere eller at leve”</span> Fattigdom og lave indkomster i Danmark – hvordan måler man fattigdom?,</p>
<p>Hansen og Hansen, 2004 hoyritól, eru skallut og tørva ikki útreiðslur til frisør o.m.a. Harnæst er lutfalsliga stórur</p>
<p>munur á liviháttinum í ymsu økjunum í Føroyum. Fólk á smærri plássum hava kanska í</p>
<p>størri  mun  enn  t.d.  í  Tórshavn  atgongd  til  ikki-handilsligt  matískoyti.  Tað,  sum  er</p>
<p>óvanligt á smærru plássunum og á útoyggj, er kanska vanligt í meginøkinum. T.d. eru møguleikar fyri frítíðarítrivum stórir í Tórshavn og avmarkaðir t.d. á smáplássum. Ein</p>
<p>familja við tveimum børnum í Tórshavn, sum leika hondbólt í hondbóltsfelagnum H71</p>
<p>og fótbólt  í  fótbóltsfelagnum HB, skal brúka uml. 300 kr. um  mánaðin  í  limagjøldum</p>
<p>fyri  børnini.  Sama  familja  skal  á  Tvøroyri  gjalda  minni  enn  helvtina  fyri  fótbólt  og</p>
<p>flogbólt við TB, meðan møguleikin kanska ikki er til staðar í Kunoy.</p>
<p>Útreiðslur  til  bústað  og  viðlíkahald  av  bústaði  eru  ikki  við  í  standard-  og</p>
<p>minstabúskettinum  í  hinum  norðurlondunum.  Tað  er  ikki  gjørligt  at  áseta  eina</p>
<p>rættvísandi upphædd, tí munurin á útreiðslunum á smáplássum og størri býum er alt ov</p>
<p>stórur, umframt at munurin millum ymsu búhættirnar er stórur eins og tann veruleikin,</p>
<p>at  fólk,  sum  eru  nýggj  á  bústaðarmarknaðinum,  vanliga  hava  munandi  hægri bústaðarútreiðslur  enn  enn  tey,  sum  í  longri  tíð  hava  verið  á  bústaðarmarknaðinum.</p>
<p>Hetta er eisini galdandi í Føroyum.</p>
<p><em type="bold">Føroyska minstabúskettið </em></p>
<p>Sum  nevnt  er hátturin,  sum  verður brúktur  aðrastaðni  í  sambandi við  minstabúskettið,</p>
<p>grundaður  á  standardbúskettið.  Hetta  háttalagið  hava  vit  ikki  møguleika  at  brúka  í Føroyum, tí kanningar og serfrøðingatilmæli, sum taka støði í føroyskum viðurskiftum,</p>
<p>og sum  skulu brúkast  í  einum standardbúsketti,  eru ikki til,  og  tí ber ikki til  í  verandi</p>
<p>støðu  at  gera  eitt  føroyskt  standardbúskett.  Í  sambandi  við  arbeiðið  við  einum</p>
<p>føroyskum fátækramarki hava vit tí gjørt eitt føroyskt minstabúskett við íblástri frá fyrst</p>
<p>og fremst tí danska, men eisini tí norska og svenska minstabúskettinum, men hava tikið viðkomandi serføroysk viðurskifti við.</p>
<p>Av  tí  at  vit  ikki  hava  sama  grundarlag  undir  minstabúskettinum,  eru  nøkur  fyrivarni,</p>
<p>sum havast skulu í huga. Útlendsku búskettini hava sum nevnt eisini síni fyrivarni, sum</p>
<p>eisini eru galdandi í Føroyum, so sum at talan er um eina familju, sum er lýst ástøðiliga,</p>
<p>og  at  tað  helst  ikki  finst  nøkur  familja,  sum  neyvt  kennir  seg  aftur  í  búskettinum.</p>
<p>Harumframt  hava  vit  í  einstøkum  førum  flutt  nøkur  útlendsk  og  partvíst  ókend viðurskifti  til  Føroya,  sum  t.d.  nýtsla  av  mati,  nýtsla  av  reinførisvørum  og  vanligar</p>
<p>húsarhaldsvørur.  Hinvegin  hava  vit  í  sambandi  við  útreiðslur  til  samskifti,  frítíð,</p>
<p>ferðaútreiðslur o.a. gjørt egnar metingar.</p>
<p>Talan  er  um  eitt  stutttíðarbúskett,  har  tað  ikki  er  tikin  hædd  fyri  eykaútreiðslum,  sum allar  familjur  við  jøvnum  millumbilum  hava.  Tað  verið  seg  ein  bilumvæling,  eitt</p>
<p>køliskáp skal skiftast, ein burturblivin fartelefon, o.s.fr. Taka vit familjur, sum eru illa</p>
<p>fyri sosialt, so er ikki óvanligt, at hesi hava óstøðug bústaðarviðurskifti, og at neyðugt</p>
<p>er  at  flyta  við  jøvnum  millumbilum,  sum  aftur  hevur  við  sær  serligar  útreiðslur.</p>
<p>Minstabúskettið vísir vegleiðandi, hvat tað kostar at liva, tá tað einans er tikin hædd fyri útreiðslum  til  grundleggjandi  vørur  so  sum  mat,  klæðir,  persónligt  reinføri,  vanligar</p>
<p>húsarhaldsvørur, samskifti, flutning umframt nakað av útreiðslum til frítíð og undirhald.</p>
<p>Niðanfyri  síggjast  upphæddirnar,  sum  ein  familja  skal  hava  í  tøkari  inntøku  fyri  at</p>
<p>kunna  liva  sambært  minstabúskettinum.  Í  búskettinum  eru  fleiri  útreiðslur,  ið  falla árliga  –  tað  kann  vera  at  keypa  skógvar  ella  at  gjalda  limagjald  fyri  børnini  til</p>
<p>ítróttarfelag  o.a.  Í  búskettinum  eru  hesar  útreiðslur  býttar  á  12  mánaðir.  T.v.s.  einir</p>
<p>skógvar,  ið  kosta  1.000  kr.,  kosta  83  kr.  um  mánaðin.  Í  veruleikanum  er</p>
<p>gerandisdagurin hjá flestu fátøkum familjum soleiðis, at tað ikki er gjørligt at raðfesta á ein slíkan hátt, at 83 kr. verða lagdar til síðis fyri at kunna keypa einar skógvar um eitt</p>
<p>ár.  Tað  merkir  so  eisini,  at  minstabúskettið  ikki  er  veruleikin,  sum  nógvar  fátækar</p>
<p>familjur  liva  í.  Hetta  búskettið  skal  síggjast  sum  tað,  sum  skal  til  fyri  at  fáa  ein</p>
<p>gerandisdag til at hanga saman, tá ongir snávingarsteinar liggja í vegin.</p>
<p>Støddin  á  búskettinum  er  treytað  av,  hvussu  húskið  er  sett  saman.  Mánaðarligu</p>
<p>útreiðslurnar síggjast niðanfyri (bústaðarútreiðslur skulu leggjast aftrat):</p>
<p>Støk kvinna       6.966 kr.</p>
<p>Par uttan børn       9.986 kr.</p>
<p>Støk kvinna við einum barni (4 ár)    9.166 kr.</p>
<p>Støk kvinna við tveimum børnum (4 og 12 ár) 11.563 kr.</p>
<p>Par við tveimum børnum (4 og 12 ár)   14.267 kr.</p>
<p>Par við 4 børnum (2, 6, 10 og 14 ár)    19.074 kr. Stakur fólkapensjónistur     6.295 kr.</p>
<p>Par fólkapensjónistar       9.222 kr.</p>
<p>Tað skal viðmerkjast, at fyri allar bólkarnar omanfyri eru útreiðslur til bil tiknar við, og</p>
<p>er  hetta  størsta  orsøkin  til,  at  føroyska  minstabúskettið  er  nakað  hægri  enn  eitt minstabúskett  í  grannalondunum.  Men  eisini  hóast  ferðaútreiðslur  ikki  eru  við,  so  er</p>
<p>føroyska minstabúskettið eitt sindur hægri enn í hinum norðurlondunum.</p>
<p>Útreiðslur til ferðing í Føroyska minstabúskettinum eru umleið 2.500 kr. um mánaðin,</p>
<p>sum fevnir um allar útreiðslur til ein tann bíligasta bilin á føroyska marknaðinum í dag.</p>
<p>T.v.s.  íløga  (fíggjað  yvir  7  ár,  har  ein  7  ára  gamal  bilur  av  sama  slag  gongur  inn  í</p>
<p>keypið), viðlíkahald, kaskotrygging og brennievni. Í hinum londunum eru útreiðslur til almennan ferðaflutning tiknar við, og er tað á einum munandi lægri støði enn útreiðslur</p>
<p>til bil. T.d. í danska minstabúskettinum eru útreiðslur til almennan ferðaflutning 770 kr.</p>
<p>um  mánaðin.  Av  tí  at  møguleikarnir  at  flyta  seg  frá  einum  staði  til  eitt  annað  við</p>
<p>almenna rutunetinum eru avmarkaðir í mun til størru býirnar í grannalondunum, er tað</p>
<p>hjá  nógvum  familjum  í  Føroyum  neyðugt  at  hava  bil  fyri  at  kunna  hava  ein innihaldsríkan  gerandisdag.  Men  tað  er  ikki  alneyðugt  hjá  øllum.  Sostatt  skal</p>
<p>upphæddin omanfyri ikki síggjast sum eitt minstamark hjá øllum  – serliga við atliti at</p>
<p>útreiðslum til ferðaflutning, tí tað er lutfalsliga stórur partur av samlaða búskettinum til</p>
<p>ein stakan persón uttan børn.</p>
<p>Sum tað sæst omanfyri, so er búskettið hjá einum fólkapensjónisti eitt sindur lægri enn</p>
<p>hjá  einum  persóni,  sum  ikki  er  fólkapensjónistur.  Útgangsstøðið  fyri  metingini  er,  at</p>
<p>fólkapenjónistar:</p>
<p type="listitem"> ikki eru virknir á arbeiðsmarknaðinum,</p>
<p type="listitem"> eru meira siðbundnir brúkarar av klæðum o.t., og</p>
<p type="listitem"> ikki  hava  serligar  avbjóðingar  í  mun  til  aðrar  borgarar  –  t.v.s.  hava  ikki</p>
<p>útreiðslur til heilivág o.tíl.</p>
<p>Í teimum førum, treytirnar omanfyri eru galdandi, hevur ein danskur serfrøðingabólkur mett,  at  fólkap</p>
<p>hava eitt sindur lægri útreiðslur til klæðir.</p>
<p>Minstabúskettið er býtt í hesar høvuðsbólkar:</p>
<p type="listitem"> Matur og drekkivørur</p>
<p type="listitem"> Klæðir og skógvar</p>
<p type="listitem"> Persónlig røkt</p>
<p type="listitem"> Aðrar húsarhaldsvørur</p>
<p type="listitem"> Samskifti</p>
<p type="listitem"> Frítíð</p>
<p type="listitem"> Ferðing</p>
<p><em type="italic">Matur og drekkivørur  </em></p>
<p>Matur  og  drekkivørur  er  tað  økið,  sum  í  føroyska  minstabúskettinum  hevur  serlig</p>
<p>fyrivarni,  tí  vit  hava  ikki  gjørt  egnar  prískanningar  og  hava  ikki  tikið  atlit  at</p>
<p>serføroyskum viðurskiftum. Vit hava hildið okkum til donsku kostráðini, og sostatt eru</p>
<p>tað somu vørurnar, ið eru við í danska og føroyska matbúskettinum. Vit hava ikki mett</p>
<p>tað  vera  rætt  at  taka  við,  at  tað  møguliga  eru  fleiri  húski  í  Føroyum,  sum  javnan  fáa ókeypis matískoyti, ella sum hava jørð, seyð o.a. At ásett eitt miðal tal hevði ikki verið</p>
<p>rætt,  tí  nógv  húski  eru,  sum  onki  fáa,  meðan  onnur  fáa  nógv.  Fortreytin  fyri  hesum</p>
<p>matbúskettinum er, at allur matur til allar máltíðir verður keyptur.</p>
<p>Hesin  parturin  av  búskettinum  er  tann  mest  víðfevndi,  tá  tað  kemur  til  tal  av  vørum.</p>
<p>Tað er soleiðis, at tað er lítil munur á standardbúskettinum og minstabúskettinum, tá tað kemur til matvørur. Búskettið heldur seg til sunnan og fjølbroyttan mat eftir kostráðum</p>
<p>hjá kostráðgevum og t.d. til viðmælið um at eta 600 g. av frukt og grønmeti um dagin.</p>
<p>Høvuðsmunurin millum standardbúskettið og minstabúskettið er, at eitt húski sambært</p>
<p>standardbúskettinum etur á matstovu við jøvnum millumbilum, umframt at peningur er</p>
<p>settur av til rúsdrekka. Hetta er ikki tikið við í minstabúskettið.</p>
<p xml:lang="dan"><span type="quote" xml:lang="dan">“At eksistere eller at leve”</span> Fattigdom og lave indkomster i Danmark – hvordan måler man fattigdom?,</p>
<p>Hansen og Hansen, 2004</p>
<p>Í  útlendsku  búskettunum  er  mett  neyvt  um,  hvussu  matsamansetingin  er  hjá  ymsum</p>
<p>aldursbólkum,  hjá  kvinnum  og  monnum,  hjá  gomlum  og  børnum.  Hetta  gevur  eitt</p>
<p>ógvuliga víðfevnt yvirlit, sum vit í Føroyum ikki hava kannað.</p>
<p>Sum nevnt hava vit í hesum føri tikið støði í danska matbúskettinum og lagt 25 prosent aftrat.  Í  donsku  prískanningunum  er  tað  listaprísur,  sum  er  galdandi.  T.v.s.,  at  tað  eru</p>
<p>ikki  tilboðsvørur  í  stórum  donskum  vøruhúsum,  sum  eru  tiknir  við.  Tað  eru  vanligir</p>
<p>prísur  í  landsfevnandi  handilshúsum,  sum  eru  galdandi.  Munurin  millum  Føroyar  og</p>
<p>Danmark  á  matvøruprísum  kemur  serliga  til  sjóndar  við,  at  í  Danmark  er  gjørligt  at keypa í stórum, og harvið serliga bíliga, í stóru vøruhúsunum. Men tað eru sum nevnt</p>
<p>ikki hesir donsku prísirnir, sum eru galdandi.</p>
<p><em type="italic">Ferðing </em></p>
<p>Onnur  stóra  avbjóðingin  í  minstabúskettinum  eru  útreiðslur  til  ferðing.  Í  útlendskum</p>
<p>minstubúskettum  eru  einans  útreiðslur  til  almennan  ferðaflutning  tiknar  við.  Tað  skal</p>
<p>nevnast,  at  kostnaðurin  á  almenna  rutunetinum  er  nakað  dýrari  í  hinum norðurlondunum enn í Føroyum. Í Norra eru útreiðslurnar til ferðing ásettar til 530 nkr.</p>
<p>um mánaðin, í Danmark er upphæddin 771 kr. um mánaðin, meðan Svøríki ikki hevur</p>
<p>útreiðslur  til  ferðing  við  í  minstabúskettinum.  Í  donsku  og  norsku  upphæddunum  eru</p>
<p>útreiðslur  til  busskort  og  viðlíkahaldsútreiðslur  til  súkklur.  Í  Føroyum  kostar  eitt</p>
<p>mánaðarkort  millum  Skálafjørðin  og  Tórshavn  400  kr.  um  mánaðin,  meðan  tey,  sum búgva í Tórshavn kunnu brúka ókeypis bussleiðina.</p>
<p>Í  Føroyum  eru  fortreytirnar  at  flyta  seg  øðrvísi  og  meira  avmarkaðar  enn  í  einum</p>
<p>vanligum  donskum  býi,  har  t.d.  handils-  og  tænastuveitingar  vanliga  eru  tættari  at</p>
<p>einum bústaði,  umframt at  tað er vanligari og munandi meira høgligt  at  brúka súkklu.</p>
<p>Harumframt  hava  vit  í  Føroyum  ikki  eins  væl  útbygt  alment  rutunet  sum  í  størru býunum  í  grannalondunum.  Vit  meta  tí,  at  hjá  teimum  við  smærri  børnum  er  í  stóran</p>
<p>mun  neyðugt  at  hava  bil.  Ein  partur  av  borgarum  uttanfyri  Tórshavnar  økið  eru</p>
<p>somuleiðis tengd at bili fyri at kunna flyta seg frá einum staði til annað.</p>
<p>Kostnaðurin  av  at  hava  bil  er  sjálvandi  treytaður  av,  hvør  bilur  verður  valdur.  Ein  av</p>
<p>bíligastu  bilunum  á  føroyska  marknaðinum  í  dag  hevur  ein  nýprís  á  127.000  kr.  Um hesin  bilurin  verður  fíggjaður  yvir  7  ár,  sum  vanliga  er  longsta  áramálið,  sum</p>
<p>bilasølurnar hava sum afturgjaldstíð, og um hædd er tikin fyri, at ein 7 ára gamal bilur</p>
<p>av  sama  slag  gongur  inn  í  keypið,  so  eru  útreiðslurnar  av  bilinum)  –  t.v.s.  íløga  og</p>
<p>rakstur  (brennievnið,  viðlíkahald,  vegskattur  og  trygging)  -  umleið  2.500  kr.  um</p>
<p>mánaðin. Í praksis er helst ógvuliga ymiskt, hvussu húski við avmarkaðum fíggjarligum</p>
<p>ressursum gera viðvíkjandi bili. Fleiri klára seg kanska við einum bíligum brúktum bili og  klára  partar  av  viðlíkahaldinum  sjálvi  ella  við  hjálp  frá  familju  ella  kenningum,</p>
<p>meðan  onnur  brúka  autoriserað  verkstað  at  skifta  hvørja  brostna  peru.  Fortreytirnar  í</p>
<p>føroyska  minstabúskettinum  byggja  ikki  á  faktiska  nýtslu  av  bili,  tí  tann  vitanin  finst</p>
<p>ikki í Føroyum. Bilurin nevndur omanfyri er brúktur, meðan viðlíkahaldsprísirnir stava frá FDM. Koyrdir kilometrar eru úr 4000 km. árliga hjá einum støkum pensjónisti upp í</p>
<p>12.000 km. árliga hjá einum pari við fýra børnum. T.v.s., at útgangsstøðið er, at tað ikki</p>
<p>verða koyrd longri strekkir millum bygdir dagliga.</p>
<p><em type="italic">Klæðir </em></p>
<p>Gingið  verður  út  frá,  at  øll  keypa  vanlig  brúksklæðir  í  vanligari  góðsku.  Klæðir,  sum hava  eina  langa  livitíð  so  sum  stivlar,  regnklæðir  og  ítróttaútgerð,  eru  ikki  við  í</p>
<p>klædnabúskettinum hjá vaksnum. Heldur ikki eru veitsluklæðir tikin við. Gingið verður</p>
<p>út frá, at ein vaksin persónur keypir hesi klæðir í einum ári:</p>
<p type="listitem"> Eitt par av skóm á 1.000 kr.</p>
<p type="listitem"> 1,5 pør av buksum á 600 kr.</p>
<p type="listitem"> 2 blusur/skjúrtur á 400 kr.</p>
<p type="listitem"> Ein vetrarjakka annaðhvørt ár á 1.000 kr.</p>
<p type="listitem"> 2 sett av undirklæðum á 200</p>
<p type="listitem"> Annað á 500 kr.</p>
<p>Børn hava ein størri tørv á at skifta út klæðir, tí tey partvíst vaksa úr teimum, og tí tey</p>
<p>vanliga  eisini  slíta  klæðini  meira.  Fyri  børnini  eru  útreiðslur  til  gummistivlar,</p>
<p>vetrarstivlar  og  vanligar  skógvar,  vetrarjakka,  kavadrakt  til  smærru  børnini,  húgvu,</p>
<p>vøttir, 3 pør av buksum, 4 blusur og undirklæðir tiknar við, og til størru børnini nakað</p>
<p>av ítróttaútgerð tikin við.</p>
<p>Prísirnir á klæðunum eru frá klædnahandlum í Tórshavn.</p>
<p><em type="italic">Samskifti </em></p>
<p>Til  samskiftisútreiðslurnar  eru  kringvarpsgjald,  fartelefonhald  á  299  kr.  um  mánaðin</p>
<p>við fríari talutíð á 4 tímar og internethald + kopargjald á 473 kr. um mánaðin tikin við.</p>
<p>Størru  børnini  brúka  talutíð  fyri  50  kr.  um  mánaðin.  Útreiðslur  til  t.d.  Televarpið  og fastnettelefon eru ikki tiknar við.</p>
<p><em type="italic">Persónlig røkt </em></p>
<p>Her eru áleið tær somu vørurnar sum í danska búskettinum í somu nøgdum tiknar við.</p>
<p>Vørurnar  til  persónliga  røkt  eru  t.d.  sápur,  vætukrem,  hárvørur,  tannbustir,  deodorant,</p>
<p>rakiútgerð  til  menn  og  bind  til  kvinnur,  fyribyrging  til  pør,  húð-  og  kropsrøkt  o.a.  Til hendan partin eru eisini útreiðslur til eitt tannlæknaeftirlit um árið (eftirlit, tannreinsan</p>
<p>og røntgenmynd), 4 ferðir til hárfríðkan um árið tiknar við (møgulig liting o.tíl. verður</p>
<p>ikki gjørd á hárfríðkanarstovu). Eisini eru útreiðslur til brillur tiknar við. Gingið verður</p>
<p>út frá, at brillurnar kosta 4.000 kr., og verða skiftar 4. hvørt ár.</p>
<p><em type="italic">Húsarhaldsvørur </em></p>
<p>Her  eru vanligar húsarhaldsvørur tiknar við,  sum  t.d.  gólvsápur, uppvask, vaskipulvur o.a. Eisini er innbúgvstryggingin við í hesum partinum.</p>
<p><em type="italic">Frítíð </em></p>
<p>Útreiðslur til frítíðarítriv, spøl o.a. eru ógvuliga ymiskar frá persóni til persón, og tí er</p>
<p>hetta helst tann truplasti parturin at áseta upphædd á. Til ein vaksnan persón eru hesar</p>
<p>mánaðarligu útreiðslur tiknar við:</p>
<p type="listitem"> Svimjing aðru hvørja viku 45 kr. (prísur í Tórshavn við avsláttarkorti)</p>
<p type="listitem"> Kvøldskúlaskeið í Tórshavnar kvøldskúla 60 kr. um mánaðin</p>
<p type="listitem"> Gávur 150 kr.</p>
<p type="listitem"> Vanlukkutrygging 67 kr.</p>
<p>Til  børnini  eru  harumframt  leikur  fyri  100  kr.  um  mánaðin  tiknar  við  umframt</p>
<p>føðingardagur  fyri  2.000  kr.  um  árið  (tey  vaksnu  halda  ikki  føðingardag  fyri  sær sjálvum), 800 kr. um árið í limagjaldi til ítróttafelag fyri størri børn umframt 1.500 kr.</p>
<p>um árið til ítróttaútgerð.</p>
<p><em type="bold">Saknhátturin </em></p>
<p>Inntøkuhátturin og búsketthátturin kunnu kritiserast fyri ikki at geva eina faktiska mynd</p>
<p>av korunum hjá einum persóni ella einum húski. Tað vil siga, hvat er tað, sum borgarin upplivir  sum  eina  avmarking  í  sínari  tilveru.  Endamálið  við  saknháttinum  er  at</p>
<p>staðfesta, hvørjir materiellir ágóðar og hvat sosialt virksemi er alment viðurkent at vera</p>
<p>ein sjálvfylgja fyri at liva eitt lív á einum rímiligum støði.</p>
<p>Saknur  merkir  ikki  at  hava  fíggjarligt  rásarúm  til  at  keypa  tær  vørur  og  luttaka  í  tí</p>
<p>virksemi, sum tað er fólkslig semja um, at øll skulu hava møguleika fyri. Tað kann vera at halda føðingardag, keypa heilivág, tannlæknaviðgerð o.a. At definera, hvat er vanligt</p>
<p>í  einum  samfelag,  verður  vanliga  gjørt  við  spurnakanningum,  har  borgarar  verða</p>
<p>spurdir,  hvat  tey  meina,  at  øll  skulu  kunna  keypa  og  luttaka  í.  Ein  annar  háttur  er,  at</p>
<p>serfrøðingar útnevna hesi viðurskifti, men tað er ikki vanligur háttur.</p>
<p>Útgangsstøðið er fíggjarstøðan hjá borgaranum, og um borgarin upplivir avmarkingar í mun  til  nøkur mát,  sum eru sett upp frammanundan. Tað er borgarans  egna uppliving</p>
<p>av sakni,  og tað vil siga, at  hátturin  í mun til inntøkuháttin og  búskettháttin  beinleiðis</p>
<p>vísir, hvussu borgarin upplivir fátækradømi.</p>
<p>Tað  hevur  verið  siðvenja  í  teimum  skandinavisku  londunum  síðan  miðskeiðis  í</p>
<p>1970´unum  at  framleiða  stórar  spurnakanningar  um  livikorini  hjá  borgarunum,  har</p>
<p>fokus eisini hevur verið á subjektiv livikor, sum saknur er.</p>
<p>Síðani  2003  hava  londini  í  tí  evropeiska  hagfrøðiliga  samstarvinum  samstarvað  um árligu spurnakanningina <span type="quote" xml:lang="dan">“ Statistic on Income and Living Conditions”</span> (SILC). Hetta er ein  umfatandi  spurnakanning,  har  nógvir  tættir  á  tí  sosiala  økinum  verða  kortlagdir  –</p>
<p>m.a. búskaparlig støða, tilknýti til arbeiðsmarknað, saknur o.a. Í Danmark verða árliga 7250 fól</p>
<p>at um ein slík kanning við øllum variablum skal gerast í Føroyum, er neyðugt, at talið av spurdum er áleið sum í Íslandi. Í Íslandi fara árliga 4 ársverk til at framleiða SILC</p>
<p>kanningarnar.</p>
<p>Hagstovurnar í Danmark og Íslandi samla inn data til SILC og almannakunngera nakað</p>
<p>av talvum, men er tað Eurostat, ið er hagstovan hjá ES, sum framleiðir og kunnger alt tilfarið, har øll ES lond eru við umframt Norra og Ísland.</p>
<p>Tá tað snýr seg um at máta fátækradømi, nýtir danska hagstovan upplýsingar úr SILC</p>
<p>fyri at lýsa sakn hjá borgarum.</p>
<p>Teir  indikatorar,  sum  danska  hagstovan  roknar  uppá  fyri  at  máta  álvarsaman</p>
<p>materiellan sakn, eru:</p>
<p type="listitem"> Hevur húskið verið afturút við at gjalda húsaleigu, rokningar fyri el og hita ella</p>
<p>rentur og avdráttir av láni?</p>
<p type="listitem"> Hevur húskið ikki ráð til 1 viku feriu um ári burtur frá egnum bústaði?</p>
<p type="listitem"> Hevur  húskið  ikki  ráð  til  eina  máltíð  av  mati  við  kjøti,  høsnakjøti,  fiski  ella</p>
<p>líknandi annan hvønn dag?</p>
<p type="listitem"> Klárar húskið ikki at gjalda eina óvæntaða rokning á 8.500 kr. uttan lántøku?</p>
<p type="listitem"> Hevur húskið onga telefon grundað á búskaparliga støðu?</p>
<p type="listitem"> Hevur húskið onki litsjónvarp grundað á búskaparliga støðu?</p>
<p type="listitem"> Hevur húskið onga vaskimaskinu grundað á búskaparliga støðu?</p>
<p type="listitem"> Hevur húskið ongan bil grundað búskaparliga støðu?</p>
<p type="listitem"> Hevur húskið ikki ráð at hava nøktandi hita í bústaðnum?</p>
<p>Um svarað verður ja upp á í minsta lagi 3 av teimum 9 spurningunum, kemur ein undir</p>
<p>at hava álvarsaman materiellan sakn.</p>
<p>Saknhátturin er fyrst og fremst avmarkaður av, at talan er um spurnakanningar, sum eru rættiliga  víðfevndar  og  harvið  eisini  kostnaðarmiklar  at  fremja.  Kanningar  eftir</p>
<p>saknháttinum  verða  ikki  gjørdar  í  Føroyum.  Hesar  kanningar  høvdu  bøtt  um</p>
<p>vitanargrundarlagið um fátækradømi í Føroyum,  og harvið eisini bøtt um grundarlagið</p>
<p>undir møguligum politiskum átøkum.</p>
<p xml:lang="dan">Levevilkår – måling af fattigdom, Danmarks Statistik 2012</p>
<p><em type="bold">4. Fátækramørk í øðrum londum </em></p>
<p>Sambært ST er ein persónur fátækur, um viðkomandi hevur minni enn 1,25$ at liva fyri</p>
<p>um dagin. Hetta er ikki viðkomandi fyri tey framkomnu londini, sum vit meta okkum at vera  part  av,  og  verður  hetta  mest  brúkt  í  menningarlondum.  Tí  síggja  vit  í  hesum</p>
<p>partinum burtur frá hesum slagi av fátækramarki.</p>
<p>Føroyar  hava  ikki  havt  eitt  alment  fátækramark.  Umrøðan  í  almenninginum  av  tí</p>
<p>manglandi  fátækramarkinum  í  Føroyum  kann  geva  ta  fatan,  at  Føroyar  eru  aftanfyri</p>
<p>onnur  framkomin  lond,  tí  vit  ikki  hava  eitt  fátækramark.  Men  so  er  ikki  –  í  øðrum</p>
<p>framkomnum  londum  í  vesturheiminum  eru  tað  einans  Stórabretland  og  Írland,  sum hava  almenn  fátækramál,  og  í  juni  í  2013  er  Danmark  komið  aftrat  við  einum</p>
<p>almennum  fátækramarki.  Í  øðrum  londum  eru  ymsir  felagsskapir,  granskingarstovnar,</p>
<p>kommunur og onnur, sum hava gjørt sínar egnu metingar og mát fyri fátækradømi, men</p>
<p>talan er ikki um almenn fátækramørk.</p>
<p>Hinvegin  hava  onnur  lond  ymisk  mát  fyri  fátækradømi,  og  verður  hetta  máti  vanliga gjørt av hagstovunum í einstøku londunum. Londini brúka tó flest øll í ein ávísan mun</p>
<p>inntøkuháttin – og tað vil siga, at talan er um fólk í fátækraváða, sum verður brúkt, og í</p>
<p>tí sambandi skal nevnast, at hetta mátið hevur Føroyar eisini havt síðan 2011.</p>
<p>Nøkur lond hava eina upphædd fyri lægstu sosialu veitingarnar, sum byggir upp á eitt</p>
<p>slag  av  búskettmodellið  –  eitt  nú  Svøríki,  sum  á  hvørjum  ári  ásetir  sokallaða <span type="quote" xml:lang="dan">“riksnormen”</span>, sum verður brúktur til at áseta tær lægstu sosialu veitingarnar, og sum er ein upphædd, sum mett at vera neyðug fyri at kunna liva heilsuliga ráðiligt.</p>
<p>Í USA var upprunaliga fátækramarkið ásett fyri 40 árum síðani, og var markið tá mett</p>
<p>at vera á einum nøktandi sosialt aksepteraðum støði. Men markið er ikki tillagað í takt</p>
<p>við  menningina  í  samfelagnum,  og  markið  er  í  dag  at  líkna  við  eitt  treytaleyst fátækramark og nøktar einans basalum kropsligum tørvi.</p>
<p>Tað er ikki soleiðis, at londini hava eitt minstamark, sum skal tryggja borgarum eitt lív,</p>
<p>sum verður mett at vera á einum støði, sum er rímiligt og sosialt aksepterað. Sum nevnt</p>
<p>brúka  nøkur  lond  eitt  slag  av  búskettmodelli  fyri  lægstu  sosialu  veitingarnar,  men  í</p>
<p>hesum  londum  eru  sosialu  veitingarnar  á  einum  støði,  sum  er  lægri  enn  tað,  sum  vit kenna úr Føroyum.</p>
<p>Londini brúka fyrst og fremst fátækramørkini sum eitt mát, soleiðis at tey kunnu fylgja</p>
<p>gongdini í talinum av fátøkum. Tey flestu londini brúka sum nevnt ikki eitt ávíst mark,</p>
<p>sum  borgarar skulu lyftast  upp um, og  í  teimum londum, sum  brúka  háttin  til  at  áseta</p>
<p>lægstu sosialu veitingarnar, eru hesar veitingar lágar.</p>
<p>Niðanfyri verður í stuttum greitt frá fátækramørkum í ymiskum útvaldum londum.</p>
<p><em type="bold">Norra </em></p>
<p>Eins og í øðrum londum verður inntøkuhátturin  brúktur í Norra, men  hetta er ikki eitt</p>
<p>alment norskt fátækramark. Norra hevur ikki eitt alment fátækramark – hvørki nationalt</p>
<p>ella  kommunalt.  Tá  norska  stjórnin  í  2006  legði  fram  eina  heildarætlan  móti fátækradømi,  varð  staðfest,  at  fátækradømi  er  ein  samansettur  trupulleiki,  sum  ikki  er</p>
<p>hóskandi at seta upp við eini allýsing ella einum marki.</p>
<p>Sum nevnt er tað inntøkuhátturin, sum verður brúktur (við 50 prosent av miðinntøkuni),</p>
<p>men  eisini  verða  mált  uppá  livikorsindikatorar,  men  norskir  myndugleikar  eru  varnir við at brúka úrslitini, tí víst verður á, at indikatorarnir verða ávirkaðir av viðurskiftum</p>
<p>so  sum  konjunkturum,  viðurskiftum  á  arbeiðsmarknaðinum  o.ø.  og  ikki  geva  eina</p>
<p>haldgóða mynd av fátækradøminum.</p>
<p>Tær lægstu sosialu veitingarnar verða roknaðar við útgangsstøði í búskettháttinum. Tað</p>
<p>er stovnurin <em type="italic">Statens  institutt for  forbruksforskning</em>, sum  hevur mett  um  minstamarkið, </p>
<p>sum fleiri kommunur brúka í sambandi við hesar veitingar.</p>
<p>Norska arbeiðs- og vælferðarumsitingin <span type="quote">“NAV”</span> gevur út árliga eina frágreiðing við eini</p>
<p>presentasjón av øllum almennum hagtølum, sum viðvíkja fátækra- og</p>
<p>livikorsviðurskiftum.</p>
<p>Norska  stjórnin  fór  í  2007  undir  eina  tilgongd  um  at  minka  fátækradømi.  Tilgongdin</p>
<p>byrjaði við, at sett vórðu nøkur mál, sum vóru:</p>
<p>1. øll skulu hava møguleika fyri at arbeiða, 2. øll  børn  og  ung  skulu  hava  møguleika  at  vera  partur  av  samfelagnum  og  at menna seg,</p>
<p>3. livikorini hjá teimum við sosialum trupulleikum skulu betrast.</p>
<p>Arbeitt  hevur  verið  víðari  við  hesum  málum,  og  í  2011  legði  stjórnin  fram  eina langskygda strategi um at javna fíggjarligar og sosialar munir í Norra. Men hetta er ikki</p>
<p>knýtt  at  einum  ávísum  fátækramarki.  Málini  skulu  røkkast  við,  at  fleiri  skuldu  gerast</p>
<p>partur  av  arbeiðsmarknaðinum,  og  hetta  skal  gerast  við  fyribyrgjandi  tiltøkum,  sum</p>
<p>serliga eru knýtt at dagstovna- og útbúgvingarøkinum og arbeiðsmarknaðarpolitikki.</p>
<p><em type="bold">Svøríki </em></p>
<p>Svøríki  hevur ikki nakað alment  fátækramark, og hevur heldur ikki nakra  yvirskipaða</p>
<p>strategi  móti  fátækradømi.  Frá  almennari  síðu  sæst  tað  víðfevnda  sosiala  trygdarnetið</p>
<p>og arbeiðsmarknaðarpolitikkurin sum ein trygd fyri einum nøktandi livistøði. Í Svøríki</p>
<p>verða gjørdar árligar frágreiðingar, sum fylgja gongdini í inntøkunum hjá borgarunum,</p>
<p>og sum fylgja gongdini í inntøkubýtinum í samfelagnum, og eisini verða gjørdar árligar</p>
<p xml:lang="dan">Handlingsplan mod fattigdom, Arbeids- og Inkluderingsdepartementet, 2006  Kunnskap om fattigdom i Norge, FAFO-rapport 2011:21 livikorskanningar. Men talan er um generelt vitanargrundarlag, sum eisini verður brúkt</p>
<p>sum grundarlag undir førdum politikki.</p>
<p>Svenski  stovnurin  Konsumentverket  roknar  á  hvørjum  ári  sokallaða  <span type="quote" xml:lang="dan">“riksnormen”</span>  út, sum  verður  brúkt  sum  grundarlag  undir  <span type="quote" xml:lang="dan">“ekonomisk  bistånd”</span>,  sum  svarar  til  føroysku forsorgarveitingina, og sum er lægsta sosiala veitingin í Svøríki. Riksnormen byggir á</p>
<p>búskettháttin og lýsir eitt minstabúskett hjá ymsum familjutypum. T.d. kann nevnast, at</p>
<p>persónligu  útreiðslurnar  hjá  einum  støkum  vaksnum  persóni  í  2013  sambært</p>
<p>Riksnormen eru umleið 3.300 DKK um mánaðin. Um talan er um tvey sambúgvandi, er  upphæddin  umleið  5.400  kr.  um  mánaðin.  Tey,  sum  hava  børn,  fáa  so  eina  hægri</p>
<p>upphædd. Í hesum upphæddunum eru útreiðslur til:</p>
<p type="listitem"> mat</p>
<p type="listitem"> klæðir og skógvar</p>
<p type="listitem"> frítíðarítriv</p>
<p type="listitem" xml:lang="dan"> persónligt reinføri</p>
<p type="listitem"> vanligar gerandisvørur</p>
<p type="listitem"> miðlaútreiðslur</p>
<p type="listitem" xml:lang="dan"> telefon</p>
<p type="listitem"> ávísar tryggingar</p>
<p>Havast skal í huga, at upphæddirnar omanfyri ikki skulu samanberast við upphæddir í</p>
<p>t.d. Føroyum, tí kostnaðarstøðið og keypsstyrkivirðið er ymisk í ymiskum londum.</p>
<p><em type="bold">Ísland </em></p>
<p>Ísland  hevur  ikki  nakað  alment  fátækramark,  men  tað  hava  verið  gjørdar  ein  røð  av</p>
<p>størri  og  smærri  verkætlanum,  sum  kanna  livikorini  hjá  ymsum  sosialum  bólkum  í</p>
<p>Íslandi. Eisini veitir Ísland árliga hagtøl til evropeiska hagtalssamstarvið EU-SILC, sum</p>
<p>inniber  árligar  livikorskanningar  eftir  saknháttinum.  Sambært  kanningum  um inntøkubýtið í Íslandi er landið ógvuliga javnt, og sambært inntøkuháttinum eru fá fólk</p>
<p>í fátækraváða. Men hjálparfelagsskapir vísa á, at fátækradømi er vanligari enn almennu</p>
<p>hagtølini vísa.</p>
<p>Íslendska stjórnin lat fyrst í 00’unun gera eina kanning av, hvat ein minstaupphædd til uppihalds skal vera, men t.d. sosialu veitingarnar eru ongantíð komnar upp á tað støðið,</p>
<p>sum nevnda kanning vísti.</p>
<p>Áðrenn  fíggjarkreppuna  var  fátækradømi  í  Íslandi  avmarkað  til  fólk  innan  ymsar vælferðarskipanir,  men  kreppan  hevur  sum  kunnugt  havt  við  sær,  at  nógvir  borgarar</p>
<p>hava persónliga skuld v.m. Kanningar við inntøkuháttinum avdúka ikki, í hvussu stóran</p>
<p>mun  hetta  ávirkar  fíggjarligu  korini  hjá  íslendingum.  Úrslit  eftir  inntøkuháttinum  vísa</p>
<p xml:lang="dan">www.socialstyrelsen.se</p>
<p>Hjálparstofnun Kirkjunnar and Reykjavík RED CROSS (2012). Farsæld (Report on new poverty and</p>
<p>inclusion initiatives) sum  nevnt,  at  færri  íslendingar  eru  í  fátækraváða  enn  í  hinum  norðurlondunum.  Men</p>
<p>samstundis vísa kanningar eftir saknháttinum, at fleiri íslendingar hava trupult við at fáa</p>
<p>fíggjarligu  <span type="quote">“endarnar  at  røkka”</span>  enn  í  hinum  norðurlondunum.  Síðani  fíggjarkreppan</p>
<p>byrjaði í 2008, er parturin av teimum, sum hevur trupult at fáa endarnar at røkka saman, øktur munandi.</p>
<p>Hóast  Ísland  ikki  hevur  nakað  fátækramark,  so  hevur  íslendska  stjórnin  lagt  dent  á  at</p>
<p>avmarka  árinini  av  fíggjarkreppuni  í  mun  til  fíggjarligu  korini  hjá  húsarhaldunum  við</p>
<p>lægru  inntøkunum.  Talan  er  í  Íslandi  um  ein  generellan  spurning  um  fordeiling  og umfordeiling, ið ikki er knýttur at einum ávísum marki.</p>
<p><em type="bold">Danmark </em></p>
<p>Danmark  hevur  í  juni  í  2013  fingið  eitt  alment  fátækramark.  Markið  er  ásett  eftir</p>
<p>inntøkuháttinum,  og er ásett til  at  vera 50  prosent  av miðinntøkuni.  Fyri  at  vera undir</p>
<p>markinum skal ein harumframt vera undir markinum í 3 ár.</p>
<p>Serfrøðingabólkurin,  sum  hevur  arbeitt  við  markinum,  vísir  á,  at  tað  finst  ongin objektivur háttur at  máta fátækradømi, og tí verður  mælt  til,  at  inntøkuhátturin  verður</p>
<p>suppleraður  við  kanningum  eftir  saknháttinum,  umframt  at  víst  verður  á  nakrar</p>
<p>indikatorar  fyri  fátækradømi.  So  hóast  at  Danmark  nú  hevur  fingið  eitt  fátækramark,</p>
<p>sum er áljóðandi eina tøka árliga inntøku á 103.200 kr., so er hetta markið ikki endaligt.</p>
<p>Fátækramarkið  í  Danmark  fer  ikki  í  sær  sjálvum  at  hava  við  sær,  at  tað  verða  færri fátøk,  tí  tað  er  ikki  soleiðis,  at  øll  tey,  sum  eru  undir  markinum,  fara  at  fáa  eina</p>
<p>peningaupphædd,  sum  flytur  tey  upp  um  markið.  Hetta  er  eisini  í  tráð  við</p>
<p>arbeiðssetningin,  sum  var  grundarlag  undir  arbeiðinum  við  fátækramarkinum,  at  eitt</p>
<p>mark ikki skuldi hava við sær t.d. hægri sosialar veitingar.</p>
<p>Hóast  Danmark  hevur  fingið  eitt  alment  fátækramark,  so  er  ógreitt  ítøkiliga,  hvat markið skal brúkast til. Danski serfrøðingabólkurin mælir til, at tað árliga verður gjørd</p>
<p>ein  frágreiðing  um  fátækradømi  í  Danmark.  Árliga  frágreiðingin  skal  styrkja</p>
<p>vitanargrundarlagið,  málrætta  politiskt  fokus  og  perspektivera  politisku  átøkini.  Men</p>
<p>danska stjórnin hevur í september 2013 almannakunngjørt eina røð av sosialpolitiskum</p>
<p>málum, sum skulu vera nádd í 2020, og fátækramarkið og fátækradømi eru ikki partar av hesum málum.</p>
<p xml:lang="dan">Eurostat, EU-SILC  Alle skal med – målsætninger for de mest udsatte frem mod 2020, Socialministeriet 2013</p>
<p xml:lang="dan"><em type="bold">Írland </em></p>
<p>Írland er eitt av londunum, sum arbeiðir mest málrættað at forða fátækradømi, og sum</p>
<p>eisini hevur eitt alment fátækramark.</p>
<p>Írland hevur eina allýsing av fátækradømi, sum er:</p>
<p xml:lang="dan"><em type="italic">"People  are  living  in  poverty  if  their  income  and  resources  (material,  cultural </em></p>
<p xml:lang="dan"><em type="italic">and  social)  are  so  inadequate  as  to  preclude  them  from  having  a  standard  of </em></p>
<p xml:lang="dan"><em type="italic">living which is regarded as acceptable by Irish society generally. As a result of </em></p>
<p xml:lang="dan"><em type="italic">inadequate  income  and  other  resources  people  may  be  excluded  and </em></p>
<p xml:lang="dan"><em type="italic">marginalised from participating in activities which are considered the norm for other people in society."</em> </p>
<p>Hetta  merkir,  at  tey,  sum  ikki  hava  fíggjarligar  ressursir  at  liva  tað  lívið,  sum  verður</p>
<p>mett vanligt í Írlandi, eru fátøk.</p>
<p>Ítøkiliga  er  fátækramarkið  sett  saman  av  inntøkuháttinum  og  saknháttinum.  Tey,  sum hava eina inntøku undir 60 prosent av miðinntøkuni, og samstundis hava upplivað sakn</p>
<p>av nøkrum frammanundan defineraðum materiellum ágóðum, eru fátøk.</p>
<p>Írland hevur sett í verk eina heildarætlan um fátækradømi. Tað verður árliga gjørd ein</p>
<p>frágreiðing,  sum  greinar  gongdina  í  fátækradøminum,  og  stovnurin  <span type="quote" xml:lang="dan">“Office  for  Social Inclusion”</span> hevur ábyrgdina av, at heildarætlanin verður sett í verk sum ætlað.</p>
<p>Eins og í øðrum londum eru tað stakir uppihaldarar, sum eru fátøk í Írlandi. Forðingar, sum í Írlandi verða tiknar fram, og sum heildarætlanin skal bøta um, eru:</p>
<p type="listitem"> barnaansing  er  kostnaðarmikil,  og  tað  avmarkar  møguleikarnar  hjá  støkum</p>
<p>foreldrum  at  fara  undir  útbúgving,  sum  kundi  bøtt  um  møguleikarnar  á</p>
<p>arbeiðsmarknaðinum,</p>
<p type="listitem"> avmarkað útboð av <span type="quote">“familjuvinaligum”</span> arbeiðsplássum,</p>
<p type="listitem"> avmarkað fíggjarligt insitament at flyta seg úr sosialum bundinskapi til arbeiði,</p>
<p type="listitem"> avmarkað útboð av bústøðum til tey, ið lítið eiga.</p>
<p>www.welfare.ie  www.cpa.ie</p>
<p xml:lang="dan"><em type="bold">Stórabretland </em></p>
<p>Stórabretland  hevur  eitt  alment  fátækramark,  sum  eins  og  tað  danska  markið  hevur</p>
<p>inntøkuháttin  sum  grundarlag,  men  markið  skal  somuleiðis  supplerast  við  øðrum</p>
<p>mátum. Mátini fyri fátækradømi eru:</p>
<p>1. Javnvirðisinntøkan er lægri enn 60 prosent av miðinntøkuni. 2. Mátið  fyri  varandi  fátækradømi  er  ein  inntøka,  sum  hevur  verið  lægri  enn  60 prosent av miðinntøkuni í 3 av seinastu 4 árunum.</p>
<p>3. Serligt  viðvíkjandi  børnum:  samanseting  av  lágari  inntøku  og  sakni  av materiellum ágóðum.</p>
<p>4. Saknhátturin.</p>
<p>Í  Stórabretlandi  hevur  seinnu  árini  verið  serligur  dentur  verið  lagdur  á</p>
<p>barnafátækradømi, og í tí sambandi eru serlig mát ásett fyri hetta.</p>
<p>Árliga  frágreiðingin  Households  Below  Average  Income  hevur  til  endamáls  at  lýsa</p>
<p>gongdina  við  fátækradømi  og  er  eitt  grundarlag  undir  politiskum  átøkum  móti fátækradømi.</p>
<p xml:lang="dan">Department for Work &amp; Pensions, 2012</p>
<p><em type="bold">5. Inntøkuhátturin - føroysku úrslitini  </em></p>
<p>Í  Føroyum  varð  byrjað  við  hesum  kanningum  við  støði  í  tølum  fyri  2009.  Nýggjastu</p>
<p>tølini eru fyri 2011, og sostatt hava vit nú eina tíðarrøð upp á 3 ár. Vit fara ikki her at gera  so  nógv  burturúr  føroysku  úrslitunum,  tí  tað  er  longu  greitt  frá  teimum  á</p>
<p>heimasíðuni hjá Hagstovu Føroya.</p>
<p>Fólk, sum kunnu hugsast at vera fátøk sambært inntøkuháttinum, eru eisini lesandi, sum</p>
<p>hava  ÚS  sum  lívsgrundarlag.  Men  sambært  okkara  allýsing  er  fátækradømi  ikki  ein</p>
<p>sjálvvald  støða,  og  harumframt  skal  talan  vera  um  eitt  longri  tíðarskeið.  So  hóast</p>
<p>lesandi  sambært  inntøkuháttinum  eru  í  fátækraváða,  so  eru  tey  eftir  okkara  fatan  ikki fátøk.  Hetta  skal  ikki  skiljast  soleiðis,  at  børn  hjá  lesandi  ikki  eru  í  eini  viðkvæmari</p>
<p>støðu,  tí,  sum  eisini  verður  víst  á,  so  kann  stutttíðar  fátækradømi  hjá  børnum  hava</p>
<p>ávirkan á livikorini seinni í lívinum.</p>
<p>Sum  áður  nevnt,  so  eru  tað  serliga  stakir  uppihaldarar  og  fólkapensjónistar,  sum  í</p>
<p>Føroyum hava verið tiknir fram at vera í serligum fátækraváða.</p>
<p>Fyri at vera fátækur skuldi árliga tøka inntøkan hjá støkum persónum í 2011 vera lægri</p>
<p>enn  116.404  kr.  Fólkapensjónistar,  sum  eru  stakir,  og  sum  ikki  hava  inntøku  aftrat</p>
<p>pensjónini,  eru  fátækir  sambært  inntøkuháttinum.  Tøka  inntøkan  hjá  einum  støkum</p>
<p>pensjónisti uttan aðra inntøku var í  113.174 kr. (við miðal</p>
<p>kommunuskattaprosenti), sum er umleið 3.200 kr. um árið lægri enn fátækramarkið.</p>
<p>Eitt húski, sum er sett saman av tveimum vaksnum uttan børn, skal tilsamans hava eina</p>
<p>árliga tøka inntøku á 174.606 kr. fyri at vera yvir markinum. Sum dømi kann nevnast,</p>
<p>at  um  tvey  fólk  skulu  hava  174  tús.  kr.  í  tøkari  inntøku,  krevst,  at  tey  hava  eina  a</p>
<p>inntøku  á  knappliga  11.000  kr./mðr.  áðrenn  skatt  í  part,  ella  um  annar  hevur  alla</p>
<p>inntøkuna,  so  krevst  ein  a-inntøka  á  25.000  kr./mðr.  (við  skattastiganum,  sum  var galdandi í 2011).</p>
<p>Pensjón  til  tveir  giftar  fólkapensjónistar  er  umleið  186.308  kr.  eftir  skatt  og  gjøld,  og</p>
<p>t.v.s.  hægri  enn  fátækramarkið.  Fólkapensjónistar,  sum  eru  giftir  við  einum  ikki</p>
<p>pensjónisti,  og  har  hjúnafelagin  hevur  eina  tøka  inntøku  lægri  enn  7.000  kr.  um</p>
<p>mánaðin, falla eisini undir fátækramarkið.</p>
<p> www.hagstova.fo <em type="bold">Tal  av  fólkum,  sum  seinastu  trý  árini  hava  havt  inntøku  lægri  enn  60  prosent  av miðinntøkuni, býtt upp eftir aldri (2011) </em></p>
<p><em type="bold">  Tal av borgarum </em></p>
<p>0-17 ár  18-24 ár</p>
<p>25-54 ár  55-66 ár</p>
<p>67+</p>
<p><em type="bold">Tilsamans 1.555 </em></p>
<p>Kelda: Hagstova Føroya</p>
<p>Talvan omanfyri vísir talið av borgarum, sum í trý ár á rað hava havt inntøku lægri enn 60 prosent av miðinntøkuni. Talvan omanfyri er íroknað fólk í møguligari útbúgving, ið</p>
<p>arbeiðsbólkurin  metir  ikki  eri  fátøk.  Somuleiðis  inniheldur  talvan  fólkapensjónistar,</p>
<p>sum arbeiðsbólkurin í høvuðsheitum metir ikki eru fátøk (sí s<em type="italic">íðu 39)</em>. </p>
<p>Føroysku úrslitini í kanningini um inntøkubýtið eru einastandandi í mun til onnur lond.</p>
<p>T.v.s., at hagtølini vísa, at færri fólk eru í fátækraváða  Føroyum enn í øðrum londum,</p>
<p>og tey, sum  eru í  fátækraváða,  eru minni  fátøk  enn í  øðrum londum.  Men talið  er økt tey 3 árini, sum hagtøl eru tøk fyri.<em type="bold"> </em></p>
<p><em type="bold">Fólk í fátækraváða í prosent </em></p>
<p><em type="bold">Føroyar </em>8,8 8,5 9,3 </p>
<p><em type="bold">Danmark </em>10,2 9,8 13,0 <em type="bold">Ísland </em>10,9 11,2 9,2 </p>
<p><em type="bold">Noreg </em>13,1 13,3 10,5 <em type="bold">Svøríki </em>13,8 13,1 14,0 </p>
<p><em type="bold">Finnland </em>13,2 12,8 13,7 <em type="bold">ES í miðal </em>  16,9 </p>
<p>Kelda: Hagstova Føroya</p>
<p>Talið av teimum, sum  í Íslandi  eru undir fátækraváðamarkinum, er í  2011 lægri enn í</p>
<p>Føroyum. Árini frammanundan hevur talið í Íslandi verið nakað hægri enn í Føroyum.</p>
<p>Talið av fólkum í Íslandi undir markinum er lækkað, meðan fíggjarkreppan hevur tikið</p>
<p>til.  Samstundis er talið  av teimum í  Íslandi, sum  sambært saknháttinum  eru fátøk,  økt munandi.</p>
<p><em type="bold">Føroyski bústaðarmarknaðurin og inntøkuhátturin </em></p>
<p>Serliga  er  tað  føroyski  bústaðarmarknaðurin,  sum  hevur  nøkur  sereyðkenni,  sum  atlit</p>
<p>skulu takast til, tá niðurstøðurnar frá inntøkukanningini verða víðariviðgjørdar.</p>
<p>Føroyski  bústaðarmarknaðurin  er  eyðkendur  við,  at  flestu  borgarar  búgva  í  egnum</p>
<p>sethúsum.  Útboðið  av alternativum  bústøðum  er  avmarkað til  ein  lítlan leigumarknað,</p>
<p>EU-silc sum  er merktur  av,  at  eftirspurningurin  er størri  enn útboðið.  Tá talan  er  um  bústaðir,</p>
<p>sum  eru  hóskandi  til  fólk  við  børnum,  er  tað  í  flestu  førum  lutfalsliga  dýrt  at  leiga  í</p>
<p>meginøkinum. Fíggjarligi munurin á at eiga og leiga er tá avmarkaður. Nøkur fólk hava</p>
<p>avmarkaðar møguleikar at fáa fígging til eigarabústað, og tað merkir, at møguleikarnir at  koma  fyri  seg  á  bústaðarmarknaðinum  eru  avmarkaðir,  og  tað  at  flyta  út  frá</p>
<p>foreldrunum kann vera eitt langt lop – fíggjarliga.</p>
<p>Lutfallið  millum  talið  av  bústaðareigarum  og  leigarum  er  øðrvísi  í  Føroyum  enn  í</p>
<p>øðrum  londum,  tí  tað  eru  munandi  færri  leigarar  í  Føroyum,  og  harvið  eisini  fleiri eigarar.  Sambært  Manntal  eru  tað  einans  15  prosent  av  fólkunum,  sum  búgva  í</p>
<p>leigubústaði,  meðan  85  prosent  av  fólkunum  búgva  í  eigarabústaði.  Í  hinum</p>
<p>norðurlondunum er tað 40-60 prosent, sum eiga sín egna bústað. Ein orsøk til munin</p>
<p>er  ivaleyst,  at  í  Føroyum  verður  ongin  stuðul  veittur  til  fólk,  sum  leiga,  meðan  stuðul</p>
<p>verður veittur fólki, sum hava bústaðarlán í egnum eigarabústaði.</p>
<p>Í  Føroyum  eru  sum  kunnugt  ongir  bústaðarskattir  ella  ognarskattir.  Tá  húsini  eru niðurgoldin, hevur eitt húski í høvuðsheitum einans útreiðslur til viðlíkahald. At stuðul</p>
<p>verður veittur til eigarabústaðir og ikki til leigubústaðir, og tann sannroynd, at tað ikki</p>
<p>kostar at eiga sín bústað, merkir, at fíggjarligu insitamentini at eiga heldur enn at leiga</p>
<p>eru størri í Føroyum enn í øðrum londum.</p>
<p>Men tað merkir samstundis,  at  alt annað líka  er  stórur munur á tiltøkupeninginum hjá</p>
<p>teimum,  sum  eru  nýggj  á  bústaðarmarknaðinum,  teimum  familjum,  sum  búgva  í leigubústaði  og  so  teimum,  sum  hava  niðurgoldin  hús,  ella  sum  hava  verið  á</p>
<p>bústaðarmarknaðinum í nógv ár (tó eisini treytað av landafrøðiligari staðseting, tí stórur</p>
<p>munur er á bústaðarprísunum í ymsu økjunum).</p>
<p>Munurin  á  tiltøkupeninginum  hjá  eigarum  og  leigarum  er  alt  annað  líka  størri  enn  í londunum,  sum  vit  vanliga  samanbera  okkum  við.  Tey,  sum  í  øðrum  londum  búgva  í</p>
<p>leigubústaði,  hava  sum  kunnugt  útreiðslur  til  húsaleigu,  frároknað  møguligan</p>
<p>bústaðarstuðul  (bústaðarstuðul  verður veittur í  flest  øllum londum). Tey, sum  eiga ein</p>
<p>bústað,  hava  útreiðslur  til  bústaðarskattir.  T.v.s.  flest  øll  húskir  hava  okkurt  slag  av</p>
<p>bústaðarútreiðslum, tó at bústaðarskattir tyngja eitt vanligt húskisbúskett lutfalsliga lítið í mun til eina leiguútreiðslu ella útreiðslur til rentur og avdrøg.</p>
<p>Vanliga er tað soleiðis í øðrum londum, at bústaðarskattir verða ásettir eftir virðinum av</p>
<p>bústaðnum.  Í økjum við  høgum  bústaðarprísum verða  goldnir  høgir bústaðarskattir og</p>
<p>umvent  í  økjum  við  lágum  bústaðarprísum.  Tað  sama  er  við  prísum  á</p>
<p>leigumarknaðinum. Tað merkir, at í økjum við lágum bústaðarprísum er bíligt bæði at</p>
<p>eiga og leiga, og í økjum við høgum bústaðarprísum er dýrt bæði at eiga og leiga. Ein eigari  í  t.d.  Keypmannahavnarøkinum,  rindar  vanliga  nakrar  túsund  kr.  í</p>
<p><em type="italic">ejendomsværdiskat</em> og <em type="italic">grundskyld</em> um mánaðin, meðan bústaðarskattaútreiðslan í einum </p>
<p>útjaðaraøki kann vera undir 1.000 kr. um mánaðin. Men har er samstundis eisini bíligari</p>
<p>Housing and Housing Policy in the Nordic Countries, Lujanen 2004 at  búgva  til  leigu.  T.v.s.,  at  munurin  millum  at  eiga  og  leiga  er  minni  enn  t.d.  í</p>
<p>Føroyum.</p>
<p>Tað  eru  júst  útreiðslur  til  bústað,  sum  vanliga  er  størsti  einstaki  parturin  í  einum</p>
<p>húskisbúsketti.  Í  miðal  brúkar  eitt  húski  í  hinum  norðurlondunum  millum  19  og  26 prosent  av  øllum  útreiðslum  upp  á  bústaðarútreiðslur.  Hetta  er  sum  nevnt  eitt  miðal</p>
<p>tal, so um parturin hjá einstøku familjuni er 15, 30 ella 40 prosent, er sjálvsagt treytað</p>
<p>av, um talan er um eigarabústað, leigubústað, støddina á skuldini o.s.fr.</p>
<p>Sambært  kanningini  hjá  Fólkaheilsuráðnum  brúka  føroyingar  20,2  prosent  av  tøku</p>
<p>inntøkuni til býli, men føroyski bústaðarmarknaðurin er sum nevnt øðrvísi háttaður enn í  grannalondunum,  og  eitt  føroyskt  miðaltal  hevur  tískil  ikki  sama  nyttuvirði.  Sum</p>
<p>nevnt  omanfyri  er  størri  munur  í  Føroyum  millum  tey,  sum  ikki  hava  skuld  í  sínum</p>
<p>eigara bústaði, og øðrum.</p>
<p>Sambært  kanningini  um  livikorini  hjá  fólkapensjónistum  eru  tað  84  prosent  av  øllum</p>
<p>pensjónistum, sum  hava 0 kr. í  útreiðslum  til  húsalán  ella húsaleigu.  Upplýsingar um, hvussu  stórur  partur  av  t.d.  barnafamiljum  ikki  hava  útreiðslur  til  húsalán  ella</p>
<p>húsaleigu, eru ikki tøkar, men sannlíkt er, at flestu ungar familjur hava hesar útreiðslur.</p>
<p>Miðalprísurin á húsum í Tórshavnar økinum er umleið 2 mió. kr., meðan miðalprísurin</p>
<p>í restini av landinum er umleið 1 mió. kr.</p>
<p>Eitt  bústaðarlán  upp  á  1  mió.  kr.  yvir  25  ár  við  rentu  á  3,75  prosent  gevur  eina mánaðarliga  nettoútreiðslu  (t.v.s.  íroknað  rentustuðul)  upp  á  umleið  4.200  kr.,  meðan</p>
<p>eitt  bústaðarlán  upp  á  2  mió.  kr.  við  somu  treytum  gevur  eina  mánaðarliga</p>
<p>nettoútreiðslu  upp  á  uml.  8.500  kr.  Úrslitini  í  inntøkuháttinum  taka  ikki  hædd  fyri,  at</p>
<p>stórur munur er á útreiðslum til bústað hjá ymsum familjum, og eru tað yngri fólk, sum</p>
<p>í munandi størri mun hava bústaðarútreiðslur.</p>
<p>Verður hædd tikin fyri bústaðarútreiðslum, so verður markið fyri fátækraváða variabult</p>
<p type="listitem">–  treytað  av  bústaðarútreiðsluni.  Ein  stakur  persónur  uttan  børn  skal  sum  nevnt  hava</p>
<p>eina  tøka  árliga  inntøku  upp  á  116.404  kr.  fyri  at  vera  omanfyri  fátækraváðamarkið.</p>
<p>Um hesin persónurin hevur bústaðarútreiðslur á 5.000 kr. um mánaðin, skal árliga tøka</p>
<p>inntøkan vera 60.000 kr. hægri fyri at  hava somu nýtslumøguleikar, sum  ein  persónur</p>
<p>uttan bústaðarútreiðslur.</p>
<p>Inntøkurnar  hava  sjálvsagt  stóran  týdning  fyri  nýtslumøguleikarnar,  men</p>
<p>nýtslumøguleikarnir eru í ein ávísan mun eisini tengdir at bústaðarútreiðslum, umframt</p>
<p>øðrum viðurskiftum so sum ognum, atgongd til annað tilfeingi o.tíl. Tað eru sum nevnt</p>
<p>tveir bólkar, sum eru yvirumboðaðir í hagtølum yvir fátøk í Føroyum, og eru tað stakir</p>
<p>fólkapensjónistar  og  stakir  uppihaldarar.  Kanningin  hjá  Hagstovuni  um  inntøkubýti vísir, at inntøkugloppið hjá fólkapensjónistunum í 2011 er 5,7. T.v.s., at miðalinntøkan</p>
<p>hjá teimum fólkapensjónistum,  sum  eru undir váðamarkinum, er 5,7  prosent niðanfyri</p>
<p>http://www.oecdbetterlifeindex.org/topics/housing/  Føroyar besta land í heiminum, Fólkaheilsuráðið 2013  http://www.eik.fo markið.  Hjá  teimum  børnum,  sum  eru  undir  markinum,  er  inntøkugloppið  umleið  17</p>
<p xml:lang="dan">prosent.</p>
<p>Ein  stakur  fólkapensjónistur  uttan  aðra  inntøku  enn  fólkapensjón  og  samhaldsfasta</p>
<p>hevur umleið 9.850 kr. um mánaðin eftir skatt og gjøld. Sum vit koma inn á niðanfyri, so hevur ein partur av støkum uppihaldarum bert møguleika at koma upp á í mesta lagi</p>
<p>12.200  kr.  eftir  skatt  og  gjøld.  Harumframt  skal  barnafrádráttur  leggjast  aftrat  (uml.</p>
<p>1.000  kr./mðr.  pr.  barn).  T.v.s.  í  mesta  lagi  ein  munur  á  2.400  kr.  +  barnafrádrátt.</p>
<p>Havast  skal  so  í  huga,  at  tað  bert  er  ein  heilt  lítil  partur  av  fólkapensjónistunum,  sum hava  útreiðslur  til  bústað,  meðan  ein  partur  av  støkum  uppihaldarum  sannlíkt  hava</p>
<p>lutfalsliga  stórar  bústaðarútreiðslur.  Í  teimum  førum  hetta  er  galdandi,  hevur</p>
<p>bústaðarmynstrið  sostatt  við  sær,  at  munurin  á  nýtslumøguleikum  hjá  hesum  báðum</p>
<p>bólkum er størri enn tað, sum inntøkuhátturin vísir.</p>
<p><em type="bold">Býtisbúskapur (naturaløkonomi) </em></p>
<p>Inntøkuhátturin tekur ikki hædd fyri býtisbúskapinum, sum í ein ávísan mun er galdandi</p>
<p>í  Føroyum.  Tað  fyriliggja  ongar  kanningar  og  hagtøl  um  vavið  av  býtisbúskapi  í</p>
<p>Føroyum,  og  hvussu  býtisbúskapur  ávirkar  korini  hjá  teimum  familjum  og</p>
<p>einstaklingum,  sum  brúka  býtisbúskap.  Fólkateljingin  vísir,  at  70  prosent  av</p>
<p>húskjunum  seinasta  árið  sjálvi  hava  útvegað  sær  ella  hava  fingið  fisk,  sum  ikki  er</p>
<p>keyptur.  Eisini  eru  fleiri  enn  50  prosent  av  húskjunum,  sum  á  sama  hátt  hava  fingið matískoyti  frá  seyði  ella  grind.  Tað  eru  einans  18  prosent,  sum  ikki  hava  atgongd  til</p>
<p>ikki-handilsligt  matískoyti. Men hesi  tølini siga ikki nakað um,  hvussu  stóran týdning</p>
<p>ókeypis matískoytið hevur í gerandisdegnum hjá húskjunum.</p>
<p>Mett  verður  tó  ikki,  at  matískoyti  hevur  avgerðandi  týdning  fyri  fjøldina  av  føroysku</p>
<p>húskjunum,  tí  matbúsketti  er  hóast  alt  avmarkaður  partur  av  húskisútreiðslunum.  Í Føroyum  finnast  ikki  hagtøl  yvir  nýtslumynstur  hjá  familjum  –  t.v.s.,  hvussu</p>
<p>útreiðslurnar  hjá  einstøku  húskjunum  er  býttar  í  høvuðsbólkar.  Í  Danmark  brúkar  eitt</p>
<p>húski umleið 13 prosent av útreiðslunum í miðal til mat og drekkivørur.</p>
<p>Tey  húski,  sum  liva  av  tí,  sum  náttúran  hevur  at  bjóða,  og  sum  hava  eitt  slag  av</p>
<p>býtisbúskapi,  hava  vanliga  eisini  lægri  inntøkur.  Í  pengum  kunnu  hesi  vera  fátøk,  og sambært inntøkuháttinum eru tey fátøk. Men tey hava atgongd til annað tilfeingi, sum</p>
<p>merkir, at grundleggjandi tørvirnir verða nøktaðir.</p>
<p><em type="bold">Stakir uppihaldarar í serligum fátækraváða </em></p>
<p>Støk  við  børnum  hava  í  øllum  samfeløgum  trengri  fíggjarlig  kor  enn  aðrir</p>
<p>samfelagsbólkar.  Tað  eru  sjálvandi  stakir  uppihaldarar,  sum  ikki  eru  illa  fyri fíggjarliga,  men  tann  generella  myndin  í  Evropa  er,  at  børn  í  familjum  við  einum</p>
<p>Manntal 2012  Lone parents, poverty and policy in the European Union, Bradshaw and Chzhen, 2012 uppihaldara  í  munandi  størri  mun  hava  trengri  fíggjarlig  kor  enn  onnur.  Soleiðis  er</p>
<p>eisini  í  Føroyum.  Í  Føroyum  og  norðurlondum  annars  er  tað  tó  tann  fyrimunur,  at</p>
<p>møguleiki  er  fyri  skipaðari  barnaansing  fyri  lágan  kostnað  og  við  einum  høgum</p>
<p>kvaliteti.  Hetta  merkir,  at  uppihaldarin  hevur  betri  møguleika  at  luttaka  á arbeiðsmarknaðinum og harvið skapa sær eitt lívsgrundarlag.</p>
<p>Kanningin  hjá  Hagstovuni  vísir  sum  nevnt,  at  tað  serliga  eru  stakir  uppihaldarar,  sum</p>
<p>eru  fátækir.  Talið  av  teimum  er  munandi  størri  enn  fyri  onnur  húski,  og  tey  eru</p>
<p>samstundis munandi langt undir markinum.</p>
<p>Tað eru serliga stakir uppihaldarar við børnum í aldrinum 0-5 ár, sum eru fátækir, men eisini  stakir  uppihaldarar  við  eldri  børnum  eru  fátøk.  Skipanin  við  fríplássum  á</p>
<p>dagstovnaøkinum  er  skrúvað  soleiðis  saman,  at  stakir  uppihaldarar  mugu  arbeiða</p>
<p>niðursetta tíð ella fyri lága løn. Hóast støku uppihaldararnir høvdu havt møguleikan at</p>
<p>arbeitt  meira,  t.d.  við  at  skifta  til  eitt  betri  lønt  starv,  økt  um  arbeiðstíðina  o.s.fr.,  so</p>
<p>forðar skipanin fyri, at hesi hava møguleika at betra um fíggjarligu viðurskiftini.</p>
<p><em type="bold">Inntøka stakur uppihaldari við 2 børnum í ávikavist barnagarðs- og vøggustovualdri </em></p>
<p>Borgarir,  sum  hava  árligar  lønarinntøkur  millum  65.000  kr.  og  500.000  kr.,  hava  eitt</p>
<p>marginalskattaprosent  upp  á  46  prosent  (íroknað  arbeiðsmarknaðargjøld  og  við  miðal</p>
<p>kommunuskattaprosenti).  Skipanin  við  fríplássum  virkar  soleiðis,  at  tey  húski,  sum hava  inntøkur  lægri  enn  uml.  244.000  kr.,  fáa  fult  frípláss  á  dagstovnum.  Gjald  fyri</p>
<p>ansing hækkar so stigvíst við hægri inntøkum. Fult gjald er, tá húskisinntøkan er uml.</p>
<p>284.000  kr.  Í  praksis  virkar  hetta  sum  ein  progressivur  skattur,  og  myndin  omanfyri</p>
<p>vísir,  at  við  2  børnum  í  dagstovnaaldri  er  faktiska  marginalskattaprosentið  í</p>
<p>intervallinum 240.000-284.000 kr. upp á 132 prosent. Við øðrum orðum so lækkar tøka</p>
<p>inntøkan  t.d.  við  at  fara  úr  niðursettari  arbeiðstíð  upp  í  fulla  tíð.  Júst  intervallið 240.000-284.000  kr.  rakar  nógvar  yrkisbólkar  í  Føroyum  –  t.d.  sjúkrarøktarfrøðingar,</p>
<p>pedagogar og lærarar, tí havast skal í huga, at inntøkan skal langt upp um 284.000 kr.,</p>
<p>áðrenn tað munar á botnlinjuni. Um vit í døminum omanfyri taka støði í einum persóni,</p>
<p>20.000</p>
<p>19.000</p>
<p>18.000</p>
<p>17.000</p>
<p>16.000</p>
<p>15.000</p>
<p>14.000</p>
<p>200.000 220.000 235.000 240.000 260.000 270.000 280.000 300.000 320.000 340.000 360.000</p>
<p>árlig lønarinntøka áðrenn skatt sum  fer upp í  løn  frá 19.500 kr.  um  mánaðin  áðrenn skatt  til  26.500 kr.  um  mánaðin,</p>
<p>fær  eina  hækking  í  tøku  inntøkuni  upp  á  250  kr.  V.ø.o.  ein  mánaðarlig  hækking  í</p>
<p>inntøkuni  á  7.000  kr.  brutto  gevur  250  kr.  netto.  T.v.s.,  at  skipanin  við  fíggjarligum</p>
<p>fríplássum  á  dagstovnaøkinum  er  við  til  at  fasthalda  stakar  uppihaldarar  í  eini láglønarstøðu.</p>
<p>Flestu støku uppihaldarar arbeiða niðursetta tíð ella fyri lága løn fyri at varðveita rættin</p>
<p>til frípláss. Tá inntøkan fer upp um 244.000 kr., minkar tøka inntøkan, og ikki fyrr enn</p>
<p>inntøkan  fer  upp  um  uml.  300.000  kr.,  byrjar  tøka  inntøkan  aftur  at  økjast.  Um persónurin  í  døminum  omanfyri  økir  lønarinntøkuna  við  150.000  kr.  um  árið  (úr</p>
<p>235.000 upp í 385.000 kr.), so hækkar tøka inntøkan við umleið 48.000 kr.</p>
<p>Tað  finnast  ikki  hagtøl  yvir  útbúgvingarstøði,  arbeiðstíð  og  starvsøki  hjá  støkum</p>
<p>uppihaldarum,  og  tí  ber  ikki  til  neyvt  at  siga,  um  stakir  uppihaldarar  yvirhøvur  hava</p>
<p>møguleika  at  økja  munandi  um  inntøkurnar.  Men  tað  er  greitt,  at  tað  eru  bert  fáir</p>
<p>lønarsáttmálar, sum geva lønmóttakarum møguleika at fara longri upp enn 300-350.000 kr. árliga. Sostatt hava flestu støku uppihaldarar onki annað val enn at halda seg á eini</p>
<p>inntøku, sum er lægri enn 244.000 kr./ár.</p>
<p>Ein  løntakari  við  árligari  lønarinntøku  á  240.000  kr.  hevur  eina  inntøku  eftir  skatt  og</p>
<p>gjøld upp á uml. 12.200 kr. um mánaðin + barnafrádrátt á uml. 1.000 kr. um mánaðin</p>
<p>fyri hvørt barnið.</p>
<p>Hetta  sama  er  galdandi  fyri  t.d.  tvey  lesandi,  sum  hava  børn.  Tað  at  annar  ella  bæði</p>
<p>arbeiða  við  síðurnar  av  lesnaðinum  koma  undir  somu  avmarkingar,  sum  tann  staki</p>
<p>uppihaldarin nevndur omanfyri.</p>
<p><em type="bold">Fólkapensjónistar og fátækradømi </em></p>
<p>Sum  nevnt  eru  stakir  fólkapensjónistar  uttan  aðra  inntøku  enn  fólkapensjón  og samhaldsfasta  eisini  undir  fátækramarkinum.  Fólkapensjónin  er  samansett  soleiðis</p>
<p>(mánaðarligar upphæddir 2014):</p>
<p> <em type="bold">Fólkapensjón </em></p>
<p><em type="bold"> </em><em type="italic">Støk Gift </em><em type="bold">Grundupphædd </em> 4.169   3.313 </p>
<p><em type="bold">Viðbót </em> 3.271  2.531  <em type="bold">Viðbót til ávísar pensjónistar </em>     </p>
<p><em type="bold">Samhaldsfasti </em> 2.930   2.930 <em type="bold">Mánaðarlig inntøka 10.891 8.988 </em></p>
<p><em type="bold">Skattur  </em>  </p>
<p><em type="bold">Heilsutrygdargjald </em>      <em type="bold">Inntøka eftir skatt og heilsutrygdargjald  9.847  8.256 </em></p>
<p>Tað  eru  umleið  2/3  av  øllum  føroyskum  fólkapensjónistum,  sum  fáa  fulla  pensjón  –</p>
<p>t.v.s.,  at  tey  ikki  hava  inntøku  aftrat,  sum  verður  mótroknað  í  fólkapenjónini.  Um</p>
<p>inntøkan  er  høg  ella  lág  samanborið  við  hini  norðurlondini,  er  ikki  gjørligt  at  siga,  tí</p>
<p>pensjónsskipanirnar eru so ymiskar. Talvan niðanfyri vísir pensjónsupphæddir til fólk, sum ikki hava spart upp til egna pensjón.</p>
<p><em type="bold">Fólkapensjón í 2011 hjá teimum, sum ikki hava spart upp til egna pensjón ( DKK) </em></p>
<p>Danmark<em type="bold"> </em>Føroyar<em type="bold"> </em>Finnland<em type="bold"> </em>Ísland<em type="bold"> </em>Norra<em type="bold"> </em>Svøríki<em type="bold"> </em></p>
<p>9.350 9.419 5.132 7.053 13.024 5.591</p>
<p><em type="bold">Partur av fólkapensjónistum, sum ikki hava mótroknaða pensjón </em></p>
<p>Danmark<em type="bold"> </em>Føroyar<em type="bold"> </em>Finnland<em type="bold"> </em>Ísland<em type="bold"> </em>Norra<em type="bold"> </em>Svøríki<em type="bold"> </em></p>
<p>29 % 65% 5 % 6 % 25 % 5 %</p>
<p xml:lang="dan">Kelda: Social tryghed i de nordiske lande , Nososco 2012</p>
<p>Sum  tað  sæst  omanfyri,  so  eru  upphæddirnar  í  høvuðsheitum  lægri  í  hinum</p>
<p>norðurlondunum,  men  tað  sæst  eisini,  at  tað  eru  bert  heilt  fáir  borgarar,  sum  fáa upphæddirnar í talvunum. Flestu pensjónistarnir hava persónligar</p>
<p>pensjónsuppsparingar,  og  merkir  hetta,  at  tey  hava  hægri  inntøkur  enn  í  talvunum</p>
<p>omanfyri. Hetta merkir samstundis, at avbjóðingin við, at eldra ættarliðið økist í tali, er</p>
<p>størri í  Føroyum  enn í  øðrum  norðurlondum, tá tað  snýr seg um  pensjónsútreiðslur, tí</p>
<p>sum nevnt hava borgarar í hinum norðurlondunum egnar pensjónir. Tó skal nevnast, at ein partur av føroysku upphæddini omanfyri stavar frá Samhaldsfasta, og tískil áliggur</p>
<p>tann parturin ikki á landskassanum.</p>
<p>Fólkapensjónistar, sum fáa fulla pensjón, kunnu hava inntøku upp í 61.500 kr., áðrenn</p>
<p>pensjónin  verður  mótroknað  (hjún  kunnu  tilsamans  hava  inntøku  á  123.000  kr.).</p>
<p>Lutfalsligi  parturin  av  fólkapensjónistum,  sum  ikki  hevur  inntøku  aftrat  pensjónini, hevur  síðstu  10  árini  verið  støðugur.  Tað  er  í  løtuni  ikki  gjørligt  at  siga,  hvørt</p>
<p>supplerandi  inntøkan hjá pensjónistum  stavar  frá  privatum  pensjónsuppsparingum ella</p>
<p>frá  arbeiði.  Men  staðfestast  kann,  at  tað  er  ongin  vøkstur  í  talinum  av</p>
<p>fólkapensjónistum, sum hava inntøku aftrat pensjónini.</p>
<p>Talvurnar niðanfyri vísa inntøkurnar, sum fólkapensjónistar hava aftrat fólkapensjónini.</p>
<p>Hjá  teimum,  sum  í  myndini  niðanfyri  hava  supplerandi  inntøkur  úr  1.000  og  upp  í 20.000 kr., stava inntøkurnar í høvuðsheitum frá rentuinntøkum, og tað týður uppá, at</p>
<p>hesi hava tøkan pening. T.v.s., at tað eru serliga tey, sum hava inntøkur undir 1.000 kr.</p>
<p>árliga, sum eru relevant at umrøða í mun til fátækradømi.<em type="bold"> </em></p>
<p><em type="bold">Árlig inntøka aftrat fólkapensjón og samhaldsfasta - støk </em></p>
<p>Kelda: Almannamálaráðið</p>
<p><em type="bold">Árlig inntøka aftrat fólkapensjón og samhaldsfasta - gift</em> </p>
<p>Kelda: Almannamálaráðið</p>
<p>50%</p>
<p>40%</p>
<p>30%</p>
<p>20%</p>
<p>10%</p>
<p>0%</p>
<p>40%</p>
<p>30%</p>
<p>20%</p>
<p>10%</p>
<p>0%</p>
<p>Tað  eru  millum  1/4  og  1/3  av  fólkapensjónistum,  sum  hava  inntøku  á  í  minsta  lagi</p>
<p>50.000  kr.  um  árið  aftrat  pensjónini.  Í  2003  vóru  tað  44,7  prosent  av  øllum</p>
<p>fólkapensjónistum, sum høvdu supplerandi inntøku á undir 10.000 kr. um árið, meðan</p>
<p>parturin í 2012 var 43,9 prosent. Sum nevnt eru allir stakir fólkapensjónistar tryggjaðir uml.  9.850  kr.  um  mánaðin,  og  eini  hjún  hava  tilsamans  16.500  kr.  um  mánaðin  eftir</p>
<p>skatt og gjøld.</p>
<p>Tað er ikki óvanligt í almenna kjakinum at hoyra politikarar, áhugabólkar og onnur taka</p>
<p>fram fólkapensjónistar, sum einans hava fólkapensjón og samhaldsfasta at liva av, sum</p>
<p>ein  fíggjarliga  veikan  bólk.  Vanliga  verður  sipað  til  teir  umleið  4500 fólkapensjónistarnar, sum móttaka grundupphædd og fulla viðbót – t.v.s., tey hava ikki</p>
<p>nóg  stóra  supplerandi  inntøku  til,  at  viðbótin  verður  mótroknað.  Inntøkan  umframt pensjónina  skal  vera  hægri  enn  61.500  kr.  um  árið,  fyri  at  viðbótin  skal  kunna</p>
<p>mótroknast.</p>
<p>Tey  politisku  uppskot,  sum  hava  verið  frammi  síðstu  árini  um  at  hjálpa  hesum</p>
<p>bólkinum,  snúgva  seg  um  at  hækka  viðbótina  til  fólkapensjón  og  viðbót  til  ávísar pensjónistar.  Men  sambært  hagtølum  um  rentuinntøkur  hjá  fólkapensjónistum  eru</p>
<p>greiðar ábendingar um, at ein partur av hesum fólkapensjónistum hava lutfalsliga stórar</p>
<p>upphæddir av innistandandi peningi ella partabrøvum. Meginparturin av</p>
<p>fólkapensjónistunum hava eina árliga rentuinntøku upp á 1.000-2.000 kr., men eisini er ein  partur  av  teimum,  sum  “<em type="italic">bara  hava  fólkapensjón  og  samhaldsfasta  at  liva  av</em>”,  ið hava rentuinntøkur upp ímóti 60.000 kr. um árið, og týður hetta upp á stórar upphæddir </p>
<p>av tøkum peningi.</p>
<p>Tað  hava  seinnu  árini  verið  300-400  fólkapensjónistar,  sum  onga  inntøku  hava  havt</p>
<p>yvirhøvur – heldur ikki rentuinntøku.</p>
<p>Tað eru eisini fólk, sum fáa sokallaða brøkpensjón. Hetta eru borgarar, sum í styttri tíð hava  búð  í  Føroyum,  og  sum  sostatt  ikki  hava  vunnið  rætt  til  fulla  pensjón.  Hesi  eru</p>
<p>ikki við í myndunum omanfyri. Í 2010 var talan er um 36 fólk, sum búðu í Føroyum, og</p>
<p>sum  fingu  brøkpensjón,  harav  8  ikki  søkja  um  viðbót  til  fólkapensjón  (orsøkin  til,  at</p>
<p>fólkapensjónistar  ikki  søkja  um  viðbót,  er  vanliga,  at  tey  hava  ov  høga  inntøku  aftrat</p>
<p>pensjónini). T.v.s.,  at  28 fólk eru í  vanda  fyri at  hava serliga lágt  lívsgrundarlag, men</p>
<p>meginparturin  av  teimum  28  eru  gift,  og  hava  harvið  annað  uppihaldsgrundarlag  enn bert  egna  brøkpensjón.  Almannaverkið  er  vitandi  um  einstakar  brøkpensjónistar,  sum</p>
<p>eru  í  einkjustøðu,  og  í  teimum  førum  verður  fíggjarligi  spurningurin  loystur  við</p>
<p>persónligari viðbót sum ískoyti til pensjónina. Væntandi fer talið av brøkpensjónistum</p>
<p>at vaksa komandi árini, tí talið av útlendingum í Føroyum er økt seinnu árini.</p>
<p><em type="bold">Fátækradømi og sosialar veitingar </em></p>
<p>Í  øðrum  londum  er  tað  soleiðis,  at  høvuðsorsøkin  til  at  fólk  eru  fátøk  ella  eru  undir</p>
<p>einum fátækramarki, er, at tey eru uttanfyri arbeiðsmarknaðin. Hetta er galdandi í øllum</p>
<p>londum  uttan  mun  til  vælferðarstøði,  arbeiðsmarknaðarmøguleikar  og  vavið  av</p>
<p>fátækradømi. Hetta er orsakað av, at inntøkumøguleikarnir eru serliga avmarkaðir, tá ein  er  uttanfyri  arbeiðsmarknaðin.  Sosialar  veitingar  eru  vanliga  á  einum  lægri  støði</p>
<p>uttanfyri  norðurlond.  Norðurlond  hava  hægri  sosialar  veitingar  enn  í  øðrum  londum,</p>
<p>men  hava  eisini  eitt  høgt  lønarstøði,  og  tí  er  tað eisini  í  norðurlondum  soleiðis,  at  tað</p>
<p>serliga eru tey, sum ikki arbeiða, sum eisini eru fátøk.</p>
<p>Hagtalsupplýsingar um, hvørja støðu fátøk fólk í Føroyum hava á arbeiðsmarknaðinum, eru  ikki  tøkar.  T.v.s.,  samanhangurin  millum  inntøku  og  støðu  á  arbeiðsmarknaðinum</p>
<p>er ikki kannaður. Men myndin er ikki so einføld í Føroyum, tí nakrar sosialar veitingar</p>
<p>Fattigdom i EU-landene, CASA 2010 eru  lutfalsliga  høgar  í  mun  til  lønarlagið.  Nakrar  veitingar  eru  eisini  hægri  enn</p>
<p>fátækramarkið á 60 prosent av miðinntøkuni. Men hóast nógvar veitingar kunnu tykjast</p>
<p>høgar, so ber ikki til at konkludera, hvørt tey, sum fáa veitingarnar, eru fátøk ella ikki.</p>
<p>Hetta  er  partvíst  tí,  at  fíggjarliga  rásarúmið  er  tengt  at  samlaðu  inntøkuni  hjá  tí húskinum, sum ein er partur av. Harumframt er tað soleiðis, at nakrar sosialar veitingar</p>
<p>eru tengdar at fyriliggjandi inntøkugrundarlagi. Ein týðandi partur av teimum, sum fáa</p>
<p>ALS-veiting,  og teimum, sum  fáa sjúkradagpening, fáa  eina veiting, sum  er lægri  enn <span type="quote">“hægsta gjald”</span>. Hetta kann vera tí, at tey hava arbeitt niðursetta tíð, hava verið stutta tíð á arbeiðsmarknaðinum, ella tí tey onkursvegna bert hava avmarkað inntøkugrundarlag. Hinvegin kunnu vit ikki siga, at generelt eru tey, sum fáa eina lága veiting úr ALS, eru</p>
<p>fátøk, tí ALS-veitingin er ikki tengd at inntøku hjá møguligum hjúnafelaga.</p>
<p>Ein lutfalsliga stórur bólkur, har veitingin er lægri enn fátækramarkið, eru fólk, sum fáa</p>
<p>forsorgarveiting, og sum ikki hava børn. Havast skal tó í huga, at ein týðandi partur av</p>
<p>hesum fólkum fáa forsorgarveiting í avmarkaða tíð. Talan er um eina fyribils hjálp, og tað eru nógv, sum fáa veiting í nakrar vikur ella nakrar mánaðir. Tó er eisini nøkur, sum</p>
<p>í longri tíð eru í skipanini, men tað eru bert heilt fá, sum fáa hesa veitingina í fleiri ár.</p>
<p>Vert er eisini at leggja til merkis, at sambært upplýsingum frá ÍMGT, so eru meira enn</p>
<p>helvtin  av  teimum,  sum  fáa  hjálp  frá  ÍMGT,  sum  hava  sítt  lívsgrundarlag  frá</p>
<p>arbeiðsmarknaðinum ella frá arbeiðsmarknaðarskipanum (sí síðu 46)</p>
<p>Framskrivaða  fátækramarkið  á  60  prosent  av  miðinntøkuni  er  í  2013  117.548  kr.  eftir skatt  og  gjøld  um  árið,  svarandi  til  umleið  9.796  kr.  um  mánaðin.  Fleiri  sosialar</p>
<p>veitingarnar  eru  hægri  enn  hesar  upphæddir.  Niðanfyri  er  eitt  yvirlit  yvir  tær  mest</p>
<p>vanligu sosialu veitingarnar eftir skatt og gjøld, sum eru galdandi ultimo 2013 (hjá fólki</p>
<p>uttan  børn  og  við  miðal  kommunuskattaprosenti),  samanborið  við  lægstu</p>
<p>sáttmálalønirnar á arbeiðsmarknaðinum.</p>
<p> <em type="bold">Upphædd um mánaðin </em></p>
<p>60 prosent av miðinntøku - støk 9.796 S&amp;K byrjunarløn full tíð 11.068 FA-tímaløntur full tíð 11.800 ALS – hámarksgjald 10.924 Hægsta fyritíðarpensjón 12.902 Miðal fyritíðarpensjón 10.658 Lægsta fyritíðarpensjón 9.382 Forsorgarveiting støk u/børn 8.248 Forsorgarveiting stakir uppihaldarar 9.607 Arbeiðsbúgving støk u/børn 9.154 Arbeiðsbúgving stakir forsyrgjarar 10.513 Fólkapensjón – støk  9.779 Fólkapensjón – gift tilsamans 16.349</p>
<p>Sosialar veitingar í Føroyum og norðurlondum; Heildarætlan, Fólkaflyting og fólkavøkstur,</p>
<p>Vinnumálaráðið 2013</p>
<p>Lægsta fyritíðarpensjón til ein giftan persón er uml. 7.400 kr. eftir skatt, men av tí at tað</p>
<p>er inntøkan hjá húskinum, sum sigur nakað um nýtslumøguleikarnar, skal inntøkan hjá</p>
<p>hjúnafelaga  roknast  upp  í  (møgulig  inntøka  hjá  hjúnafelaga  verður  ikki  mótroknað  í</p>
<p>fyritíðarpensjónini)  Tískil  ber  ikki  til  at  siga  nakað  um  fíggjarligt  rásarúm  hjá  giftum fólkum einans við at hyggja at satsinum á sosialu veitingini.</p>
<p>Javnvirðisinntøkan  eftir  60  prosents  markinum  hjá  einum  støkum  uppihaldara  við</p>
<p>einum  barni  er  í  2013  152.398  kr.  um  árið  svarandi  til  12.700  kr.  um  mánaðin.  Ein</p>
<p>stakur uppihaldari hevur vanliga rætt til barnafrádrátt, barnagjald til stakar uppihaldarar og barnaískoyti, og er hetta tilsamans 2.669 kr. um mánaðin. Tað vil siga, at hjá støkum</p>
<p>uppihaldarum skal tann veitingin leggjast aftrat  upphæddunum  í  yvirlitinum omanfyri.</p>
<p>Ein stakur uppihaldari við einum barni, sum fær forsorgarhjálp, fær sostatt 9.607+2.669</p>
<p>= 12.276 kr. um mánaðin, og er harvið beint undir markinum.</p>
<p>Stakir  uppihaldarar,  sum  fáa  veiting  eftir  pensjónslógini,  fáa  harumframt  eisini</p>
<p>barnaviðbót, sum er 1.074 kr. um mánaðin, og sostatt skulu 3.743 kr. leggjast aftrat hjá hesum. Ein stakur lægsti fyritíðarpensjónistur við einum barni fær sostatt 9.382+3.743</p>
<p>= 13.125 kr. um mánaðin, og er sostatt omanfyri fátækramarkið.</p>
<p><em type="bold">Samanbering  av  inntøkum  hjá  støkum  uppihaldara  við  einum  barni  (íroknað  allur barnastuðul) </em></p>
<p> <em type="bold">Upphædd um mánaðin</em> Undir útbúgving (Studni) 8.954 kr. (lán ikki íroknað) Undir útbúgving við lærlingaløn (S&amp;K) 9.055 kr.  Í starvi undir sáttmála hjá Havnar Arbeiðskvinnufelag 14.487 kr. Í starvi – ófaklærd – undir sáttmála hjá S&amp;K 13.250 kr. Forsorgarveiting frá AV 12.977 kr. Lægsta fyritíðarpensjón 13.125 kr. </p>
<p>At  fleiri  av  sosialu  veitingunum  í  Føroyum  eru  hægri  enn  fátækramarkið,  merkir,  at</p>
<p>fátækradømi í minni mun enn í øðrum londum kann forklárast út frá manglandi tilknýti</p>
<p>til  arbeiðsmarknaðin.  Men  sum  nevnt  eru  tað  fólk,  sum  fáa  niðursetta  veiting  ella  eru partur  av  einum  húski,  sum  tilsamans  hevur  lága  inntøku,  og  í  tann  mun  hevur  tað</p>
<p>sjálvandi  týdning.  Samanhangurin  millum  manglandi  arbeiðsvirkni  og  fátækradømi  er</p>
<p>tó sannlíkt ikki eins stórur sum í øðrum londum.</p>
<p>Nýggjasta talið, sum er tøkt, er frá 2011. Hetta er framskrivað til 2013 við miðalvøkstrinum 2009-2011</p>
<p><em type="bold">6. Jólahjálp frá ÍMGT </em></p>
<p>Upplýsingar frá felagsskapinum ÍMGT sampakka við aðrar hagtalsupplýsingar so sum</p>
<p>kanningin um inntøkubýtið hjá Hagstovu Føroya.</p>
<p>Sum  nevnt  eru  tað  serliga  stakir  uppihaldarar,  sum  hava  lágar  inntøkur,  og  har</p>
<p>inntøkugloppið  er  munandi  størri  enn  hjá  øðrum  bólkum.  Tað  eru  einans  familjur  við</p>
<p>børnum, sum fáa hjálp frá felagsskapinum ÍMGT, men sambært felagsskapinum eru 2/3</p>
<p>av  teimum,  sum  søkja,  stakir  uppihaldarar  -  tey  flestu  av  teimum  eru  kvinnur,  tó  eru</p>
<p>eisini fleiri menn við børnum.</p>
<p>Kelda: Í menniskjum góður tokki</p>
<p>Inntøkukeldan  hjá  umsøkjarunum  til  ÍMGT  er  í  høvuðsheitum  frá  ymsum vælferðarskipanum,  sum  settar  eru  í  verk.  31  prosent  av  umsøkjarunum  arbeiða,  men</p>
<p>inntøkan  er  væl  minnið  enn  t.d.  ein  arbeiðaraløn  við  40  tíma  viku.  Inntøkutølini  hjá</p>
<p>teimum, sum eru á arbeiðsmarknaðinum, samsvara eisini við aðrar kanningar, sum vísa,</p>
<p>at  ein  lutfalsliga  stórur  partur  av  fjøldini  á  arbeiðsmarknaðinum  í  Føroyum  arbeiðir</p>
<p>niðursetta tíð.</p>
<p>Sambært Manntal eru tað 70  prosent av teimum, sum  arbeiða niðursetta tíð,  sum  gera</p>
<p>tað sjálvboðið, meðan 30 prosent kundu hugsað sær at arbeitt meira. ÍMGT upplýsir, at</p>
<p>hjá  teimum,  sum  søkja  um  jólahjálp,  er  niðursetta  arbeiðstíðin  ikki  sjálvboðin,  men</p>
<p>treytað  av  arbeiðsmarknaðinum  –  hetta  óansæð  um  talan  er  um  almenna  ella  privata arbeiðsmarknaðinum.</p>
<p>ÍMGT upplýsir, at í fleiri av umsóknunum um jólahjálp vísa umsøkjarar á, at tey kundu</p>
<p>hugsað sær at  arbeitt  meir, men tað er  ov lítið av fiski, sum  kemur upp á land, ella at</p>
<p>stovnurin  ella  heilsu-  og  almannaverkið  er  soleiðis  skipað,  at  fólk  einans  sleppa  at</p>
<p>arbeiða niðursetta tíð.</p>
<p>Í parlagi; 34%</p>
<p>Parlagsstøða</p>
<p>Støk/ Stakur; 66%</p>
<p>Sum  nevnt  omanfyri,  so  hava  flestu  av  umsøkjarunum  til  jólahjálp  almennar</p>
<p>vælferðarskipanir  sum  inntøkukeldu.  Nógvir  av  umsøkjarunum  eru  raktir  av  støðum,</p>
<p>sum brádliga eru íkomnar – sjúka, deyði, arbeiðsloysi, samlívsslit eru nakrar av sosialu</p>
<p>hendingunum, sum kunnu gera, at tilverugrundarlagið broytist grundleggjandi.</p>
<p>Kelda: Í menniskjum góður tokki</p>
<p>Tað  eru  serliga  bústaðarútreiðslur,  sum  hava  týdning,  og  møguleikarnir  eru  lítlir  fyri</p>
<p>bíligum bústøðum.</p>
<p>Um hugt verður at, hvussu fólk búgva, sæst, at tey flestu, sum søkja jólahjálp, búgva til leigu. Fleiri eru eisini, sum ikki kunnu seta búgv sjálvi ella eru noydd at flyta heim til</p>
<p>foreldrini, tá ið tey fáa børn.</p>
<p>Privati arbeiðsmarknaður in 13%</p>
<p>Annað 4%</p>
<p>Inntøkukelda</p>
<p>Almenni arbeiðsmarknaður in 18%</p>
<p xml:lang="dan">Forsorg 18%</p>
<p>Fyritíðarpensjón 7%</p>
<p xml:lang="dan">Als 16%</p>
<p>Lestrarstuðul 17%</p>
<p>Sjúkradagpeningsk ipanin 4%</p>
<p>Barsilsskipanin 3%</p>
<p>Eg búgvi hjá foreldrunum 7%</p>
<p>Annað 4%</p>
<p><em type="bold">Bústaðarviðurskifti </em></p>
<p>Eg búgvi í egnum húsum 31%</p>
<p>Eg búgvi í egnari íbúð 4%</p>
<p>Eg búgvi til leigu 54%</p>
<p>Kelda: Í menniskjum góður tokki</p>
<p>Tað sæst aftur í umsóknunum, at tað serliga er býliskostnaðurin, sum fer við størsta</p>
<p>partinum av tøku inntøkuni hjá familjunum. Møguleiki er ikki at búgva bíligt ella</p>
<p>øðrvísi.</p>
<p>Í Føroyum verður rentustuðul veittur, men bústaðarstuðul til leigubúðstaðir verður ikki veittur, tískil kunnu fólk, sum búgva til leigu, mangan vera verri fyri enn tey, sum fáa</p>
<p>møguleika  at  seta  føtur  undir  egið  borð.  Hetta  er  eisini  við  til  at  vaksa  um  gjónna</p>
<p>millum ymsu inntøkubólkarnar.</p>
<p><em type="bold">7. Niðurstøða </em></p>
<p>Arbeiðsbólkurin  skal  sambært  arbeiðssetninginum  lýsa  ymsar  hættir  at  áseta</p>
<p>fátækramørk og skal meta um, hvør háttur og hvørjar dátur skulu vera grundarlag undir einum føroyskum fátækramarki.</p>
<p>Arbeiðsbólkurin  hevur  viðgjørt  teir  tríggjar  hættirnar,  sum  eru  teir,  ið  vera  brúktir  í</p>
<p>sambandi  við  kjak  og  viðgerðir  av  fátækradømi  í  øðrum  londum.  Onnur  framkomin</p>
<p>lond,  sum  vit  í  Føroyum  vanliga  samanbera  okkum  við,  hava  vanliga  ikki  almenn</p>
<p>fátækramørk,  men  í  flestu  londunum  verða  tað  við  jøvnum  millumbilum  gjørdar</p>
<p>kanningar  og  lýsingar  av  gongdini  við  fátækradømi,  sum  byggja  á  ymsar  indikatorar, sum eru grundaðir á teir tríggjar hættirnar.</p>
<p>Teir tríggir hættirnir, sum talan er um, eru:</p>
<p type="listitem"> Inntøkuhátturin</p>
<p type="listitem"> Búsketthátturin</p>
<p type="listitem"> Saknhátturin</p>
<p>Hesir  tríggir  hættirnir  hava  allir  sínar  styrkir  og  sínar  vansar.  Hættirnir  eiga  ikki  at</p>
<p>standa  einsamallir,  men  eiga  at  stuðla  hvørjum  øðrum  saman  við  øðrum  supplerandi</p>
<p>kanningum.</p>
<p>Tað eru í Føroyum ikki gjørdar kanningar eftir saknháttinum, og hevur arbeiðsbólkurin tískil ikki viðgjørt saknháttin í sambandi við eitt føroyskt fátækramark. Kanningar eftir</p>
<p>saknháttinum  høvdu  betra  um  vitanargrundarlagið  um  fátækradømi  í  Føroyum,  men</p>
<p>talan er um rættiliga víðfevndar kanningar, sum eru lutfalsliga kostnaðarmiklar at gera.</p>
<p>Sambært allýsingini av fátækradømi er fátækradømi definerað soleiðis:</p>
<p><em type="italic">At  vera  varandi  avmarkaður  frá  at  liva  eitt  lív  við  teimum  materiellu </em></p>
<p><em type="italic">ressursunum,  sum  eru  í  tráð  við  alment  aksepterað  livikor  og  lívshátt  og  ikki hava møguleika fyri sjálvur at koma sær úr st�</em></p>
<p>Grundarsteinurin undir føroyska fátækramarkinum eigur at vera inntøkuhátturin. Hóast</p>
<p>hini  norðurlondini  í  høvuðsheitum  brúka  eitt  mark  upp  á  50  prosent  av  miðinntøkuni</p>
<p>sum mát í sambandi við fátækrakjakið, so mælir arbeiðsbólkurin til at halda fast við 60 prosent markið, sum longu í dag verður framleitt og viðgjørt í árligum kanningum hjá</p>
<p>Hagstovu Føroya.</p>
<p>Kanningar  eftir  búskettháttinum  stuðla  undir  at  brúka  markið  á  60  heldur  enn  50</p>
<p>prosent.  Arbeiðsbólkurin  hevur  gjørt  eitt  sokallað  minstabúskett,  sum  inniheldur</p>
<p>neyðugar  og  rímiligar  dagligar  útreiðslur  hjá  ymsum  familjustøddum.  Búskettið</p>
<p>inniheldur  ikki  útreiðslur  til  bústað,  og  er  orsøkin  fyrst  og  fremst,  at  munurin  á útreiðslum til bústað er ógvuliga stórur frá húski til húski.</p>
<p><em type="bold">Mánaðarlig upphædd sambært inntøkuháttinum og sambært búskettháttinum</em> </p>
<p><em type="bold"> 60 % av miðinnt.* Búskett** </em></p>
<p>Støk 9.796 6.966 Par uttan børn 14.770 9.986 Støk kvinna við einum barni 12.800 9.116 Støk kvinna við tveimum børnum 15.754 11.563 Par við tveimum børnum 20.677 14.267 Par við 4 børnum 26.585 19.074 Stakur fólkapensjónistur 9.796 6.295 Par fólkapensjónistar 14.770 9.222</p>
<p>*60 prosent av miðinntøkuni er talið frá 2011 framskrivað til 2013</p>
<p>**Bústaðarútreiðslur eru ikki íroknaðar í búskettinum</p>
<p>Bústaðarútreiðslur hjá pørtum av húskjunum í Føroyum eru avmarkaðar til viðlíkahald,</p>
<p>ella hava tey hava lágar útreiðslur til rentur og avdrøg, meðan húskir, sum eru nýggj á</p>
<p>bústaðarmarknaðinum,  í  nógvum  førum  brúka  meginpartin  av  tøku  inntøkuni  til  at</p>
<p>gjalda rentur og avdrøg.  Arbeiðsbólkurin metir ikki tað vera rætt at  áseta  eitt  miðaltal</p>
<p>fyri  bústaðarútreiðslur,  tí  tað  eru  ov  nógv  húskir,  sum  ikki  kenna  seg  aftur  í  einum miðaltali.  Harumframt  er  eitt  miðaltal  avmarkað  av  vantandi  hagtalsgrundarlagi  yvir</p>
<p>bústaðarútreiðslur hjá føroyskum húskjum.</p>
<p>Sambært búskettinum er lítið og onki fíggjarligt rásarúm upp til markið á 50 prosent, og</p>
<p>er  tað  høvuðsorsøkin  til,  at  arbeiðsbólkurin  mælir  til  at  brúka  markið  á  60  prosent  av</p>
<p>miðinntøkuni  sum  fátækramark.  Hjá  húskjum,  ið  hava  høgar  bústaðarútreiðslur,  er</p>
<p>markið á 60 prosent møguliga eisini ov lágt. Fátækramarkið skal tí ikki skiljast soleiðis, at øll, sum hava inntøku undir markinum, eru fátøk, og øll tey, sum hava inntøku hægri</p>
<p>enn markið, eru ikki fátøk.</p>
<p>Inntøkuhagtøl vísa, at tað í Føroyum er ein bólkur fram um øll onnur, sum eru fátøk, og</p>
<p>tað  eru  stakir  uppihaldarar.  Stakir  uppihaldarar  undir  markinum  á  60  prosent,  eru lutfalsliga nógvir í tali, og tey, sum eru undir markinum, eru munandi nógv longri undir</p>
<p>markinum  enn  aðrir  bólkar,  sum  hava  verið  nevndir.  At  tað  serliga  eru  tey,  sum  hava</p>
<p>børn  yngri  enn  5  ár,  sum  eru  fátøk,  kann  vera  orsakað  av  skipanini  við  fríplássum  á</p>
<p>dagstovnaøkinum, sum er við til at fasthalda hendan bólkin í eini láginntøkustøðu. Men</p>
<p>tað  kunnu  eisini  vera  aðrar  orsøkir,  so  sum  at  stakir  uppihaldarar  kunnu  heilt  einfalt hava trupult við at fáa gerandisdagin at hanga saman við einum fulltíðarstarvi.</p>
<p>Í  øllum  øðrum  londum  er  tað  soleiðis,  at  tað  fyrst  og  fremst  eru  fólk  uttanfyri</p>
<p>arbeiðsmarknaðin, sum eru undir fátækramarkinum. Hetta er eisini galdandi í Føroyum,</p>
<p>men tó í minni mun enn í øðrum londum.</p>
<p>Ein bólkur, sum serliga hevur verið tikin fram í sambandi við fátækrakjakið í Føroyum,</p>
<p>eru  fólkapensjónistar,  sum  sambært  kanningini  um  inntøkubýtið  hjá  Hagstovu  Føroya liggja  beint  undi</p>
<p>fólkapensjónistar  frá  2010  er  tað  bert  ein  lítil  partur  av  fólkapensjónistum,  sum  hava</p>
<p>Í dømunum við búskettháttinum er aldurin á børnunum samsvarandi yvirlitinum á síðu 21 bústaðarútreiðslur  út  yvir  viðlíkahald  o.tíl.  Sama  kanningin  vísir,  at  upp  á  spurningin</p>
<p>um,  hvussu  húsarhaldsinntøkan  røkkur,  svara  9  av  10  fólkapensjónistum,  at  inntøkan</p>
<p>røkkur væl ella sera væl. Eisini vísa hagtøl, at ein partur av fólkapensjónistunum, sum</p>
<p>einans hava inntøku frá fólkapensjón og samhaldsfasta, hava innistandandi pening, sum tey  kunnu  brúka  av.  Hetta  saman  við  kanningini  eftir  búskettháttinum,  metir</p>
<p>arbeiðsbólkurin, at fólkapensjónistar sum bólkur sum útgangsstøði ikki skulu definerast</p>
<p>sum  fátøk  –  heldur  ikki  tey,  sum  einans  hava  inntøku  frá  fólkapensjón  og</p>
<p>samhaldsfasta.  Nakrir  fólkapensjónistar  eru  sjálvandi,  sum  hava  truplar  fíggjarligar</p>
<p>umstøður og kunnu lýsast sum fátækir, men tað er eitt avmarkað tal, sum kann stava frá høgum bústaðarútreiðslum, persónligari skuld ella øðrum serligum tørvi.</p>
<p>Úrslitini úr livikorskanningini hjá fólkapensjónistum broytast við tíðini, og tískil mælir</p>
<p>arbeiðsbólkurin  til,  at  livikorskanningin  –  ella  partar  av  kanningini  –  verða  dagførdir</p>
<p>við jøvnum millumbilum.</p>
<p>Hagtøl  um  inntøkubýtið  eiga  at  útgreinast,  soleiðis  at  munur  kann  gerast  á  lesandi  og ikki-lesandi.  Sum  nevnt  omanfyri  hevur  arbeiðsbólkurin  definerað  lesandi  sum  ikki</p>
<p>fátøk, tí talan er vanliga um eina sjálvvalda støðu, sum sannlíkt broytist eftir eini tíð.</p>
<p>At talið  av fátøkum er lágt,  er til  fyrimuns  fyri tann einstaka borgaran,  og  er eisini  til</p>
<p>fyrimuns  fyri  samfelagið  alt.  Fátækramarkið  á  60  prosent  av  miðinntøkuni  kann  við</p>
<p>fyrimuni supplerast við útgreining av tølunum, sum í dag verða framleidd av Hagstovu</p>
<p>Føroya,  og  við  kanningum  eftir  saknháttinum.  Ein  neyvari  lýsing  av  hagtølunum  er neyðug  fyri  at  málrættað  møgulig  átøk  móti  teimum,  sum  eru  ringast  fyri  og  hava</p>
<p>størsta tørvin. Landsstýrið fær sostatt við fátækramarkinum betri møguleika at seta sær</p>
<p>mál fyri fátækradømi, og fátækramarkið kann brúkast sum eitt mát, soleiðis at til ber at</p>
<p>fylgja við gongdini í fátækradøminum.</p>
<p><em type="bold">Fylgiskjal 1 </em></p>
<p><em type="bold">Arbeiðssetningur hjá bólki, sum skal arbeiða við einum føroyskum fátækramarki </em></p>
<p>Eitt  av  høvuðsmálum  við  vælferðarsamfelagi  okkara  er  at  fyribyrgja,  at  borgarar  í</p>
<p>Føroyum  liva  í  fátækradømi.  Somuleiðis  er  tað  landsstýrisins  vilji,  at  allir  borgarar</p>
<p>skulu  fáa  møguleikan  til  eitt  virkið  og  sjálvstøðugt  lív.  Vit  ásanna,  at  persónliga</p>
<p>vælferðin og møguleikin fyri einum virknum og sjálvstøðugum lívi í ein ávísan mun er</p>
<p>tengt  at  fíggjarligum  rásarúmi  hjá  familjum  og  einstaklingum.  Landsstýrið,  eins  og Løgtingið  eisini  hevur  víst  á,  metir  at  neyðugt  er  at  seta  ein  bólk  av  serkønum  at</p>
<p>útgreina, hvussu eitt fátækramark kann fyribyrgja fátækradømi í Føroyum.</p>
<p>Í  Føroyum  er  ongin  almenn  definisjón  av  fátækradømi,  og  trupult  kann  tí  vera  at</p>
<p>eyðmerkja, hvør er fátækur, og hvørji átøk skulu til fyri at stuðla undir, at fólk koma úr</p>
<p>fíggjarligari trongstøðu.</p>
<p>Landsstýrið setir ein arbeiðsbólk at arbeiða við fátækradømi og at koma við tilmælum um eitt møguligt føroyskt fátækramark. Fátækramark er ikki eitt eintýðugt hugtak. T.d.</p>
<p>OECD, Heimsbankin og ES hava allýsingar av fátækradømi, sum ikki neyðturviliga eru</p>
<p>egnaðar  at  brúka  í  Føroyum.  Í  teimum  norðurlondum  og  vesturheimurin  annars,  sum</p>
<p>hava  fátækramark,  er  eisini  ymiskt,  hvussu  tað  verður  brúkt.  Tørvur  er  at  lýsa</p>
<p>fátækradømi  frá  einum  føroyskum  sjónarhorni,  og  at  lýsa  tey  serligu  føroysku viðurskiftini, sum eru viðkomandi, tá talan er um fátækradømi.</p>
<p>Eitt fátækramark skal stuðla landsstýrinum í at eyðmerkja fátækradømi, og harvið geva</p>
<p>landsstýrinum  betri  grundarlag  at  eyðmerkja  og  seta  í  verk  átøk  at  fyribyrgja</p>
<p>fátækradømi.</p>
<p>Arbeiðsbólkurin skal hava til endamáls at:</p>
<p type="listitem"> eyðmerkja og lýsa orsøkir til at fólk liva í fátækradømi,</p>
<p type="listitem"> nágreina, hvat eitt fátækramark skal brúkast til,</p>
<p type="listitem"> lýsa ymsar hættir at áseta fátækramørk,</p>
<p type="listitem"> greina  og  meta  um,  hvør  háttur  og  hvørjar  dátur  skulu  vera  grundarlag  fyri</p>
<p>einum føroyskum fátækramarki og harvið gera tilmæli um, hvussu eitt føroyskt fátækramark skal ásetast.</p>
<p>Arbeiðsbólkurin handar landsstýrinum síni tilmæli í apríl 2013.</p>
<p><em type="bold">Skjalalisti </em></p>
<p xml:lang="dan">Arbeids- og Inkluderingsdepartementet 2006: Handlingsplan mod fattigdom</p>
<p xml:lang="dan">Arbejderbevægelsens Erhvervsråd 2011: Den sociale arv tynger Danmark</p>
<p xml:lang="dan">Bradshaw and Chzhen 2012: Lone parents, poverty and policy in the European Union</p>
<p xml:lang="dan">Danmarks Statistik 2012: Levevilkår – måling af fattigdom</p>
<p xml:lang="dan">European Commission 2011: Evaluation of the European Year for Combating Poverty</p>
<p xml:lang="dan">and Social Exclusion</p>
<p xml:lang="dan">European Commission 2010: Joint report on Social Protection and Social Inclusion</p>
<p xml:lang="dan">European Commission 2010: Reducing health inequalities in the European Union</p>
<p xml:lang="dan">FAFO-rapport 2011:21: Kunnskap om fattigdom i Norge</p>
<p xml:lang="dan">Finn Kenneth Hansen, CASA, 2010: Fattigdom i EU-landene</p>
<p>Fólkaheilsuráðið 2013: Føroyar besta land í heiminum</p>
<p>Fróðskaparsetur Føroya, Søgu- og samfelagsdeildin 2010: Í triðja aldri ráða vit yvir</p>
<p>degnum – ein kanning av livikorum hjá fólkpapensionistum</p>
<p xml:lang="dan">Hansen og Hansen 2004: <span type="quote" xml:lang="dan">“At eksistere eller at leve”</span> Fattigdom og lave indkomster i Danmark – hvordan måler man fattigdom</p>
<p>Hjálparstofnun Kirkjunnar and Reykjavík Red Cross 2012: Farsæld (Report on new</p>
<p xml:lang="dan">poverty and inclusion initiatives)</p>
<p xml:lang="dan">Martti Lujanen 2004: Housing and Housing Policy in the Nordic Countries</p>
<p xml:lang="dan">Nordens Välfärdscenter 2013: Barnfattigdom</p>
<p xml:lang="dan">Nososco, Nordisk Socialstatistisk Komité, 2013: Utfordringer for den nordiske</p>
<p xml:lang="dan">velferdsstaten, 2. udgave</p>
<p xml:lang="dan">Nososco, Nordisk Socialstatistisk Komité, 2012: Social tryghed i de nordiske lande</p>
<p xml:lang="dan">Rådet for Socialt Udsatte m.fl., 2010: En dansk fattigdomsgrænse</p>
<p xml:lang="dan">Samfundsøkonomen nr. 5 2010</p>
<p xml:lang="dan">Socialministeriet 2013: Alle skal med – målsætninger for de mest udsatte frem til 2020</p>
<p>Vinnumálaráðið 2013: Heildarætlan, Fólkaflyting og fólkavøkstur (fylgiskjal 3)</p>
</body></document>