<document xml:lang="fao" id="no_id"><header><title/><genre code="admin"/><author><unknown/></author><wordcount>1003</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>fra-greiðing-um-kommunuroknskapir-2017.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">FÍGGJARMÁLARÁÐIÐ </em></p>
<p xml:lang="dan"><em type="bold">M I N I S T R Y O F F I N A N C E </em></p>
<p><em type="bold">Frágreiðing um kommunalu roknskapirnar fyri 2017 </em></p>
<p>Sambært kommunustýrislógini skulu kommunustýrini hava samtykt og sent landsstýrinum ársroknskapin fyri undanfarna árið innan 1. juni. Fíggjarmálaráðið hevur samantalt ársroknskapirnar fyri 2017, og verður her tikið samanum fíggjarligu heildargongdina hjá føroysku kommununum í árinum. Fíggjarmálaráðið hevur í hesum sambandi ikki gjøgnumgingið einstøku roknskapirnar í mun til játtanareftirlit ella í mun til lógarkrøv annars, men eru tølini niðanfyri tikin beint úr ársroknskapunum.</p>
<p>Í talvuni niðanfyri sæst samantalt úrslit fyri kommunurnar fyri 2017:</p>
<p>Ársroknskapur 2016 og 2017 umframt fíggjarætlan 2018 samantalt fyri allar føroyskar kommunur (tús. Kr.) <em type="bold">2016 </em><em type="bold">2017 </em>%-broyting <em type="bold">2018FÆ </em>%-broyting § 1-7 </p>
<p xml:lang="dan">Rakstur, netto 1.692.234 1.745.399 <em type="italic">(+3,1%) </em>1.830.674 <em type="italic">(+4,9%) </em></p>
<p>Løgur, netto 486.844 517.134 <em type="italic">(+6,2%) </em>620.389 <em type="italic">(+20,0%) </em><em type="bold">§ 1-7 Tilsamans </em><em type="bold">2.179.078 </em><em type="bold">2.262.533 </em>(+3,8%) <em type="bold">2.451.063 </em>(+8,3%) § 20 </p>
<p xml:lang="dan">Rentur, netto 28.262 28.065 <em type="italic">(-0,7%) </em>22.276 <em type="italic">(-20,6%) </em></p>
<p>Skattur v.m. 2.274.266 2.417.554 <em type="italic">(+6,3%) </em>2.327.917 <em type="italic">(-3,7%) </em><em type="bold">§ 20 </em></p>
<p><em type="bold">Tilsamans </em><em type="bold">2.246.004 </em><em type="bold">2.389.489 </em>(+6,4%) <em type="bold">2.305.641 </em>(-3,5%) </p>
<p><em type="bold">RLÚ-úrslit </em><em type="bold">66.926 </em><em type="bold">126.956 </em>(+89,7%) <em type="bold">-145.422 </em>(-214,5%) </p>
<p><em type="italic">Viðm.: <span type="quote" xml:lang="dan">"Rakstur, netto"</span> er rakstrarútreiðslur minus rakstrarinntøkur. Samsvarandi er við <span type="quote" xml:lang="dan">"Løgur, netto"</span> og <span type="quote" xml:lang="dan">"Rentur, netto"</span>. "Skattur v.m." eru øll sløg av skatti minus rentustuðul. </em></p>
<p>Til samanberingar vísir talvan eisini samantald roknskapartøl fyri 2016 og fíggjarætlanartøl fyri 20181 umframt prosentbroytingar í mun til árið frammanundan.</p>
<p><em type="bold">Avlopið nærum tvífaldað í mun til 2016 </em>Samanlagt høvdu kommunurnar avlop á 127 mió. kr. í 2017. Hetta var nærum ein tvífalding av avlopinum í 2016. Meðan rentuútreiðslurnar stóðu í stað, øktust bæði skattainntøkur og løguútreiðslur við góðum 6 prosentum. Netto rakstrarútreiðslurnar øktust við 55 mió. kr., ið svarar til ein vøkstur á góð 3 prosent. Ein partur av hesum útreiðsluvøkstri var á økinum kommunal fyrisiting, ið vaks við 6,6 prosentum. Hetta svarar til, at økið var góðar 12 mió. kr. dýrari at reka í 2017 enn í 2016. </p>
<p><em type="bold">Úrslitið fyri 2017 var 353 mió. kr. betri enn budgetterað </em>Í fíggjarætlanunum fyri 2017 varð upprunaliga roknað við halli á 226 mió. kr. Tað vil siga, at staðfesta úrslitið hjá kommunala geiranum gjørdist 353 mió. kr. betri enn upprunaliga ætlað. Høvuðsorsøkirnar vóru, at samlaðu inntøkurnar av skatti v.m. vóru 275 mió. kr. hægri enn væntað, og at løguútreiðslurnar vóru 85 mió. kr. lægri enn ætlað. Roknað varð við inntøkum frá skatti v.m. fyri stívliga 2,1 mia. kr., men roknskapirnir vísa, at henda inntøka gjørdist góðar 2,4 mia. kr. Í fíggjarætlanunum fyri 2017 varð upprunaliga roknað við løguútreiðslum fyri góðar 600 mió. kr., men sambært roknskapunum gjørdust hesar 517 mió. kr. 1 Fíggjarætlanartølini eru uttan eykajáttanir. </p>
<p><em type="bold">Budgetterað er eisini við halli fyri 2018 </em>Ein samanteljing av fíggjarætlanunum fyri 2018 vísir, at roknað verður við einum halli á 145 mió. kr. Hetta merkir, at kommunurnar samanlagt rokna við einum úrsliti fyri 2018, ið er 272 mió. kr. verri enn staðfesta úrslitið fyri 2017. Umframt øktar rakstrarútreiðslur á 86 mió. kr. og øktar løguútreiðslur á góðar 100 mió. kr., er orsøkin, at kommunurnar budgettera við inntøkum frá skatti v.m. í 2018, ið eru 90 mió. kr. lægri enn i 2017. Gongdin í fyribilsskattinum higartil gevur tó ikki ábendingar um, at skattainntøkurnar fara at minka í 2018. </p>
<p><em type="bold">Hallini </em>Størstu hallini í 2017 vóru hjá hesum kommunum: </p>
<p>Hall í kommunalum roknskapum hava ofta samband við lutfallsliga stórar løguútreiðslur. Fyri 2017 kann í hesum sambandi m.a. vísast á stóra skúlabygging í Klaksvík, nýggjan barnagarð í Hvalba og nýtt ítróttarøki á Eiði.</p>
<p><em type="bold">Avlopini </em>Størstu avlopini í 2017 vóru hjá hesum kommunum: </p>
<p>Tórshavnar kommuna hevði størsta avlopið, ið var slakar 52 mió. kr. At størsta kommunan í landinum hevur góð fíggjarlig úrslit hevur sjálvandi stóra ávirkan á úrslitið hjá samlaða geiranum. Lutfallsliga stóra avlopið hjá Vága kommunu stóðst m.a. av, at løguútreiðslurnar ikki vóru stórar í 2017. Hinvegin sæst, at meðan Fuglafjarðar kommuna hevði triðstørsta avlopið, hevði kommunan eisini rímiliga stórar løguútreiðslur í 2017. Ein frágreiðing til hesa støðu er, at kommunan hevði lutfallsliga stóra inntøku frá felagsskatti.</p>
<p><em type="bold">Kommunala skuldin </em>Talvan niðanfyri vísir, at eins og undanfarin ár er nettoskuldin savnað hjá teimum miðalstóru kommununum, t.e. kommunur við fleiri enn 450 íbúgvum, tó Tórshavnar kommuna undantikin. </p>
<p>Við ársenda 2017 var samlaða nettoskuldin hjá kommununum minkað til góðar 127 mió. kr. Til samanberingar var nettoskuldin 236 mió. kr. við árslok í 2016. Í sama tíðarskeiði øktist bruttoskuldin úr 1,0 til 1,1 mia. kr. Høvuðsorsøkin til vøksturin í bruttoskuldini er lántøka í sambandi við útbygging av Tórshavnar Havn.</p>
<p><em type="bold">Bruttoskuldin er størri enn 1 mia. kr. </em>Í talvuni niðanfyri eru kommunurnar settar upp eftir bruttoskuld í mun til skattainntøku frá persónsskatti, um hesin verður álíknaður við 23%. Talvan vísir m.a., at við árslok 2017 var samlaða bruttoskuldin góðar 1,1 mia. kr. </p>
<p>Í mun til talvuna longur niðri, ið er sorterað eftir nettoskuld í mun til álíkning, kann verða lagt merki til, at Tvøroyrar kommuna og Fuglafjarðar kommuna eru longur frammi í hesari talvuni. Orsøkin er, at við árslok 2017 høvdu hesar báðar kommunur umleið 25 mió. kr. hvør í tøkum peningi, umframt goymslur og áogn, ið saman við tøkum peningi er munurin millum bruttoskuld og nettoskuld.</p>
<p><em type="bold">Nettoskuldin hjá flestu kommunum er minni enn eina hálva álíkning </em>Talvan niðanfyri vísir nøkur høvuðstøl frá roknskapunum fyri 2017. Her sæst m.a., at kommunurnar, sum við árslok 2017 høvdu størst nettoskuld í mun til eina álíkning á 23 prosent, vóru Vágs kommuna2, Runavíkar kommuna, Skopunar kommuna, Vága kommuna og Sørvágs kommuna. Hetta vóru samstundis einastu kommunur, sum við árslok 2017 høvdu nettoskuld, ið var størri enn eina hálva álíkning, roknaða við 23 prosentum í kommunuskatti Kommunurnar við størst nettoogn í mun til eina álíkning vóru Skúvoyar kommuna, Fugloyar kommuna og Húsavíkar kommuna. Hesar høvdu allar nettoogn, ið svaraði til meir enn eina álíkning. Talan er tó ikki um stórar upphæddir í samlaðum kommunuhøpi, tí samanlagt er nettoognin hjá hesum trimum kommunum minni enn 15 mió. kr. Samumtikið er fíggjarliga rásarúmið gott hjá flestu kommunum. Samanlagt hevur kommunali geirin nærum onga nettoskuld, og sett í mun til skuldarmarkið á 23% hava kommunurnar rúm fyri at økja nettoskuldina við sløkum 2 mia. kr. 2 Skuld hjá sjálvsognarstovnum, hvørs lánsgjøld eru treytað av fíggjarjáttan frá Vágs kommunu, er ikki íroknað. </p>
</body></document>
