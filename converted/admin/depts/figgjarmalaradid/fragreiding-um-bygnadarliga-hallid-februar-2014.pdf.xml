<document xml:lang="fao" id="no_id"><header><title/><genre code="admin"/><author><unknown/></author><wordcount>4778</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>frágreiðing-um-bygnaðarliga-hallið-februar-2014.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">F Í G G J A R M Á L A R Á Ð I Ð </em></p>
<p type="listitem">Kvíggjartún 1</p>
<p type="listitem">Postsmoga 2039</p>
<p type="listitem">165  Argir</p>
<p type="listitem" xml:lang="dan">Telefon 35 20 20</p>
<p type="listitem">Telefax   35 20 25</p>
<p type="listitem" xml:lang="dan">E-mail: fmr@fmr.fo 27. februar 2014</p>
<p><em type="bold">Konjunkturjavnað framleiðsla og konjunkturjavnað úrslit fyri almenna geiran tilsamans </em></p>
<p><em type="italic">Metingar av konjunkturjavnaðari framleiðslu og konjunkturjavnaðum úrsliti hjá tí almenna kunnu vera týðandi íkast, tá ið fíggjar- og búskaparpolitikkur verður lagdur til rættis. Í regluverkinum viðvíkjandi fíggjarpolitikkinum í ES er ásett, at limalond skulu brúka uppgerðir av konjunkturjavnaðum úrsliti hjá tí almenna, tá ið fíggjarpolitikkurin verður lagdur til rættis. </em></p>
<p><em type="italic">Frágreiðingin niðanfyri er ein ávegis frágreiðing um konjunkturjavnaða framleiðslu og úrslit fyri almenna geiran í Føroyum. Ætlanin er at menna meira nágreiniligar uppgerðarhættir, so hvørt sum vitanin og hagtølini innan økið mennast næstu árini. </em></p>
<p><em type="bold">Innihald </em></p>
<p>Høvuðsniðurstøður í frágreiðingini .......................................................... 1</p>
<p>Inngangur ...................................................................................................... 2</p>
<p>Fyrivarni í sambandi við uppgerðirnar ..................................................... 2</p>
<p>Útrokningarháttur og mannagongd .......................................................... 3</p>
<p>Konjunkturfrávik og konjunkturjavnað úrslit ......................................... 4</p>
<p>Niðurstøður og úrslit ................................................................................... 7</p>
<p>Orðalýsingar ................................................................................................ 10</p>
<p>Bókmentir.................................................................................................... 13</p>
<p type="listitem">Høvuðsniðurstøður í frágreiðingini</p>
<p type="listitem">Úrslitini  í  frágreiðingini  benda  á,  at  tað  almenna  tilsamans  hevði  konjunkturjavnað  hall  á umleið 1% av BTÚ í 2012</p>
<p type="listitem">Til sammetingar høvdu flestu OECD-lond konjunkturjavnað hall á 1-3% av BTÚ í 2012</p>
<p type="listitem">Undantøk eru til dømis USA, Stóra Bretland, Japan og Írland, sum hava munandi størri hall</p>
<p type="listitem">Hallið svarar til 100-150 mió. kr. í nútíðarvirði og við støði í BTÚ í 2012</p>
<p type="listitem">Bróðurparturin  av  konjunkturjavnaða  hallinum  stavar  sannlíkt  hjá  tí  almenna  frá landskassahallinum, t.e. frá hallinum hjá landinum</p>
<p type="listitem">Eftir valda uppgerðarháttinum var lítil lágkonjunkturur ella normalkonjunkturur í 2012</p>
<p><em type="bold">F í g g j a r m á l a r á ð i ð </em>2/ <em type="bold">14 </em></p>
<p><em type="bold">Inngangur </em></p>
<p>Metingar av konjunkturjavnaðari framleiðslu og úrsliti fyri almenna geiran kunnu frameftir (saman við øðrum ábendingum) vera týðandi íkast, tá ið fíggjar- og búskaparpolitikkur verður lagdur til rættis. Konjunkturjavnað úrslit hjá tí almenna verður aðrastaðni vanliga nevnt <em type="italic">Cyclically Adjusted Budget Balance </em>. Konjunkturjavnaða úrslitið vísir, hvat úrslitið fyri almenna geiran hevði verið, um ávirkanirnar frá konjunkturunum á samfelagsbúskapinum vóru tiknar burturúr, t.v.s. um normalkonjunkturur var í samfelagnum. Hetta úrslitið nevna vit konjunkturjavnaða úrslitið fyri almenna geiran tilsamans. </p>
<p>Útrokningar og úrslit í sambandi við konjunkturjavnaða almenna úrslitið skulu lesast við fyrivarnum og ikki ov bókstavliga, men kunnu saman við øðrum vísitølum geva ábending um støðuna og haldførið í fíggjarpolitikkinum yvir longri áramál. Talva A1 vísir uppgerðir hjá IMF yvir konjunkturjavnað úrslit fyri tað almenna býtt á útvald lond og ár. Talva A2 vísir uppgerðir yvir konjunkturjavnaða hallið í Danmark, alt eftir hvør uppgerðarháttur verður brúktur og hvør stovnur hevur staðið fyri uppgerðini. Á talvu A2 sæst, at stórur munur er á úrslitunum, alt eftir hvør uppgerðarháttur verður brúktur.</p>
<p>Í frágreiðingini verður greitt frá teimum mannagongdum, sum verða nýttar, tá ið Fíggjarmálaráðið metir um tað sonevnda konjunkturfrávikið í búskapinum og um konjunkturjavnað úrslitið í almenna geiranum. Konjunkturfrávikið er munurin millum staðfesta framleiðslu og konjunkturjavnaða framleiðslu. Konjunkturfrávik verður aðrastaðni ofta nevnt <em type="italic">outputgap </em>, og konjunkturjavnað <em type="italic"></em>framleiðsla verður vanliga nevnd <em type="italic">potential output </em>. </p>
<p><em type="bold">Fyrivarni í sambandi við uppgerðirnar </em></p>
<p>Uppgerðir av konjunkturjavnaðum úrsliti fyri tað almenna umfata almenna geiran sum heild, t.e. land, kommunur og almennar grunnar undir einum. Skal nakað høpi vera í uppgerðum av konjunkturjavnaðum úrsliti fyri almenna geiran, er neyðugt at brúka uppgerðir av tí almenna <em type="italic">tilsamans </em>, soleiðis at úrslitini ikki ávirkast av broytingum innan einstøku almennu geirarnar, broyttum uppgerðarhættum ella tað, at almennar útreiðslur verða fluttar millum ymiskar almennar myndugleikar. Gongdin í framleiðsluni javnað fyri konjunkturstøðuna verður brúkt í metingum av konjunkturjavnaðum úrsliti fyri almenna geiran. </p>
<p><em type="bold">Talva A1 Konjunkturjavnað úrslit fyri almenna geiran býtt á lond </em>2006200720082009201020112012201320142015 </p>
<p><em type="bold">Tað almenna tilsamans </em>( <em type="italic">í % av BTÚ </em>) Ísland4,93,2-17,8-9,6-7,4-4,8-3,3-2,4-2,0-1,6 </p>
<p>Týskland-2,2-1,2-1,3-1,1-3,4-1,10,0-0,10,00,0</p>
<p xml:lang="dan">USA-2,5-2,9-5,0-7,8-8,0-7,3-6,3-3,9-3,2-2,7</p>
<p>Stóra Bretland-4,6-5,3-6,6-10,3-8,4-6,0-5,8-4,0-3,9-3,2</p>
<p>Evruøkið tilsamans-2,2-2,2-3,3-4,8-5,0-3,7-2,7-1,6-1,2-1,1</p>
<p xml:lang="dan">Kelda: IMF. Fiscal Monitor. Taxing Times, oktober 2013.</p>
<p><em type="bold">Talva A2 Konjunkturjavnað úrslit fyri almenna geiran í Danmark, tríggir uppgerðarhættir </em>2006200720082009201020112012201320142015 </p>
<p><em type="bold">Tað almenna tilsamans </em>( <em type="italic">í % av BTÚ </em>) Danmark (IMF)3,43,21,9-1,0-1,5-0,6-2,20,5-0,1-1,3 </p>
<p xml:lang="dan">Danmark (Økonomisk Råd)0,80,80,5-1,2-1,9-1,3-1,7-0,8-0,7-0,5</p>
<p>Danmark (Finansministeriet)1,51,81,9-0,7-1,7-0,9-0,8-0,2-0,5-0,4</p>
<p xml:lang="dan">Kelda: IMF, Finansministeriet og Økonomisk Råd.</p>
<p><em type="bold">F í g g j a r m á l a r á ð i ð </em>3/ <em type="bold">14 </em></p>
<p>Eitt fyrivarni í sambandi við uppgerðir av konjunkturjavnaðari framleiðslu og konjunkturjavnaðum úrsliti fyri almenna geiran, er at í smásamfeløgum er torført at javna úrslitið í almenna geiranum fyri ávirkanir frá konjunkturstøðuni. Fólkafráflyting og fólkatilflyting ávirka búskapin sum heild og almenna búskapin nógv, umframt at sveiggini eru størri í smáum búskapum, sum hevur við sær størri óvissu.</p>
<p>Harafturat kann búskapargongdin í Føroyum sveiggja nógv frá ári til ár, millum annað orsakað av náttúrugivnum orsøkum og av tí at tilfeingisvinnurnar hava stóran týdning fyri samfelagsbúskapin. Sum dømi kann verða nevnt, at serlig viðurskifti í útflutningsvinnum í 2010 gjørdu, at BTÚ vaks umleið 7% tað árið. Her verður hugsað um størri nøgdir av makreli, góðar prísir á alifiski og somuleiðis stórar nøgdir av útfluttum alifiski.</p>
<p>At fólkafráflytingin kann vera óstøðug í Føroyum hevur millum annað við sær, at tað er torført at máta sonevnda konjunkturfrávikið. Aðrastaðni kann konjunkturfrávikið fyri ein part mátast við arbeiðsmarknaðarhagtølum, men hetta er meira torført í Føroyum. Føroyska arbeiðsloysið tykist at hava eitt hámark, sum arbeiðsloysið ikki leingi er omanfyri, áðrenn fólkafráflytingin av landinum veksur.</p>
<p>Tey ymisku fyrivarnini eru gjølliga viðgjørd í bókmentunum innan hetta økið. Víst kann m.a. verða á keldurnar frá Økonomisk Råd og Finansministeriet, sum eru nevndar í bókmentalistanum aftast, har greitt verður frá eini røð av fyrivarnum og óvissum í sambandi við uppgerðir av konjunkturjavnaða úrslitinum hjá tí almenna. Fíggjarmálaráðið hevur somu fatan um hesar óvissur og fyrivarni. Roknast kann bara við, at tølini um konjunkturjavnaða úrslitið geva nakrar ábendingar, sum saman við fleiri øðrum ábendingum kunnu vera hentar í viðgerðini av samlaða fíggjar- og búskaparpolitikkinum.</p>
<p><em type="bold">Útrokningarháttur og mannagongd </em></p>
<p>Bruttovirðisøking verður nýtt sum vísital fyri framleiðsluna. Hildið verður, at bruttovirðisøking er mest viðkomandi vísital fyri tað búskaparligu framleiðslu, sum fer fram her á landi av borgarum og virkjum, sum eru heimahoyrandi her. Annar møguleiki er sjálvsagt at brúka bruttotjóðarúrtøku, bruttotjóðarinntøku ella arbeiðsmarknaðarhagtøl sum vísitøl fyri framleiðsluna, ella at samanviga fleiri arbeiðsmarknaðarhagtøl til eitt vísital.</p>
<p>Útrokningar vísa, at tað hevur ikki stóran týdning fyri úrslit ella niðurstøður, um bruttotjóðarúrtøka ella bruttotjóðarinntøka í staðin vera brúkt sum vísitøl fyri framleiðsluna. Á myndunum A1 til A4 á bls. 9 eru vístar útrokningar av konjunkturjavnaða úrslitinum fyri tað almenna, um støddin <span type="quote">“lønir og atknýtt gjøld”</span> úr tjóðarroknskapinum í staðin verður brúkt sum vísital fyri framleiðslu. Myndirnar vísa, at konjunkturgongdin og konjunkturfrávik broytast nakað, tó uttan at broyta niðurstøður grundleggjandi. Seinni er ætlanin at royna at samanviga bruttovirðisøkingina og <span type="quote">“lønir og atknýtt gjøld”</span> til eitt vísital, sum kann hugsast at vera eitt neyvari vísital fyri framleiðsluna í Føroyum.</p>
<p>Einastu veruligu mát, sum finnast av búskapargongdini í føstum prísum í Føroyum, eru arbeiðsmarknaðarhagtøl, arbeiðsloysi, løntakarar og arbeiðsfjøld. Hesi hagtøl eru kortini torfør at samanviga til eitt vísital, sum vísir gongdina í framleiðsluni. Til at máta samlaða árinið á búskapin av konjunkturstøðuni, verður tó hildið, at frægast er at taka støði í tjóðarroknskapinum, av tí at tað er í tjóðarroknskapinum, at til ber at lesa samlaðu ávirkanina, sum konjunkturstøðan hevur á búskapin og framleiðsluna her á landi. Vansin við at brúka arbeiðsmarknaðarhagtøl sum vísital fyri framleiðsluna í føstum prísum er, at tey geva bara eina løtumynd av støðuni á arbeiðsmarknaðinum.</p>
<p>Konjunkturjavnaða úrslitið í almenna geiranum verður gjørt upp við støði í <em type="italic">konjunkturjavnaðu framleiðsluni </em>og <em type="italic">konjunkturfrávikinum </em>. Konjunkturjavnaða framleiðslan er meting av, hvat framleiðslan </p>
<p><em type="bold">F í g g j a r m á l a r á ð i ð </em>4/ <em type="bold">14 </em>(bruttovirðisøkingin) hevði verið júst nú, um normalkonjunkturur var í samfelagnum. Er konjunkturfrávikið hægri enn 0, er hákonjunkturur í samfelagnum, og er konjunkturfrávikið lægri enn 0, er lágkonjunkturur í samfelagnum. Vit kunnu lýsa konjunkturfrávikið við sambandinum: (1) </p>
<p><em type="italic">Staðfest framleiðsla = konjunkturjavnað framleiðsla + konjunkturfrávik </em></p>
<p>Konjunkturfrávikið verður brúkt, tá ið mett verður um haldførið í fíggjarpolitikkinum í løtuni og um tað fíggjarpolitiska rásarúm, sum almennir myndugleikar hava til fíggjar- og búskaparpolitisk tiltøk av ymiskum slagi.</p>
<p>Fleiri ymiskir útrokningarhættir eru til uppgerðir av konjunkturfrávikinum.1 Flestu lond í</p>
<p>Vesturheiminum hava drúgvar royndir av at gera upp konjunkturfrávik og konjunkturjavnað úrslit fyri almenna geiran. Harafturat hava millumtjóða stovnar sum OECD, IMF, ES og flestu miðbankar hvør sín útrokningarhátt til uppgerðir av konjunkturfráviki og konjunkturjavnaðum úrsliti fyri almenna geiran.</p>
<p>Útrokningarhættirnir eru ikki eins, men fleiri av stigunum í útrokningunum eru at kalla eins, og í stóran mun er talan um felags tilgongd við ávísum frávikum. Útrokningarhættirnir, sum nýttir verða, eru fyrst og fremst avmarkaðir av teimum hagtølum, sum eru tøk, og tí eru útrokningarhættirnir ymiskir.</p>
<p>Felags fyri allar hættirnar er, at fyri at fáa líkinda úrslit krevjast serstakliga góð og umfatandi hagtøl um búskapin sum heild og um almenna búskapin. Til dømis krevja útrokningarnar uppgerðir av tjóðarroknskapinum í føstum prísum, sum ikki eru tøkar hjá okkum enn. Fíggjarmálaráðið ætlar at menna meira nágreiniligar útrokningarhættir av konjunkturfrávikinum og av konjunkturjavnaðum úrsliti fyri almenna geiran, so hvørt sum hagtalsgrundarlagið verður betri næstu árini.</p>
<p>Allir uppgerðarhættir, sum nýttir verða aðrastaðni, hava til felags, at gongdin í búskapinum verður mátað í føstum prísum, meðan almennar útreiðslur og inntøkur, tað er almenni búskapurin, verða mátaðar í ársins prísum. Hagtølini, sum brúkt verða her, fevna um tíðarskeiðið 2001-2012. Í seinni uppgerðum er ætlanin at royna at leingja tíðarrøðina.</p>
<p><em type="bold">Konjunkturfrávik og konjunkturjavnað úrslit </em></p>
<p>Framleiðslan (bruttovirðisøkingin) verður javnað fyri ávirkanir frá konjunkturum við einum sonevndum <em type="italic">Hodrick-Prescott </em>(HP) filtri. Fleiri vansar eru við HP-filtrinum, men avmarkaðu hagtølini viðvíkjandi føroyska búskapinum tala kortini fyri, at HP-filtrið er frægasta amboðið til uppgerðir av konjunkturfrávikinum. HP-filtrið er ein einfaldur hagfrøðisligur uppgerðarháttur, sum býtir tíðarrøðir í sonevnda <em type="italic">trendgongd </em>(høvuðsgongd) og í tíðaravmarkað sveiggj. Størstu vansarnir við HPfiltrinum eru, at tað kann vera óneyvt í endunum á tíðarrøðum. Hetta hevur millum annað við sær, at úrslitini fyri árini 2001 og 2012 ikki eru eins áhugaverd sum til dømis úrslitini fyri 2008 og 2009. Ein annar vansi er, at HP-filtri sigur einki um orsøkirnar til tey sveiggj, sum eru í tíðarrøðum. </p>
<p>Framleiðslan verður gjørd upp sum bruttovirðisøking býtt við brúkaraprístalinum. Óvissur eru sjálvsagt við hesum hátti at gera upp framleiðsluna. Hildið verður kortini, at henda uppgerðin við ávísum fyrivarnum kann nýtast sum ábending um gongdina í framleiðsluni í føstum prísum. Størsta 1 Sí til dømis De Økonomiske Råd, <em type="italic">Strukturel saldo til Dansk Økonomi, efterår 2012 </em>ella upprit frá Finansministeriet, <em type="italic">Finansministeriets beregning af gab og strukturelle niveauer </em>. Sí eisini s. 73-75 í Budgetoversigt 2, august 2013 frá Finansministeriet. </p>
<p><em type="bold">F í g g j a r m á l a r á ð i ð </em>5/ <em type="bold">14 </em>óvissan í hesum sambandi er óivað, at framleiðsla og nýtsla kunnu ikki heilt samanberast í Føroyum. Framleiðslan fevnir í mestan mun um fiskivinnu, alivinnu, fiskavørur, umframt ávísar ídnaðarvinnur og tænastuvinnur, meðan nýtslan í mestan mun fevnir um innfluttar vørur. Hugsandi er tí, at brúkaraprístalið er ein óneyv ábending um prísgongdina í føroysku útflutningsvinnunum. </p>
<p>Fleiri hættir eru at rokna konjunkturfrávikið. Hátturin at rokna konjunkturfrávikið við tjóðarroknskapinum og HP-filtri, sum verður nýttur her, er ein einfaldur háttur, sum er avmarkaður av teimum hagtølum, sum eru tøk viðvíkjandi føroyska búskapinum. Fyrimunurin við uppgerðarháttinum, sum verður brúktur her, er, at útrokningarnar kunnu lættliga dagførast, so hvørt nýggjari hagtøl verða tøk.</p>
<p>Her kann verða nevnt, at hátturin at gera upp konjunkturfrávik og konjunkturjavnað úrslit í almenna geiranum, sum nýttur verður her, er meinlíkur uppgerðarhættum, sum áður hava verið nýttir av Finansministeriet og av OECD.2 Fíggjarmálaráðið ætlar sum nevnt at menna meira nágreiniligar og framkomnar útrokningarhættir av konjunkturfrávikinum og konjunkturjavnaðum úrsliti fyri almenna geiran, so hvørt sum talgrundarlagið verður betri í næstum.</p>
<p>Næsta stig er at lýsa, hvussu úrslitið fyri almenna geiran ávirkast av konjunkturstøðuni. Vit kunnu lýsa sambandið millum staðfesta úrslitið fyri almenna geiran og konjunkturjavnaða úrslitið soleiðis:3 (2)</p>
<p><em type="italic">Konjunkturjavnað úrslit = staðfest úrslit – ískoyti til úrslit frá konjunkturstøðu </em></p>
<p>Næsta stig er at meta um ískoytið til úrslitið í almenna geiranum frá konjunkturstøðuni, t.e. hvussu stóra ávirkan konjunkturstøðan hevur á úrslitið í almenna geiranum. Til ber at lýsa hetta við sambandinum: (3)</p>
<p><em type="italic">Ískoyti til úrslit frá konjunkturstøðu = </em><em type="bold">ε </em><em type="italic">* konjunkturfrávik </em></p>
<p>Ávirkanin frá konjunkturstøðuni á úrslitið í almenna geiranum kann lýsast við støddini <em type="bold">ε </em>, sum eisini verður nevndur ein <em type="italic">búskettfaktorur </em>. Búskettfaktorurin vísir, hvussu nógv úrslitið fyri almenna geiran broytist, tá ið konjunkturfrávikið broytist. </p>
<p>Til ber at meta um støddina á <em type="bold">ε </em>við elastisitetunum ( <em type="italic">Ei </em>) fyri almennar inntøkur og útreiðslur, t.e. fyri sonevndar <em type="italic">búskettlutir B </em>. Vit kunnu meta um støddina <em type="italic">Ei </em>við regresjónslinjuni: (4) </p>
<p><em type="italic">B – frávikit = Ei * </em>( <em type="italic">y – frávikt </em>) <em type="italic">+ ei </em>2 Sí til dømis upprit frá Finansministeriet, <em type="italic">Beregning af den strukturelle offentlige saldo </em>, arbejdspapir nr. 17/2005, ella frágreiðing frá Økonomisk Råd í Grønlandi frá 2011, <em type="italic">Økonomisk Råds rapport, 2011 </em>(sí serliga s. 149-159 í fylgiskjali), ella OECD, Economics Department Working Paper No. 434, <em type="italic">Measuring cyclically-adjusted budget balances for OECD countries </em>, 2005. 3 Her eigur at verða nevnt, at umframt <em type="italic">ískoyti til úrslit frá konjunkturstøðu </em>, sum rættað verður fyri í (2), eigur eisini at verða rættað fyri broytingar í skatta- og avgjaldssatsum, sum ikki eru varandi, umframt fyri óvanligar og tíðaravmarkaðar serinntøkur og –útreiðslur. Hetta er bara fyri ein part gjørt í útrokningunum omanfyri. Orsakað av viðurskiftum, sum eru serlig í Føroyum, hevði tað ikki broytt úrslit ella niðurstøður stórvegis, um roynt varð at rætta fyri óvanligum og tíðaravmarkaðum inntøkum og útreiðslum. Her verður til dømis hugsað um, at avkastið av pensjónsuppsparing ikki verður skattað árliga í Føroyum og fastognarskattir eru ikki, umframt at tað almenna enn ikki fær skattainntøkur frá olju- ella gassframleiðslu. Her verður sæð burtur frá skattainntøkum frá leitivirksemi í føroyskum øki. </p>
<p><em type="bold">F í g g j a r m á l a r á ð i ð </em>6/ <em type="bold">14 </em></p>
<p><em type="italic">B – frávikit </em>er frávikið millum búskettlut <em type="italic">i </em>og trendlinju <em type="italic">t </em>fyri sama búskettlut <em type="italic">i </em>, meðan <em type="italic">y – frávikt </em>er frávikið millum framleiðsluna <em type="italic">y </em>(bruttovirðisøking) og trendlinjuna fyri framleiðsluna, og <em type="italic">ei </em>er vanliga restliðið í regresjónslinjum. Í báðum førum verður frávikið mátað sum frávik í % frá trendlinju. Til at finna trendlinju verður í hesum føri eins og áður brúkt tað sonevnda HP-filtrið. Við at sameina (2) og (3) fæst sambandið: (5) </p>
<p><em type="italic">Konjunkturjavnað úrslit = staðfest úrslit – </em><em type="bold">ε </em><em type="italic">* konjunkturfrávik </em></p>
<p>Talvurnar A3 og A4 niðanfyri taka samanum metingar av <em type="italic">Ei </em>fyri ymiskar búskettlutir4 og eitt samanvigað tal fyri <em type="italic">E </em>. Samlaði búskettfaktorurin, <em type="bold">ε </em>, er síðani støddin á <em type="italic">E </em>rættað fyri lutfallið millum samlaðar almennar inntøkur og útreiðslur býtt við BTÚ.5 Vit kunnu siga, at støddin <em type="bold">ε </em>er %-broytingin í úrslitinum hjá tí almenna fyri hvørja %-broyting í konjunkturfrávikinum í búskapinum. 4 Vanligi hátturin við <em type="italic">ordinary least squares </em>metingum verður brúktur. 5 T.e., búskettfaktorurin, <em type="italic">ε </em>, er støddin <em type="italic">E normerað </em>við lutfallinum millum samlaðar almennar inntøkur og útreiðslur og BTÚ í 2011, sum var umleið 1,1. </p>
<p><em type="bold">Talva A3 Almennar inntøkur og útreiðslur og elastisitetir% av BTÚ í 2012 Elastisitetur, E i </em></p>
<p><em type="bold">Rakstrarinntøkur (a)53,70,75 </em>1. Rentuinntøka, vinningsbýti o.a.2,0-0,182. Skattir og sosial gjøld *44,70,893. Aðrar rakstrarflytingar, inntøkur7,00,16 </p>
<p xml:lang="dan"><em type="bold">Kapitalinntøkur (b)0,1-0,71 </em></p>
<p xml:lang="dan"><em type="bold">Inntøkur samanlagt (a + b = c)53,80,75 </em></p>
<p><em type="bold">Rakstrarútreiðslur (d)48,4-0,39 </em>1. Rentu- og aðrar ognarútreiðslur1,5-1,182. Vinnustuðul1,10,033. Aðrar rakstrarflytingar, útreiðslur14,7-0,674. Almenn nýtsluútreiðsla31,2-0,24 </p>
<p xml:lang="dan"><em type="bold">Kapitalútreiðslur (e)7,10,30 </em>1. Bruttoíløgur **7,00,122. Aðrar kapitalútreiðslur0,14,05 </p>
<p><em type="bold">Útreiðslur samanlagt (d + e = f)55,6-0,27 </em></p>
<p><em type="bold">Samanvigaður elastisitetur, </em>*** <em type="bold">0,59 </em></p>
<p><em type="bold">Mettur búskettfaktorur,0,64 </em>* Roynt hevur verið at javna skattir og sosial gjøld fyri ávísar serinntøkur, m.a. kapitalvinningsskatt, avgjøld á fiskatilfeingi og uppboðssøluna av fiskatilfeingi, sum var í 2011.** Roynt hevur verið at javna bruttoíløgurnar fyri óvanliga nógvar almennaríløgur í 2008 orsakað av nógvum íløgum hjá kommununum tað árið. </p>
<p>Úrslit ella niðurstøður broytast ikki avgerandi, hóast roynt verður at javna fyrióvanligar inntøkur ella útreiðslur.*** Samanvigaður elastisitetur, <em type="italic">E </em>, er munurin á elastisitetunum fyri inntøkur og útreiðslur á almenna búskettinum, samanvigað eftir teirra parti av BTÚ í 2012. </p>
<p>Kelda: Fíggjarmálaráðið.</p>
<p><em type="bold">F í g g j a r m á l a r á ð i ð </em>7/ <em type="bold">14 </em></p>
<p>Metingarnar omanfyri benda á, at konjunkturstøðan í búskapinum hevur eina ávísa ávirkan á úrslitið í almenna geiranum, men at ávirkanin á almenna úrslitið er nakað minni enn ávirkanin er í fleiri øðrum londum í Vesturheiminum. Grundað á úrslitini í talvu A3, kann búskettfaktorurin, <em type="bold">ε </em>, metast at vera um 0,6-0,7 í Føroyum.6 </p>
<p>Hetta merkir, at almenni geirin í Føroyum javnar gongdina í búskapinum nakað millum konjunktursveiggini. Almenni geirin í Føroyum hevur kortini ikki eins stóra ávirkan á búskapin og til dømis tað almenna hevur í størri OECD-londum. Ein orsøk er helst, at teir sonevndu automatisku stabilisatorarnir hava størri ávirkan í OECD-londum, har ið sveiggini í búskapinum í størri mun stava frá heimamarknaðunum og harvið hava stóra ávirkan á almenna búskapin og serliga á almennu inntøkurnar. Sveiggini í føroyska búskapinum stava vanliga frá okkara útflutningsmarknaðum. Hesi sveiggj ávirka ikki almenna búskapin eins nógv og skiftandi umstøður á heimamarknaðunum gera.</p>
<p><em type="bold">Niðurstøður og úrslit </em></p>
<p>Myndirnar 1-4 taka samanum úrslitini av metingunum. Úrslitini benda á, at gongdin við vaksandi halli síðstu árini bara lutvíst stavar frá, at konjunkturstøðan er versnað síðstu 4-5 árini. Gongdin stavar í størri mun frá, at almennu útreiðslurnar eru vaksnar nógv, meðan inntøkurnar ikki eru vaksnar samsvarandi. Tilsamans hevur hetta givið verri fíggjarjavna millum almennar inntøkur og útreiðslur.</p>
<p>Úrslitini omanfyri benda á, at tað almenna hevur konjunkturjavnað hall á umleið 1% av BTÚ (talva A4), sum ikki kann væntast at hvørva aftur av sær sjálvum, hóast konjunkturstøðan batnar næstu árini. 1% av BTÚ svarar til 100-150 mió. kr. í 2012. Til sammetingar kann verða nevnt, at flestu OECD-lond í 2012 høvdu konjunkturjavnað hall á 1-3% av BTÚ. Undantøk eru til dømis USA, Stóra Bretland, Japan og Írland, sum hava munandi størri hall (sí talvurnar A1 og A2 á bls. 2).</p>
<p>Síðstu árini hevur tað almenna havt hall serliga í landskassanum, meðan úrslitini hjá kommununum og sosialu grunnunum hava verið at kalla í javnvág. Tí bendir nógv á, at meginparturin av tí konjunkturjavnaða hallinum hjá tí almenna stavar frá landskassahallinum.</p>
<p>Samanumtikið benda úrslitini á, at tað tað almenna í 2012 hevði konjunkturjavnað hall á umleið 1% av BTÚ, sum svarar til 100-150 mió. kr. Hetta merkir í stuttum, at hóast vit royna at javna úrslitið hjá tí almenna fyri konjunkturstøðuna, hevur tað almenna kortini hall á umleið 1% av BTÚ. Grundað á eina fyrivarnisreglu, ber ikki til at áseta eitt neyvari konjunkturjavnað úrslit fyri 2012 enn hall á 100-150 mió. kr.</p>
<p>Avgerandi fyri hetta úrslit er sjálvsagt, at eftir valda uppgerðarháttinum var ikki stórur lágkonjunkturur í 2012. Vit kunnu siga, at lítil lágkonjunkturur ella <em type="italic">normalkonjunkturur </em>var í 2012. 6 Metingarnar í myndunum 1-4 á bls. 8 eru grundaðar á búskettfaktorin <em type="bold">ε </em>= 0,64. Í Grønlandi er búskettfaktorurin mettur til um 0,5-0,6 og í Danmark 0,7-0,8. Sí keldur í fótnotu 2. </p>
<p><em type="bold">Talva A4 Konjunkturjavnað úrslit fyri almenna geiran </em>20022003200420052006200720082009201020112012 </p>
<p><em type="bold">Tað almenna tilsamans </em>( <em type="italic">í % av BTÚ </em>) Staðfest alment úrslit (a)4,41,8-2,3-1,82,02,1-2,8-4,8-3,5-2,1-1,8 </p>
<p>Ískoyti frá konjunkturstøðu (b)1,5-2,3-1,6-2,13,33,1-1,8-2,11,20,6-0,6</p>
<p>Konjunkturjavnað úrslit (c = a-b)2,94,1-0,70,3-1,3-1,0-1,0-2,7-4,7-2,7-1,2</p>
<p>Konjunkturfrávik2,4-3,5-2,5-3,35,24,8-2,8-3,31,81,0-0,9</p>
<p>Kelda: Fíggjarmálaráðið.</p>
<p><em type="bold">F í g g j a r m á l a r á ð i ð </em>8/ <em type="bold">14 </em></p>
<p>Inntøkur og útreiðslur hjá tí almenna skulu javnviga yvir longri áramál, tá ið atlit eisini eru tikin at ávirkanini frá konjunkturunum. Gera tær ikki tað, er rikni fíggjarpolitikkurin ikki haldførur yvir longri áramál, við tað at skuldin tá vil halda áfram at vaksa. Fyri haldførið á fíggjarpolitikkinum sum heild, hevur tað størri týdning, at almenna nettoskuldin yvir longri áramál ikki veksur skjótari enn samlaðu inntøkurnar í samfelagnum, sum skulu fíggja renturnar av almennu skuldini. <em type="bold">2. Konjunkturfrávik1 <span type="quote" xml:lang="dan">"output-gap"</span> </em><em type="italic">(% av konjunkturjavnaðari framleiðslu) </em><em type="bold">3. Staðfest úrslit fyri almenna geiran og konjunkturjavnað úrslit </em><em type="italic">(% av BTÚ) </em><em type="bold">4. Úrslit fyri almenna geiran og konjunkturjavnað úrslit, grundrakstur2 </em><em type="italic">(% av BTÚ) </em></p>
<p>Viðm.: Neyðugt er at lesa tølini við tí fyrivarni, at HP-f iltrið kann vera óneyvt í endanum á tíðarrøðum. T.d. skulu árini 2001-2002 og 2012 lesast við hesum fyrivarni. Havandi hesi f yrivarni í huga, verður hildið sannlíkt, at konjunkturjavnaða úrsliti fyri tað almenna tilsamans er umleið 1% av BTÚ í 2012, sum svarar til 100-150 mió. kr. í nútíðarvirði og við støði í BTÚ fyri 2012. 1</p>
<p>Konjunkturf rávikið er munurin millum staðfesta framleiðsu (í hesum føri bruttovirðisøking) og konjunkturjavnaða framleiðslu í% av konjunkturjavnaðari bruttovirðisøking. 2 Grundrakstur er í hesum føri almenna úrslitið frádrigið rentur, vinningsbýti og ognarútreiðslur. Uppgerðarhátturin fyri grundrakstur er sostatt ikki sami uppgerðarháttur, sum brúktur verður í Búskaparfrágreiðing II í 2013 f rá Fíggjarmálaráðnum, sum varð útgivin í sambandi við fíggjarlógaruppskotið fyri 2014. Kelda: Fíggjarmálaráðið. <em type="bold">1. Staðfest bruttovirðisøking og konjunkturjavnað bruttovirðisøking </em></p>
<p><em type="bold">Myndir 1-4. Konjunkturjavnað framleiðsla og konjunkturjavnað úrslit </em>7.0007.5008.0008.5009.0009.50010.00010.50011.000200120032005200720092011 </p>
<p><em type="bold">Staðfest bruttovirðisøking í føstum prísum </em><em type="italic">(mió. kr.) </em></p>
<p><em type="bold">Konjunkturjavnað bruttovirðisøking </em><em type="italic">(mió. kr.) </em>-4-3-2-10123456200120032005200720092011-8-6-4-2024681012200120032005200720092011 </p>
<p><em type="bold">Konjunkturjavnað alm entúrslit </em></p>
<p><em type="bold">Staðfest úrslit fyri alm enna geiran tilsam ans </em>-8-6-4-2024681012200120032005200720092011 </p>
<p><em type="bold">Konjunkturjavnað úrslit <span type="quote">"grundrakstur"</span><span type="quote">"Grundrakstur"</span> fyri alm ennageiran tilsam ans </em></p>
<p><em type="bold">F í g g j a r m á l a r á ð i ð </em>9/ <em type="bold">14 </em></p>
<p><em type="bold">A2. Konjunkturfrávik1 <span type="quote" xml:lang="dan">"output-gap"</span> </em><em type="italic">(% av konjunkturjavnaðari framleiðslu) </em></p>
<p><em type="bold">A3. Staðfest úrslit fyri tað almenna tilsamans og konjunkturjavnað úrslit </em><em type="italic">(% av BTÚ) </em></p>
<p><em type="bold">A4. Úrslit fyri tað almenna og konjunkturjavnað úrslit, grundrakstur2 </em><em type="italic">(% av BTÚ) </em></p>
<p>Viðm.: Neyðugt er at lesa tølini við tí fyrivarni, at HP-f iltrið kann vera óneyvt í endanum á tíðarrøðum. T.d. skulu árini 2001-2002 og 2012 lesast við fyrivarni. Havandi hesi fyrivarni í huga, verður hildið sannlíkt, at konjunkturjavnaða úrsliti fyri tað almenna tilsamans er umleið 1% av BTÚ í 2012, sum svarar til 100-150 mió. kr. í nútíðarvirði og við støði í BTÚ fyri 2012. 1</p>
<p>Konjunkturf rávikið er munurin millum staðfesta framleiðsu (í hesum føri <span type="quote">"lønir og atknýtt gjøld"</span>) og konjunkturjavnaða framleiðslu í % av BTÚ. 2 Grundrakstur er í hesum føri almenna úrslitið frádrigið rentur, vinningsbýti og ognarútreiðslur. Uppgerðarhátturin fyri grundrakstur er sostatt ikki sami uppgerðarháttur, sum brúktur verður í Búskaparfrágreiðing II í 2013, sum varð útgivin í sambandi við fíggjarlógaruppskotið fyri 2014. Kelda: Fíggjarmálaráðið.</p>
<p><em type="bold">A1. Lønir og atknýtt gjøld verður brúkt sum vísital fyri framleiðslu </em></p>
<p><em type="bold">Myndir A1-A4. Konjunkturjavnað framleiðsla og konjunkturjavnað úrslit </em>5.0005.5006.0006.5007.0007.5008.000200120032005200720092011 <em type="bold"><span type="quote">"Lønir og atknýtt gjøld"</span> býtt við brúkaraprístali </em><em type="italic">(mió. kr.) </em><em type="bold"><span type="quote">"Lønir og atknýtt gjøld"</span> </em></p>
<p><em type="bold">Konjunkturjavnað </em><em type="italic">(mió. kr.) </em>-6-4-202468200120032005200720092011-8-6-4-2024681012200120032005200720092011 </p>
<p><em type="bold">Konjunkturjavnað alm entúrslit </em></p>
<p><em type="bold">Staðfest úrslit fyri alm enna geiran tilsam ans </em>-8-6-4-2024681012200120032005200720092011 </p>
<p><em type="bold">Konjunkturjavnað úrslit <span type="quote">"grundrakstur"</span><span type="quote">"Grundrakstur"</span> fyri alm ennageiran tilsam ans </em></p>
<p><em type="bold">F í g g j a r m á l a r á ð i ð </em>10/ <em type="bold">14 </em></p>
<p><em type="bold">Orðalýsingar </em></p>
<p><em type="bold">Almenn nettoskuld </em>Almenna nettoskuldin fevnir um alla fíggjarliga skuld og áogn í almenna geiranum. Almenna nettoskuldin er øll fíggjarlig skuld í almenna geiranum frádrigið alla fíggjarliga áogn. Fíggjarliga áognin fevnir millum annað um tøka gjaldførið og aðrar fíggjarognir. </p>
<p><em type="bold">Almennar útreislur tilsamans </em>Stórsti parturin av almennu útreiðslunum er almenn nýtsla og veitingar til húsarhald, fyritøkur og feløg. Í 2011 vóru umleið 86% av almennu útreiðslunum almenn nýtsla og veitingar til húsarhald, fyritøkur og feløg. Harafturat eru almennu útreiðslurnar íløgur, rentuútreiðslur, stuðulsútreiðslur og aðrar útreiðslur. Landið og kommunurnar stóðu fyri 87% av almennu útreiðslunum í 2011. </p>
<p><em type="bold">Bruttotjóðarúrtøka, stytt BTÚ </em>Bruttotjóðarúrtøka er virðið á samlaðari privatari og almennari framleiðslu frádrigið virðið á ráevnum, vørum og tílíkum, sum verða brúkt í framleiðsluni. Verður eisini nevnt <em type="italic">Gross Domestic Product (GDP) </em>ella <em type="italic">Bruttonationalprodukt (BNP) </em>. </p>
<p><em type="bold">Bruttotjóðarúrtøka í føstum prísum </em>Bruttotjóðarúrtøka í føstum prísum er uppgerð av BTÚ, har ið roynt verður at javna gongdina í BTÚ fyri prísvøkstri á ráevnum, vørum og tænastum. Vøksturin í BTÚ í føstum prísum verður vanliga brúktur sum vísital fyri búskaparvøkstur millum lond. Vøkstur í BTÚ í føstum prísum vísir vøkstur í framleiðsluni í mongdum. Verður nevnt <em type="italic">Real GDP </em>ella <em type="italic">realt BNP </em>. </p>
<p><em type="bold">Bruttovirðisøking, stytt BVØ </em>Bruttovirðisøking er bruttotjóðarúrtøka frádrigið vøruskattir netto, sum fevna um meirvirðisgjald, punktgjøld og aðrar vøruskattir og vørustudningar. Bruttovirðisøking verður ofta brúkt til at lýsa framleiðsluna býtta á vinnugreinar. Verður nevnt <em type="italic">Gross Value Added (GVA) </em>ella <em type="italic">Bruttoværditilvækst (BVT) </em>. </p>
<p><em type="bold">Fíggjarpolitiskt haldføri </em>At fíggjar- og búskaparpolitikkurin er haldførur merkir, at rikni politikkurin hongur saman yvir longri áramál skilt soleiðis, at gongdin í almennu nettoskuldini sum partur av samfelagsbúskapinum er støðug yvir tíð. Hetta merkir, at almennu inntøkurnar kunna fíggja almennu útreiðslurnar og rentuútreiðslur av verandi almennari skuld yvir tíð. Fíggjar- og búskaparpolitikkurin kann sostatt vera haldførur yvir longri áramál, hóast tað almenna hevur hall í fleiri ár, um bara almenna nettoskuldin ikki er støðugt vaksandi partur av samfelagsbúkapinum yvir tíð. </p>
<p><em type="bold">Konjunkturjavnað alment úrslit </em>Konjunkturjavnaða almenna úrslitið er staðfest alment úrslit javnað fyri ávirkanir frá konjunkturstøðuni á almennar inntøkur og útreiðslur og aðrar ikki varandi og serliga umstøður, til dømis oljuprísir ella serligar íløgur. Konjunkturjavnaða almenna úrslitið gevur sostatt eina meira rættvísandi mynd av veruligu gongdini í almenna búskapinum sum heild sammett við staðfesta almenna úrslitið. Konjunkturjavnaða úrsliti hjá tí almenna verður aðrastaðni vanliga nevnt <em type="italic">Cyclically Adjusted Budget Balances </em>ella <em type="italic">strukturel saldo </em>. </p>
<p><em type="bold">F í g g j a r m á l a r á ð i ð </em>11/ <em type="bold">14 </em></p>
<p><em type="bold">Konjunkturjavnað framleiðsla </em>Konjunkturjavnað framleiðsla vísir mettu bruttotjóðarúrtøkuna í eini støðu, har ið roynt verður at javna fyri ávirkanir frá konjunkturunum í samfelagsbúskapinum. Roynt verður sostatt at vísa bruttotjóðarúrtøkuna í eini støðu við normalkonjunkturi í samfelagnum. Í eini støðu við normalkonjunkturi verður ofta sagt, at gongdin í samfelagsbúskapinum samsvarar við javnan vøkstur í prísum og lønum. Í frágreiðingini verður bruttovirðisøking brúkt sum vísital fyri framleiðslu heldur enn bruttotjóðarúrtøku, men hetta hevur ikki stóran týdning fyri úrslitini ella niðurstøður. Verður vanliga nevnd <em type="italic">potential output, potential GDP </em>ella <em type="italic">strukturelt/potentielt output (BNP) </em>. </p>
<p><em type="bold">Konjunkturfrávik </em>Konjunkturfrávikið er munurin millum staðfesta framleiðslu og konjunkturjavnaða framleiðslu. Er konjunkturfrávikið størri enn 0, kunnu vit siga, at hákonjunkturur er í samfelagsbúskapinum; trýst er sum oftast á arbeiðsmarknaðinum, lítið av tøkari framleiðsluorku er í samfelagnum, og prísvøkstur er á flestu marknaðum. Er konjunkturfrávikið minni enn 0, kunnu vit siga, at lágkonjunkturur er í samfelagnum, lítið trýst er á arbeiðsmarknaðinum, og tøk framleiðsluorka er í samfelagnum. Konjunkturfrávik verður aðrastaðni ofta nevnt <em type="italic">outputgap </em>ella <em type="italic">outputgab </em>. </p>
<p><em type="bold">Landskassaskuld </em>Landskassaskuldin fevnir bara um skuld hjá landinum og harvið ikki um skuld hjá kommunum ella sosialum grunnum. Meginparturin av landskassaskuldini er lánsbrævalán. Landskassaskuldin er sum oftast ein bruttouppgerð av skuldini, har dentur verður lagdur á fíggjarligu skyldurnar hjá landinum (passivsíðuna á fíggjarjavnanum). </p>
<p><em type="bold">RLÚ-úrslit </em>Stytting fyri rakstrar-, løgu- og útlánsúrslit landskassans. RLÚ-úrslitið er munurin millum landskassans inntøkur og útreiðslur uppgjørt eftir meginreglunum í landsroknskapinum. RLÚúrslitið viðvíkur roknskapinum hjá landskassanum. </p>
<p><em type="bold">Sosialir grunnar </em>Hesir eru Arbeiðsloysisskipanin, Arbeiðsmarknaðareftirlønargrunnurin, Barsilsskipanin og Heilsutrygd. </p>
<p><em type="bold">Staðfestur almennur grundrakstur </em>Staðfestur almennur grundrakstur verður í hesum føri lýstur sum staðfest alment úrslit frádrigið nettorentuútreiðslur (rentuútreiðslur minus rentuinntøkur). Verður vanliga nevnt <em type="italic">General Government Primary Balance </em>ella <em type="italic">faktisk primær saldo </em>. </p>
<p><em type="bold">Staðfest alment úrslit </em>Almenna úrslitið vísir avlop ella hall hjá tí almenna og verður lýst sum munurin millum almennar inntøkur og útreiðslur. Uppgerðin fylgir teimum leiðreglum, sum tjóðarroknskapurin verður uppgjørdur eftir. Tað almenna fevnir um heimastýrisfyrisitingina, kommunufyrisitingina, ríkisfyrisitingina og sosialar grunnar. Verður vanliga nevnt <em type="italic">General Government Overall Balance </em>ella <em type="italic">faktisk offentlig saldo </em>. </p>
<p><em type="bold">F í g g j a r m á l a r á ð i ð </em>12/ <em type="bold">14 </em></p>
<p><em type="bold">Staðfest framleiðsla </em>Virðið á vørum og tænastum frá marknaðarligari framleiðslu, framleiðslu til egna nýtslu og aðrari framleiðslu, sum ikki er marknaðarlig. Framleiðsla er ikki tað sama sum søla. Til dømis er framleiðsluvirðið í handilsvirki ikki sølan, men sølan minus innkeyp av handilsvørum (bruttovinningur). Í frágreiðingini verður bruttovirðisøkingin úr tjóðarroknskapinum nýtt sum vísital fyri framleiðslu. Bruttovirðisøking ella bruttotjóðarúrtøka verða sum oftast brúkt sum vísitøl fyri framleiðslu. Verður vanliga nevnt <em type="italic">Actual Output </em>ella <em type="italic">faktisk produktion </em>. </p>
<p><em type="bold">Tað almenna </em>Tað almenna fevnir um heimastýrisfyrisitingina, kommunufyrisitingina, ríkisfyrisitingina og sosialar grunnar. Heimastýrisfyrisitingin fevnir um landsstovnar, meðan kommunufyrisitingin fevnir um kommunurnar og kommunustovnar. Ríkisfyrisitingin fevnir um donsku ríkistovnarnar í Føroyum, og sosialu grunnarnir eru Arbeiðsloysisskipanin, Arbeiðsmarknaðareftirlønargrunnurin, Barsilsskipanin og Heilsutrygd. </p>
<p><em type="bold">F í g g j a r m á l a r á ð i ð </em>13/ <em type="bold">14 </em></p>
<p><em type="bold">Bókmentir </em></p>
<p xml:lang="dan">Danmarks Nationalbank. Konjunkturudsving og offentlige finanser. Kvartalsoversigt, 1. kvartal 2011 - Del 1. Ann-Louise Winther, Økonomisk Afdeling. Bls. 71-91. Tøkt á http://www.nationalbanken.dk/C1256BE2005737D3/side/Konjunkturudsving_og_offentlige_fina nser!opendocument.</p>
<p xml:lang="dan">De Økonomiske Råd, Dansk Økonomi Efterår 2013. Tøkt á http://www.dors.dk/sw10885.asp, oktober 2013.</p>
<p xml:lang="dan">De Økonomiske Råd, Strukturel saldo til Dansk Økonomi, efterår 2012. Tøkt á http://www.dors.dk/sw7987.asp.</p>
<p xml:lang="dan">European Central Bank. Potential output, economic slack and the link to nominal developments since the start of the crisis. Í ECB Monthly Bulletin, November 2013. Tøkt á http://www.ecb.europa.eu/pub/pdf/mobu/mb201311en.pdf, 2013.</p>
<p xml:lang="dan">Finansministeriet. Finansministeriets beregning af gab og strukturelle niveauer. Tøkt á http://www.fm.dk/nyheder/pressemeddelelser/2012/11/oversigt-over-oekonomiskeregneprincipper/.</p>
<p xml:lang="dan">Finansministeriet. Beregning af den strukturelle offentlige saldo. Arbejdspapir nr. 17/2005. Tøkt á http://www.fm.dk/publikationer/arbejdspapirer/2005/arbejdspapir-nr,-d-,-17-2005/~/media/Files/Arbejdspapirer/arbpap1705.ashx, 2005.</p>
<p xml:lang="dan">Finansministeriet.</p>
<p>Budgetoversigt 2, august 2013.</p>
<p>Frágreiðing tøk á http://www.fm.dk/publikationer/2013/budgetoversigt-2-aug-13/.</p>
<p xml:lang="dan">Finansministeriet.</p>
<p xml:lang="dan">Finansredegørelse 2014.</p>
<p>Januar 2014.</p>
<p>Frágreiðing tøk á http://www.fm.dk/publikationer/2014/finansredegoerelse-2014/.</p>
<p xml:lang="dan">Grønlands</p>
<p xml:lang="dan">Økonomiske</p>
<p xml:lang="dan">Råd.</p>
<p xml:lang="dan">Økonomisk</p>
<p xml:lang="dan">Råds rapport, 2011.</p>
<p>Tøk á http://naalakkersuisut.gl/~/media/Nanoq/Files/Attached%20Files/Finans/DK/Oekonomisk%2 0raad/100913Oekonomisk_Raads_Rapport_2013_DK%20(1).pdf.</p>
<p>Hagstova Føroya. Tað almenna. Frágreiðing um leiklutin hjá tí almenna í Føroyum. Tøkt á http://www.hagstova.fo/portal/page/portal/HAGSTOVAN/Hagstova_Foroya/tema/TadAlmenn a/ta_almenna_2011_0.pdf, 2013.</p>
<p xml:lang="dan">IMF.</p>
<p xml:lang="dan">Fiscal</p>
<p xml:lang="dan">Monitor.</p>
<p xml:lang="dan">Taxing</p>
<p xml:lang="dan">Times,</p>
<p xml:lang="dan">October 2013.</p>
<p>Frágreiðing tøk á http://www.imf.org/external/pubs/ft/fm/2013/02/fmindex.htm, 2013.</p>
<p xml:lang="dan">OECD. Economics Department Working Paper No. 434, Measuring cyclically-adjusted budget balances for</p>
<p xml:lang="dan">OECD countries, 2005.</p>
<p xml:lang="dan">Tøkt á http://www.oecd-ilibrary.org/docserver/download/5lgpfmjmgp6k.pdf?expires=1383836537&amp;id=id&amp;accname=guest &amp;checksum=4D7141E26B939DD3CE4F64D89EC58033.</p>
<p xml:lang="dan">OECD. OECD Economic Outlook, Vol. 2008/1, OECD Publishing. Frágreiðing tøk á http://www.oecd-ilibrary.org/economics/oecd-economic-outlook-volume-2008-issue-1_eco_outlook-v2008-1-en, 2008.</p>
<p xml:lang="dan">Robert Price og T. Dang. Adjusting Fiscal Balances for Asset Price Cycles. OECD Economics Department</p>
<p xml:lang="dan">Working</p>
<p xml:lang="dan">Papers,</p>
<p>No. 868,</p>
<p xml:lang="dan">OECD</p>
<p xml:lang="dan">Publishing.</p>
<p>Tøkt á http://dx.doi.org/10.1787/5kgc42t3zqkl-en, 2011.</p>
<p><em type="bold">F í g g j a r m á l a r á ð i ð </em>14/ <em type="bold">14 </em></p>
<p xml:lang="dan">Rådgivende udvalg vedrørende Grønlands Økonomi. Den Økonomiske udvikling i Grønland. Frágreiðing tøk á http://www.stm.dk/publikationer/groenland03/default.htm, 2003.</p>
<p xml:lang="dan">Økonomi og Indenrigsministeriet. Økonomisk Redegørelse, August 2013. Bls. 155-178. Tøkt á oim.dk/media/510019/%C3%98konomisk%20Redeg%C3%B8relse%20august%202013.pdf.</p>
</body></document>
