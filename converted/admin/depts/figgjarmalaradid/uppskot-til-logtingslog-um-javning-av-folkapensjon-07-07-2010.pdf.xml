<document xml:lang="fao" id="no_id"><header><title/><genre code="admin"/><author><unknown/></author><wordcount>1314</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>uppskot-til-løgtingslóg-um-javning-av-fólkapensjón-07-07-2010.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">FÍ G G J A R M Á L A R Á Ð I Ð </em></p>
<p>Argir, tann 7. juli 2010</p>
<p><em type="bold">Løgtingið </em></p>
<p><em type="bold">Løgtingsmál nr. xx/2010: Uppskot til løgtingslóg um javning av fólkapensjón </em></p>
<p><em type="bold">Uppskot </em></p>
<p xml:lang="dan"><em type="bold">til </em></p>
<p><em type="bold">løgtingslóg um javning av fólkapensjón </em></p>
<p><em type="bold">§ 1.</em> Fyri hvørt fíggjarár verður roknað eitt </p>
<p>árligt javningarprosent, sum verður nýtt at javna fólkapensjónina.</p>
<p><em type="italic">Stk 2.</em> Upphæddirnar, sum vera javnaðar, </p>
<p>eru tær galdandi pensjónsupphæddirnar.</p>
<p><em type="bold">§ 2.</em> Javningarprosentið verður útroknað </p>
<p>sum helvtin av prosentvísu broytingini í tímalønini 1. oktober inniverandi ár í mun til tímalønina 1. oktober árið fyri, og helvtin av prosentvísu broytingini í brúkaraprístalinum 3. ársfjórðing í inniverandi ári í mun til 3. ársfjórðing í árið fyri.</p>
<p><em type="italic">Stk. 2.</em> Tímalønin, sum verður nýtt til </p>
<p>áseting av lønarhækkingini, er grundtímalønin pr. 1. oktober hjá Føroya Arbeiðarafelag frároknað eftirlønargjøld og frároknað viðbøtur fyri starvsaldur.</p>
<p><em type="italic">Stk. 3.</em> Er roknaða javningarprosentið hægri </p>
<p>enn prosentvísa broytingin í tímalønini, verður javningarprosentið sett til broytingina í tímalønini.</p>
<p><em type="italic">Stk. 4.</em> Er roknaða javningarprosentið </p>
<p>minni enn null, verður javningaprosentið sett til null.</p>
<p><em type="italic">Stk. 5.</em> Hevur roknaða javningarprosentið í </p>
<p>eitt ella fleiri ár verið minni enn null, soleiðis at javningarprosentið hevur verður sett til null, verður pensjónin ikki javnað aftur fyrr enn roknaða javningarprosentið í tíðarskeiðinum er komið upp um støðið áðrenn javningarprosentið varð sett til null.</p>
<p><em type="bold">§ 3.</em> Landsstýrismaðurin ásetir við </p>
<p>kunngerð javningarprosentið í seinasta lagi 1. november hvørt ár.</p>
<p><em type="bold">§ 4.</em> Landsstýrismaðurin kann áseta nærri </p>
<p>reglur fyri útrokningina av javningarprosentinum, herundir reglur sum taka atlit til broytingar í hagtalsgrundarlagnum fyri útrokningini av javningarprosentinum.</p>
<p><em type="bold">§ 5.</em> Hendan løgtingslóg kemur í gildi 1. </p>
<p>januar 2011</p>
<p><em type="bold">Kap. 1. Almennar viðmerkingar </em></p>
<p>Ein týðandi partur av pensjónsnýskipanini er nýggja lóggávan um javning av fólkapensjónini. Málið er at gera javningina av fólkapensjónini meira støðuga, soleiðis at fólkapensjónin í størri mun fer at fylgja gongdini í føroyska búskapinum sum heild.</p>
<p>Sambært verandi lóggávu verða grundupphæddirnar ikki javnaðar, meðan viðbøturnar verða javnaðar við 3 prosentum um árið. Roknað av allari upphæddini svarar hetta til eina javning á 1 prosent.</p>
<p>Hetta hevur ført til, at fólkapensjónin javnan hevur mist virðið sammett við lønarlagið annars í samfelagnum. At pensjónirnar eru dragnaðar afturum lønirnar hevur síðan ført til stórt trýst á politisku myndugleikarnar, sum so hava gjørt sera stórar broytingar av pensjónunum í einum.</p>
<p>Sambært uppskotinum skulu pensjónirnar javnast við miðal av lønargongdini og prísgongdini. Broytingin av javningini fer at gera, at pensjónirnar fara at fylgja munandi betri við gongdini í búskapinu</p>
<p>Tað fer tí ikki so ofta at verða neyðugt hjá politisku myndugleikarnum at taka støðu til pensjónsupphæddirnar. Roknast kann við, at longri áramál kann ganga, áðrenn tað verður neyðugt hjá politisku myndugleikunum at endurskoða pensjónsupphæddirnar.</p>
<p>Við uppskotinum verður farið burtur frá verandi javning av fólkapensjón, har bara viðbótin verður javnað við 3 prosentum um ári, meðan grundupphæddin ikki verður javnað. Í staðin verður mælt til at samlaða fólkapensjónsupphæddin verður javnað á hvørjum ári við einum javningprosenti, sum fylgir vøkstrinum í prístalinum og lønarlagnum í føroyska samfelagnum. Hetta hevur við sær, at borgarin, sum fær fólkapensjón, fær part í vøkstrinum, tá ið vøkstur er í prístalinum og lønarlagnum.</p>
<p>Fólkapensjónin fer ikki at minka í teimum førum, tá vøksturin í prístalinum og lønarlagnum er negativur. Í hesum førum verður javningin sett til null, og javningin tekur ikki við fyrr enn roknaða javningarprosentið er komið upp um aftur støðið, tá javningin varð nullstillað.</p>
<p><em type="bold">Kap. 2. Avleiðingar av uppskotinum</em> </p>
<p>Uppskotið hevur fíggjarligar og umsitingligar avleiðingar fyri landið. Fíggjarmálaráðið má hvørt ár gera upp javningarprosentið, og almannamálaráðið má hvørt ár javna fólkapensjónina við javningarprosentinum. Verandi javning við 3 prosentum av viðbótunum svarar til eina upphædd á umleið 5 mió. kr. árliga. Um til dømis lønarhækkingin eitt ár er 3 prosent og brúkaraprístalshækkingin er 1 prosent, so verður javningarprosentið 2 prosent. Við hesum fyritreytum verður javningin umleið 8 mió. kr., t.e. árliga javningin verður 3 mió. kr. størri enn í dag.</p>
<p>Uppskotið hevur sosialar avleiðingar, tí fólkapensjónistar fara at fáa eina størri javning enn í dag, orsakað av, at øll fólkapensjónsupphæddin fer at verða javnað. Gongin í fólkapensjónini fer eisini í stóran mun at fylgja samfelagsgongdini og kann tí  metast at vera meir rættvís og rímilig.</p>
<p>Mett verður ikki, at lógaruppskotið hevur avleiðingar við sær fyri umhvørvið ella í mun til altjóða avtalur og reglur.</p>
<p>landsmyndugleikar kommunalar myndugleikar pláss/øki í landinum samfelagsbólkar/ felagsskapir vinnuna</p>
<p>Fíggjarligar/ búskaparligar avleiðingar Ja Nei Nei  Ja Nei</p>
<p>Umsitingarligar avleiðingar Ja Nei Nei Nei Nei</p>
<p>Umhvørvisligar avleiðingar Nei Nei Nei Nei Nei</p>
<p>Avleiðingar í mun til altjóða avtalur og reglur Nei Nei Nei Nei Nei</p>
<p>Sosialar avleiðingar       Ja</p>
<p><em type="bold">Kap. 3. Serliga viðmerkingar </em></p>
<p><em type="bold">Til § 1 </em></p>
<p>Í greinini verður lýst, at endamálið við ásetingini er at gera eina útrokning av einum javningarprosenti, sum skal nýtast at javna fólkapensjónsupphæddirnar við.</p>
<p><em type="italic">Stk. 2</em> ásetir, at javningin tekur støði í upphæddini, sum er galdandi, tá javningin verður </p>
<p>útroknað.</p>
<p><em type="bold">Til § 2 </em></p>
<p><em type="italic">Stk 1.</em> Snýr seg um útrokning av javningarprosentinum. </p>
<p>Mælt verður til at brúka helvtina av prosentvísu broytingini í tímalønini og helvtina av prosentvísu broytingin av prístalinum. Tann prosentvísa broyting í tímalønini 1. oktobur í inniverandi ári í mun til tímalønina 1. oktobur árið fyri. Tann prosentvísa broytingin av prístalinum, sum verður nýtt í javningini, tekur støði í prístalinum fyri 3. ársfjórðing, sum verður kunngjørt 1. oktober á hvørjum ári, samanborið við prístalið fyri 3. ársfjórðing árið fyri.</p>
<p>Í  <em type="italic">stk.2 </em>verður mælt til, at javningin tekur støði í grundtímalønarvøkstrinum fyri sáttmálan hjá Føroya Arbeiðarafelag. Grundtímalønin skal verða frároknað inngjøld til pensjón- og tryggingar og vera frároknað viðbøtur fyri starvsaldur og onnur viðurskifti sum til dømis yvirtíð. Sáttmálin hjá </p>
<p><em type="italic">Stk. 3</em> mælir til, at hámark verður sett fyri, hvussu nógv prístalið kann ávirka javningina av </p>
<p>fólkapensjónini. Sambært stk. 3 kann javningin ikki verða hægri enn broytingin í sáttmálalønini. Hetta skal avmarka sveiggini, sum kunnu verða í teimum førum, har prístalið í einum tíðarskeiði hækkar óvanliga nógv, sum kann geva landskassanum eyka stórar útreiðslur til at javna fólkapensjónina við. Mett verður eisini, at tað er óheppið, um fólkapensjónin</p>
<p><em type="italic">Stk. 4</em> ásetir, at javningaprosentið ikki kann vera negativt. </p>
<p><em type="italic">Stk. 5</em>  ásetir, at um javningarposentið í nøkur ár hevur verið null, tí roknaða javningaprosentið </p>
<p>hevur verið negativt, verður javningaprosentið ikki positivt aftur fyrr enn samlaða roknaða javningin í tíðarskeiðinum kemur upp um støðið, tá roknaða javningarprosentið gjørdist negativt. Henda áseting er gjørd fyri, at fólkapensjónin ikki fyrst skal verjast móti afturgongd í samfelagnum, fyri síðan at fáa fulla ágóðan frá lønarframgongd og príshækking frá einum sera lágum støði. Ein annar háttur at lýsa hesa áseting er, at hon tryggjar at pensjónin ikki skal hækka tvær ferðir fyri eina og somu lønar- og príshækking.</p>
<p><em type="bold">Til § 3 </em></p>
<p>Landsstýrismaðurin í fíggjarmálum ásetir í seinasta lagi 1. november á hvørjum ári við kunngerð javningarprosentið. Tað er av týdningi, at talgrundarlagið fyri javnaðu fólkapensjónini er klárt í oktober mánaði, so at fyrisitingin hevur tíð til at fyrireika skipanirnar til nýggju javnaðu fólkapensjóninsupphæddirnar, og at teir borgarar, ið fáa fólkapensjón, verða kunnaðir í góðari tíð.</p>
<p><em type="bold">Til § 4 </em></p>
<p>Henda grein gevur landsstýrismanninum heimild til at áseta nærri reglur fyri útrokningini av javningarprosentinum. Hetta kann vera neyðugt, um uppgerðin av hagtølunum, sum eru grundarlag undir útrokningini av javningarprosentinum, verður broytt. Um hagtalsliga uppgerðin av til dømis lønunum ella prísunum verður broytt, kann landsstýrismaðurin gera samsvarandi broytingar í útrokningini av javningarprosentinum.</p>
<p><em type="bold">Til § 5 </em></p>
<p>Lógin kemur í gildi 1. januar 2011. Sostatt verður fyrsta útrokning av javningarprosentinum kunngjørd í seinasta lagi 1. novembur 2011. Hetta javningarprosentið verður brúkt til javning av fólkapensjónini fyri 2012.</p>
<p>Á Løgtingi, 7.  juli 2010</p>
<p><em type="bold">Annita á Fríðriksmørk</em> </p>
<p><em type="bold">Bergtóra Høgnadóttir Joensen </em> </p>
<p><em type="bold">Bjørn Kalsø</em>  </p>
<p>løgtingskvinna</p>
<p>løgtingskvinna<em type="bold"> </em></p>
<p>løgtingsmaður</p>
<p><em type="bold">Hans Pauli Srøm </em></p>
<p><em type="bold">Helgi Abrahamsen</em>          </p>
<p><em type="bold">Jákup Mikkelsen</em>         </p>
<p>løgtingsmaður</p>
<p>løgtingsmaður</p>
<p>løgtingsmaður</p>
<p><em type="bold">John Johannessen</em>   </p>
<p><em type="bold">Karsten Hansen  </em></p>
<p><em type="bold">Kári P. Højgaard</em>        </p>
<p>løgtingsmaður</p>
<p>løgtingsmaður</p>
<p>løgtingsmaður</p>
<p><em type="bold">Óli Breckmann </em></p>
<p>løgtingsmaður</p>
</body></document>