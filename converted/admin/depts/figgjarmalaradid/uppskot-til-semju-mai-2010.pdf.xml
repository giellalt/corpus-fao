<document xml:lang="fao" id="no_id"><header><title/><genre code="admin"/><author><unknown/></author><year>2010</year><wordcount>744</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>uppskot-til-semju-mai-2010.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p><em type="bold">FÍGGJARMÁLARÁÐIÐ </em></p>
<p type="listitem">Kvíggjartún 1</p>
<p type="listitem">Postsmoga 2039</p>
<p type="listitem">165  Argir</p>
<p type="listitem" xml:lang="dan">Telefon 35 20 20</p>
<p type="listitem">Telefax   35 20 25</p>
<p type="listitem" xml:lang="dan">E-mail: fmr@fmr.fo</p>
<p>Pensjónsnýskipan 2010. Uppskot til semju millum politisku flokkarnar í fylgibólkinum. Semjan er ein stuttorðað lýsing av høvuðsbroytingunum í pensjóns- og eftirlønarviðurskiftunum, sum politiski fylgibólkurin er komin ásamt um. Fólkapensjón, bruttofisering. Politiski fylgibólkurin skjýtur upp at: Pensjónsveitingar verða gjørdar skattskyldugar og pensjónsveitingarnar verða samstundis hækkaðar, so at pensjónistur við ongari lønar- og eftirlønarinntøku hevur somu upphædd eftir sum áðrenn umleggingina. Fólkapensjón, grundupphædd og viðbøtur. Fólkapensjónsveitingarnar eru í dag samansettar av grundupphædd, viðbót og viðbót til ávísar pensjónistar. Politiski fylgibólkurin skjýtur upp at: Fólkapensjónin verður bert ein upphædd, og at mótroknast kann í allari upphæddini. Mótrokning. Við verandi skipan verður mótroknað í fólkapensjónsviðbótini við 60 % av inntøku yvir 59.800 kr. Politiski fylgibólkurin skjýtur upp at: Mótroknað verður í fólkapensjónini við 45 % av allari inntøku yvir 59.000 kr. í 2011. Mótroknað verður við 45 % av allari inntøku yvir 58.000 kr. í 2012. Mótroknað verður við 45 % av allari inntøku yvir 56.000 kr. í 2013. Mótroknað verður við 40 % av allari inntøku yvir 54.000 kr. í 2014. Mótroknað verður við 40 % av allari inntøku yvir 52.000 kr. í 2015. Mótroknað verður við 40 % av allari inntøku yvir 50.000 kr. í 2016. Mótroknað verður við 35 % av allari inntøku yvir 40.000 kr. í 2017 og 2018. Mótroknað verður við 30 % av allari inntøku yvir 30.000 kr. í 2019 og 2020. Mótroknað verður við 25 % av allari inntøku yvir 20.000 kr. frá 2021 til 2024. Mótroknað verður við 20 % av allari inntøku yvir 10.000 kr. frá 2025 og frameftir. Fólkapensjón, mótrokning millum hjúnafelagar. Mótrokning millum hjúnafelagar verður avtikin í 2011. Fólkapensjón, javning. Við verandi skipan verður fólkapensjónsgrundupphæddin ikki javnað. Fólkapensjónsviðbótin, og viðbót til ávísar pensjónistar verða javnaðar við 3 % árliga. Politiski fylgibólkurin skjýtur upp, at: Nýggja samlaða fólkapensjónin verður javnað við miðal av prosentvísu hækkingini av sáttmálalønini og prosentvísu hækkingini av prístalinum. Pensjónin kann tó ikki hækka meir enn prosentvísa hækkingin av sáttmálalønini. Hámark fyri kommunuskattaprosent hjá pensjónistum. Hámark á 21 prosent verður sett fyri kommunuskattaprosentið hjá pensjónistum.</p>
<p><em type="bold">F Í G G J A R M Á L A R Á Ð I Ð </em>2/ <em type="bold">3 </em></p>
<p>Samhaldsfasti Arbeiðsmarknaðareftirlønargrunnurin. Inngjaldið hækkar úr 1,75 % til 2 % frá 1. januar 2011. Útgjaldið hækkar úr 31.200 kr. um árið (2.600 kr. um mánaðin) upp í umleið 36.000 kr. um árið (umleið 3.000 kr. um mánaðin). Bundna eftirlønaruppsparingin. Lóg um bundnu uppsparingina verður sett í gildi frá 1. januar 2011. Inngjaldið skal í minsta lagi vera 3 % fyrsta árið, og hækkar við 1,5 prosentstigum um árið og verður 15 % í 2019. Bundna uppsparingin og sjálvbodna uppsparingin verða lagdar saman til eina eftirlønaruppsparing. Bundna og sjálvbodna uppsparingin fáa sama rætt til skattafrádrátt. Vanligar uppsparingar skulu útgjaldast eftir niðanfyristandandi leisti: Kapitalútgjald: í mesta lagi 10 % av uppsparingini Av restini: Lívlang veiting: í minsta lagi 50 % av uppsparingini Ratueftirløn: í mesta lagi 50 % av uppsparingini Fyri stórar uppsparingar, har lívlanga veitingin er komin upp á 80 % av eini arbeiðaraløn, kann ein størri partur enn ásett í vanligu reglunum fara til ratueftirløn. Pensjónsaldurin. Pensjónsaldurin verður ikki viðgjørdur á hesum sinni. Ætlanin er, at politiski fylgibólkurin skal arbeiða víðari við pensjónsaldrinum, m. a. at arbeiða við virknum eldrapolitikki og við at gera tað lættari hjá fólki at fáa eitt meira smidligt og stigvíst skifti frá arbeiðslívinum til pensjónistalívið. Fólk á stovni varðveitir fyritíðarpensjón og rindar fyri uppihald. Bústovnarnir fyri vaksin á psykiatriska økinum og bústovnarnir fyri vaksin undir trivnaðartænastuni verða umskipaðir til sambýli. Fyritíðarpensjónistar, ið búgva á røktarheimum koma eisini undir hesa skipan, so teir í framtíðini fáa fyritíðarpensjón og fara at gjalda fyri uppihald á stovninum. Tey fólkini, sum í dag búgva á psykiatriska deplinum verða eisini umfataði av broytingini, t.e. at hesi fólkini fáa eisini fyritíðarpensjón og fara at gjalda fyri uppihaldið.</p>
<p><em type="bold">F Í G G J A R M Á L A R Á Ð I Ð </em>3/ <em type="bold">3 </em></p>
<p><em type="italic">Fylgibólkurin er samdur um at senda lógaruppskotini um pensjónsnýskipan út til hoyringar við omanfyri standandi partssemjum. Tá arbeiðið í fylgibólkinum verður tikið uppaftur eftir summarfrítíðina, verða hoyringssvarini viðgjørd, og tillagingar gjørdar. Tórshavn, 18. mai 2010 vegna fylgibólkin </em>Hans Pauli Strøm (Javnaðarflokkurin) John Johannessen (Javnaðarflokkurin) Jákup Mikkelsen (Fólkaflokkurin) Óli Breckmann (Fólkaflokkurin) Karsten Hansen (Miðflokkurin) Bjørn Kalsø (Sambandsflokkurin) Helgi Abramhamsen (Sambandsflokkurin) Kári P. Højgaard (Sjálvstýrisflokkurin) Annita á Fríðriksmørk (Tjóðveldi) Bergtóra Høgnadóttir Joensen (Tjóðveldi) Rósa Samuelsen (landsstýriskvinna í almannamálum) Jóannes Eidesgaard (landsstýrismaður í fíggjarmálum) </p>
</body></document>
