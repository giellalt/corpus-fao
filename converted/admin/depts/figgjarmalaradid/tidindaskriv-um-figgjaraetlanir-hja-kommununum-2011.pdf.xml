<document xml:lang="fao" id="no_id"><header><title/><genre code="admin"/><author><unknown/></author><year>2011</year><wordcount>633</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>tidindaskriv-um-fíggjarætlanir-hjá-kommununum-2011.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p><em type="bold">FÍGGJARMÁLARÁÐIÐ </em></p>
<p xml:lang="dan"><em type="bold">M I N I S T R Y O F F I N A N C E </em></p>
<p type="listitem">Kvíggjartún 1</p>
<p type="listitem">Box 2039</p>
<p type="listitem">FO-165  Argir  (+298) 35 20 20</p>
<p type="listitem"> (+298) 35 20 25</p>
<p type="listitem" xml:lang="dan"> fmr@fmr.fo</p>
<p type="listitem">www.fmr.fo</p>
<p><em type="bold">Fíggjarætlanirnar hjá kommununum 2011 </em>Fíggjarmálaráðið hevur móttikið fíggjarætlanir hjá kommununum fyri 2011, og skal hervið verða kunnað í stuttum um fíggjarligu heildargongdina hjá kommununum. Heildartøl síggjast í talvuni niðanfyri: </p>
<p><em type="italic">Kommunalar fíggjarætlanir 2011 og 2010, samantaldar </em>§ (tús. </p>
<p>Kr.) <em type="bold">20112010 </em>%- broyting </p>
<p xml:lang="dan">Rakstur, netto 1.062.8521.043.425 <em type="italic">1,9% </em></p>
<p xml:lang="dan">Íløgur, netto 323.777331.643 <em type="italic">-2,4% </em>§20 </p>
<p xml:lang="dan">Rentuútreiðslur, netto 51.56655.828 <em type="italic">-7,6% </em></p>
<p>Skattur v.m. 1.385.0421.337.509 <em type="italic">3,6% </em></p>
<p><em type="bold">RLÚ-úrslit -53.153-93.387 </em>-43,1% *Tølini eru uttan møguligar eykajáttanir </p>
<p>Í 2011 verður sostatt roknað við undirskoti á 53 mió. kr. í mun til 93 mió. kr. í fíggjarætlanunum árið fyri. Betranin í fíggjarliga úrslitinum í fíggjarætlanunum kemst av hægri skatti, lægri løgum og rentum, meðan raksturin afturímóti fer nakað upp. Tó skal eisini sigast, at broytingarnar í útreiðslunum sum heild eru rættuliga litlar, og at tað serliga er hægri meting av skattainntøkunum, sum ger mun í úrslitinum. Til dømis er minkingin á íløgunum rættuliga lítil og er støðið fyri kommunalar íløgur á leið tað sama, sum tað hevur verið í nógv ár, tó undantikið í 2008, tá íløgurnar vóru heilt óvanliga stórar. Undirskotið í 2011 verður sambært fíggjarætlanunum fíggjað við minking í gjaldførinum á 30 mió. kr. og nettolántøku á 23 mió. kr. Sum heild bera fíggjarætlanirnar boð um, at kommunurnar, tikið undir einum, fíggjarliga eru nærmari at koma í javnvág, tó at tað er stórur munur á fíggjarligu gongdini hjá einstøku kommununum. Eins og árið fyri kemst úrslitið av, at mest skuldarbundnu kommunurnar rinda niður skuld, meðan fleiri kommunur við fíggjarligari rúmd hava undirskot. Størsta undirskotið er hjá Vága kommunu, ið hevur undirskot á 24 mió. kr. á sínu fíggjarætlan, orsakað av at kommunan velur at raðfesta innan sera ymisk økir. Harafturat er m.a. undirskot hjá kommununum i syðru helvt av Suðuroynni orsakað av bygging av ellisheiminum í Vági. Sí annars hjálagda rokniark sum vísir heildartøl fyri fíggjarætlanunum hjá einstøku kommununum. <em type="bold">Fleiri kommunur undir álíkning í skuld í 2011 </em>Mark er fyri hvussu nógv kommuna kann skylda uttan at vera undir herdum fíggjarligum treytum. Í 2010 komu fleiri av hesum meira skuldarbundnu kommununum (Runavíkar, Sunda og Nes) undir hetta markið. Tann 1. januar 2011 eru sostatt hesar kommunur omanfyri eina álíkning í nettoskuld: </p>
<p><em type="bold">F Í G G J A R M Á L A R Á Ð I Ð </em>2/ <em type="bold">2 </em> Klaksvíkar  Eiðis  Vestmanna  Skopunar  Sands  Tvøroyrar </p>
<p>Harafturat hevur Vágs kommuna átikið sær útreiðslur í samband við ellisheimsbygging, so at hon kemur upp um skuldarmarkið í 2011. Í 2011 fara tó eftir fíggjarætlanunum og higartil innkomnum roknskapartølum tríggjar kommunur (Tvøroyrar, Klaksvíkar og Eiðis) at koma undir skuldarmarkið, og fer talið av kommunum við stórari skuld tá at vera tað lægsta í nógv ár. Arbeiðið hjá Fíggjarmálaráðnum við at fáa skuldartyngstu kommunurnar niður í skuld tykist tí sum heild at fara at eydnast. <em type="bold">Skatturin upp í nøkrum kommunum </em>Nakrar kommunur hava sett skattin upp í 2011. Hesar eru: </p>
<p><em type="bold">Kommuna </em></p>
<p><em type="bold">Hækking (%-stig) </em></p>
<p>Vága 1,2 Skopunar 0,5 Fámjins 1,0 Hovs 0,5</p>
<p>Ongin kommuna setti kommunuskattin niður í 2011. Kommunuskatturin í miðal fer frá 21,37% í 2010 upp í 21,43% í 2011. Nakrar kommunur hava eisini broytt barnafrádráttin í 2011. Hesar eru:</p>
<p><em type="bold">Kommuna </em></p>
<p><em type="bold">Hækking (kr.) </em></p>
<p>Eystur- -1.000 Runavíkar 250 Fámjins 500 Hovs 1.000 Sumbiar 500</p>
<p><em type="bold">Almenn atkomilig kommunal roknskapartøl í 2011 </em>Fíggjarmálaráðið hevur saman við kommununum í 2009 og 2010 gjøgnumført eina ta størstu roknskaparumlegging í Føroyum seinastu árini. Umleggingin er sum heild at enda komin, og er ætlanin í fyrra hálvári 2011 at lata upp skipan, har til ber hjá almenninginum frá regluliga dagførdum tølum at síggja og samanbera kommunal roknskapartøl. Væntandi fer hetta at betra munandi um vitanarstøðið um fíggjarligu gongdina í almenna geiranum. </p>
</body></document>
