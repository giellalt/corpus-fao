<document xml:lang="fao" id="no_id"><header><title/><genre code="admin"/><author><unknown/></author><wordcount>3534</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>ársfrágreiðing-2014-um-keyp-av-vørum-og-tænastum-endalig-útgáva.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">Rundskriv um keyp av vørum og tænastum </em></p>
<p><em type="bold">Ársfrágreiðing 2014</em><em type="italic"> </em></p>
<p><em type="bold">Juli 2015 </em></p>
<p><em type="bold">Innihald </em></p>
<p><em type="italic">1. Inngangur ........................................................................................................................ 3 </em></p>
<p><em type="italic">2. Samandráttur, niðurstøður og tilmæli ............................................................................. 3 </em></p>
<p><em type="italic">3. Innkeyps- og útboðspolitikkurin hjá landinum ............................................................... 5 </em></p>
<p><em type="italic">4. Alment útboð .................................................................................................................. 6 </em></p>
<p><em type="italic">5. Tilboðsfyrispurningar ..................................................................................................... 8 </em></p>
<p><em type="italic">6. Vekting og krøv .............................................................................................................. 9 </em></p>
<p><em type="italic">7. Kærur ............................................................................................................................ 11 </em></p>
<p><em type="italic">8. Vegleiðingar og ráðgeving ............................................................................................ 12 </em></p>
<p><em type="italic">9. Viðmerkingar til rundskriv og Keypsportalin ............................................................... 13 </em></p>
<p><em type="italic">10. Tilmæli um tillagingar í rundskrivi og Keypsportali .................................................. 14 </em></p>
<p><em type="bold">1. Inngangur </em></p>
<p>Sambært  punkt  11  í  rundskrivinum  um  keyp  av  vørum  og  tænastum  hjá  landinum,  skal</p>
<p>Fíggjarmálaráðið gera ársfrágreiðing um keypsvirksemið hjá landinum. Ársfrágreiðingin</p>
<p>verður almannakunngjørd á Keypsportalinum.</p>
<p>Rundskrivið  kom  í  gildi  1. oktober 2013, og hetta er fyrsta  ársfrágreiðingin,  sum  fevnir</p>
<p>um árið 2014 umframt síðsta ársfjórðingin í 2013.</p>
<p>Í frágreiðingini er yvirlit yvir allar útbjóðingar, ið eru bodnar út umvegis Keypsportalin í nevnda  tíðarskeiði,  umframt  teir  tilboðsfyrispurningar,  sum  Keypsportalurin  hevur</p>
<p>skrásett.  Frágreiðingin  viðgerð  royndirnar  higartil  við  rundskrivinum  og  almenna  inn</p>
<p>keypspolitikkinum yvirhøvur. Komið verður við tilmælum um tillagingar og broytingar í</p>
<p>rundskrivinum, nú rundskrivið hevur verið galdandi í meira enn eitt ár.</p>
<p><em type="bold">2. Samandráttur, niðurstøður og tilmæli </em></p>
<p>Síðan 1. oktober 2013 hevur keyp av vørum og tænastum hjá landinum, omanfyri 50.000 kr. verið fevnt av rundskrivi, sum ásetir tveir hættir at bjóða út vørur og tænastur.</p>
<p>Tann  eini  útboðshátturin  er  at  bjóða  út  umvegis  tilboðsfyrispurning,  sum  skal  sendast  í</p>
<p>minsta  lagi  tveimum  veitarum.  Tilboðsfyrispurningar  verða  brúktir  til  keyp,  sum  liggja</p>
<p>ímillum  50.000  og  800.000  kr.  Hin  útboðshátturin  er  alment  útboð,  sum  skal  lýsast  á</p>
<p>Keypsportalinum.  Alment  útboð  skal  nýtast  fyri  keyp  omanfyri  800.000  kr.,  men  tey flestu útboðini á Keypsportalinum hava tó ligið væl niðanfyri 800.000 kr.</p>
<p>Hóast tað ikki finst eitt fullfíggjað yvirlit yvir tilboðsfyrispurningarnar, so geva almennu</p>
<p>útboðini á Keypsportalinum eina greiða ábending um, at landið sparir væl av peningi við</p>
<p>at bjóða út vørur og tænastur.</p>
<p>Síðan rundskrivið kom  í gildi  og Keypsportalurin fór at  virka 1. oktober 2013 til  árslok</p>
<p>2014,  keypti  landið  fyri  smáar  30  mió.  kr.  umvegis  26  útboð  á  Keypsportalinum.  Til</p>
<p>samans 115 boð komu til hesi 26 útboðini. Spjaðingin í tilboðunum vísir, at í ringasta føri</p>
<p>var  hægsta  boð  næstan  6  ferðir  dýrari  enn  tilboðsvinnarin.  Tilsamans  hava  prísirnir  hjá tilboðsvinnarunum  verið  umleið  20%  lægri  enn  prísirnir  á  hægstu  boðunum  hetta  tíðar</p>
<p>skeiðið.</p>
<p>Rundskrivið  og  Keypsportalurin  hava  sum  heild  verið  væl  móttikin,  men  tað  hava</p>
<p>sjálvandi verið spurningar og ivamál, tí tað krevur eina ávísa tíð at venja seg við nýggju reglurnar. Flestu ivamálini hava snúð seg um vekting, og at skilja í millum vektir og krøv,</p>
<p>tá ið bjóðað verður út.</p>
<p>Í  innkeypspolitikkinum  verður  lagt  upp  til,  at  stór  vekt  eigur  at  verða  løgd  á  prísin.  Tí verður  mælt  til,  at  prísurin  í  minsta  lagi  vektar  50%  av  samlaðu  vektingini  í  hvørjum</p>
<p>einstøkum útboði, og eingi einstøk viðurskifti eiga at verða vektaði minni enn 5%. Í fleiri</p>
<p>førum hevur tað víst seg, at  ymisk viðurskifti hava hóskað seg betur sum krøv enn sum</p>
<p>vektir, og útboðini eru tá vorðin greiðari og einfaldari at fáast við.</p>
<p>Tað  er  tí  týdningarmikið  at  strika  undir,  at  sleppast  kann  undan  flestu  misskiljingunum,</p>
<p>um  útbjóðarar  og  veitarar  tryggja  sær,  at  partarnir  hava  skilt  hvønn  annan,  áðrenn</p>
<p>veitararnir fara í holt við at fyrireika tilboð, tí tá slepst undan, at avgerðir verða tiknar á</p>
<p>skeivum grundarlag, og at misskiljingar koma fram, eftir at avgerð er tikin um, hvør fær</p>
<p>vann útboðið.</p>
<p>Í rundskrivinum er ongin áseting um at kæra avgerðir um keyp av vørum og tænastum til</p>
<p>nakran  kærumyndugleika.  Kærast  kann  til  avvarðandi  stjórnarráð.  Tað  skal  í  hesum</p>
<p>sambandi  viðmerkjast,  at  stórur  almennur  áhugi,  serliga  hjá  fjølmiðlunum,  er  fyri</p>
<p>útboðunum hjá landinum, og hesin áhugin hevur virka bæði stimbrandi og mennandi fyri</p>
<p>mannagongdirnar  og  keypsreglurnar  hjá  landinum.  Almenningurin  hevur  soleiðis  eftirlit við, at landið bjóðar út og keypir samsvarandi reglunum.</p>
<p>Vinnan  hevur  fáar  viðmerkingar  um  tillagingar  við  rundskrivinum  og  Keypsportalinum.</p>
<p>Onkrar  handilsfyritøkur  hava  víst  ónøgd  við,  at  lýsingar  av  útboðsvinnara  á  Keyps</p>
<p>portalinum kann elva til óneyðugar spurningar frá øðrum kundum.</p>
<p>Nakrir KT-veitarar ynskja at fáa markið fyri KT- veitingar á 800.000 kr. strikað, soleiðis</p>
<p>at allar KT-veitingar verða bjóðaðar út sambært vanligu reglunum í rundskrivinum.</p>
<p>Flestu útboðini á Keypsportalinum hava ligið væl undir markið á 800.000 kr. Mælt verður</p>
<p>tí til at seta markið, fyri at vørur og tænastur skulu bjóðast út á Keypsportalinum, niður á</p>
<p>250.000  kr.  Hetta  verður  eisini  galdandi  fyri  KT-veitingar,  soleiðis  at  KT-veitingar</p>
<p>omanfyri 250.000 kr. skulu bjóðast út á Keypsportalinum.</p>
<p>Annars  eru  ongar  viðmerkingar  komnar  um,  at  tað  eru  álvarsligir  feilir  og  manglar  við rundskrivinum  og  Keypsportalinum.  Reglurnar  um  keyp  av  vørum  og  tænastum  hjá</p>
<p>landinum eru framvegis rættiliga nýggjar, og landið er tí enn í einari tilvenjing at byggja</p>
<p>upp eina veruliga keypsmentan. Mælt verður tí frá at gera størri broytingar í rundskrivi og</p>
<p xml:lang="dan">Keypsportali.</p>
<p>Onkrar  smærri  tillagingar  eiga  tó  at  verða  gjørdar  í  rundskrivinum  viðvíkjandi  minsta</p>
<p>marki fyri útboð og prísvekt, og við atliti at stóra almenna áhuganum fyri Keypsportalin</p>
<p>um,  verður  mælt  til  eggja  kommunum  at  nýta  Keypsportalin,  eins  og  byggiverkætlanir</p>
<p>landsins eisini eiga at verða bodnar út umvegis Keypsportalin . Partar av onkrur byggiverkætlanum hava longu verið bodnar út á Keypsportalinum.</p>
<p><em type="bold">3. Innkeyps- og útboðspolitikkurin hjá landinum </em></p>
<p>Upprunin  og  grundarlagið  fyri  rundskrivinum  um  keyp  av  vørum  og  tænastum  og</p>
<p>Keypsportalinum  er  frágreiðing  um  innkeyps  og  útboðspolitikk  hjá  landinum,  ið  ein</p>
<p>arbeiðsbólkur undir Vinnumálaráðnum lat úr hondum í mars 2012.</p>
<p>Í  frágreiðingini  varð  víst  á,  at  bæði  tað  almenna  og  vinnan  leingi  høvdu  sóknast  eftir</p>
<p>einari  skipaðari  tilgongd  til  keyp  av  vørum  og  tænastum  hjá  tí  almenna.  Tað  almenna</p>
<p>brúkar á hvørjum ári ein munandi part av skattainntøkunum til at keypa vørur og tænastur</p>
<p>fyri, og tað almenna hevur skyldu at brúka pening skattgjaldarans skynsamt.</p>
<p>Í  frágreiðingini  stendur  eisini,  at  grundhugsjónin  í  øllum  keypi  hjá  tí  almenna  byggir  á</p>
<p>tríggjar  meginreglur,  sum  eru  galdandi  fyri  alt  keyp  hjá  tí  almenna,  líka  mikið,  hvør</p>
<p>keypsháttur verður brúktur.</p>
<p>Meginreglurnar eru:</p>
<p>1. Virði fyri pening 2. Gjøgnumskygni 3. At fremja virkna kapping</p>
<p>Fyrsta meginreglan snýr seg um, at tað almenna altíð skal umsita pening skattgjaldarans,</p>
<p>soleiðis  at  mest  møguligt  fæst  fyri  peningin,  ið  keypt  verður  fyri.  Í  øðrum  lagi  skulu</p>
<p>keypsmannagongdirnar verða skipaðar við  størst  møguligum  gjøgnumskygni,  soleiðis  at</p>
<p>øll kunnu líta á, at almenn keyp eru ópartísk, rættvís, saklig og sýna opinleika. Í triðja lagi skal tað almenna vera við til at stimbra kappingina á privata vøru- og tænastumarknaði</p>
<p>num.</p>
<p>Rundskrivið um keyp av vørum og tænastum er ikki galdandi fyri byggiverkætlanir. Fyri byggiverkætlanir</p>
<p>er licitiatiónslógin galdandi. (Løgtingslóg nr. 106 frá 15. november 1984 um útbjóðing v.m.)</p>
<p>Vinnumálaráðið: <span type="quote">“Innkeyps- og útboðspolitikkurin hjá landinum fyri keyp av vørum og tænastum”</span> mars</p>
<p>2012.</p>
<p>Tað  skal  viðmerkjast,  at  í  tilgongdini  at  gera  keypspolitikk  fyri  tað  almenna  ynsktu</p>
<p>kommunurnar ikki at verða fevndar av hesum. Tískil eru ásetingarnar um keypspolitikkin</p>
<p>gjørdar í rundskrivi, sum bert er galdandi fyri keypsvirksemið hjá landinum</p>
<p>Innihaldið  og  ásetingarnar  í  rundskrivinum  um  keyp  av  vørum  og  tænastum  eru</p>
<p>grundaðar á meginreglurnar omanfyri. Í rundskrivinum eru ásettir tveir hættir at bjóða út</p>
<p>keyp av vørum og tænastum, annar er alment útboð og hin er tilboðsfyrispurningur.</p>
<p><em type="bold">4. Alment útboð </em></p>
<p>Sambært  punkt  4.2  í  rundskrivinum,  skal  alment  útboð  verða  nýtt  sum  keypsháttur  fyri keyp omanfyri 800.000 kr. u/mvg. Almenn útboð verða lýst á Keypsportalinum, soleiðis</p>
<p>at  allir  áhugaðir  veitarar  fáa  høvi  at  geva  boð  upp  á  vøruna  ella  tænastuna,  sum  verður</p>
<p>boðin út.</p>
<p>Talva 4.1 vísir, at landið frá 1. oktober 2013 til 31. desember 2014 hevur keypt fyri smáar 30 mió. kr. umvegis  26 útboð  á Keypsportalinum.  Tilsamans 115 boð komu  inn  til  hesi</p>
<p>26  útboðini.  Vert  er  at  leggja  til  merkis,  at  bert  7  av  teimum  26  útboðunum,  ið  vórðu</p>
<p>avgreidd  umvegis  Keypsportalin,  vórðu  omanfyri  800  tús.  kr.,  sum  er  kravið  fyri  at</p>
<p>útboðið skal lýsast á Keypsportalinum.</p>
<p>Verður hugt eftir spjaðingini millum hægsta og lægsta boð í talvu 4.1, so kann staðfestast,</p>
<p>at landið hevur spart pening við  at bjóða út vørur og tænastur umvegis Keypsportalin.  Í</p>
<p>einstøkum  føri  var  hægsta  boð  næstan  6  ferðir  dýrari  enn  tilboðsvinnarin.  Í  teimum  23</p>
<p>útboðunum,  har  bæði  tilboðsvinnari  og  hægsta  boð  eru  upplýst,  er  samlaði  munurin  4,7</p>
<p>mió.  kr.  Hetta  merkir,  at  samanlagt  hava  prísirnir  hjá  tilboðsvinnarunum  verið  umleið 20% lægri enn dýrastu tilboðini.</p>
<p>Tilsamans 11 stjórnarráð og stovnar eiga hesi 26 útboðini, sum vórðu boðin út á Keyps</p>
<p>portalinum  frá  1.  oktober  2013  til  31.  desember  2014.  Útboðini  eru  býtt  soleiðis  á</p>
<p>stjórnarráð og stovnar:</p>
<p type="listitem"> KT-Landsins</p>
<p type="listitem" xml:lang="dan"> Landsverk</p>
<p type="listitem"> Landssjúkrahúsið</p>
<p type="listitem"> Almannaverkið</p>
<p type="listitem"> Fíggjarmálaráðið</p>
<p>Alment útboð kann eisini verða nýtt til keyp undir 800.000 kr. u/mvg.</p>
<p type="listitem"> Skráseting Føroya</p>
<p type="listitem"> Fróðskaparsetrið</p>
<p type="listitem" xml:lang="dan"> Løgmansskrivstovan</p>
<p type="listitem"> Mentamálaráðið</p>
<p type="listitem"> Strandferðslan</p>
<p type="listitem"> Vinnumálaráðið</p>
<p><em type="bold">Talva 4.1: Útboð á Keypsportalinum frá 1. oktober 2013 til 31. desember 2014. </em></p>
<p><em type="bold">Heiti Útbjóðari Tilboð Vinnari </em></p>
<p><em type="bold">kr. Hægsta </em></p>
<p><em type="bold">boð kr. </em></p>
<p>Koyring til og frá flogvøllinum Landssjúkrahúsið  700.000  1.200.000</p>
<p>25 farteldur KT-Landsins  139.500 203.150</p>
<p>Eftirlit við ársfrásøgnum Skráseting Føroya  90.000 200.000</p>
<p>Oljuveiting til Landssjúkrahúsið Landssjúkrahúsið  5.635.000</p>
<p>50 farteldur KT-Landsins  297.450 483.000</p>
<p>Fartelefoni hjá miðfyrisitingini Fíggjarmálaráðið  1.256.400  1.256.400</p>
<p>Køksútbúnaður til Tekniska Skúlan í Klaksvík  Landsverk  1.645.618  1.728.370</p>
<p>Dokklisti fyri M/F Sildberan Strandferðslan  3.900.000  5.097.366</p>
<p>Prenting o.a. av próvtøkuuppgávum Mentamálaráðið  87.770 155.000</p>
<p>Felags heimasíða til Føroya Landsstýri Løgmansskrivstovan  72.300 420.000</p>
<p>Grannskoðan av almennum partafelag Fíggjarmálaráðið  17.600 50.000</p>
<p>Eftirlit við el viðlíkahaldi í tunlum Landsverk  152.280 215.000</p>
<p>Bitumen Landsverk  9.441.453  9.573.391</p>
<p>Koyring av blóðgevum og dialysusjúklingum Landssjúkrahúsið  600.000  1.075.000</p>
<p>30 farteldur KT-Landsins  197.400 283.470</p>
<p>Grannskoðan av Visit Faroe Islands Vinnumálaráðið  28.500 34.000</p>
<p>15 farteldur Fróðskaparsetrið  86.931 119.839</p>
<p>Køkar, innbúgv o.a. til sambýli Landsverk  791.485  1.041.610</p>
<p>Flutningur til og úr Føroyum Landssjúkrahúsið  1.600.000</p>
<p>Kaðalrør og muffur Landsverk  70.350 200.869</p>
<p>100 teldur KT-Landsins  280.160 331.000</p>
<p>20 ultrabook teldur KT-Landsins  166.500 186.000</p>
<p>30 farteldur KT-Landsins  188.130 243.060</p>
<p>Eftirlit við ársfrásøgnum Skráseting Føroya  80.000 150.000</p>
<p>Reingerð Almannaverkið  396.600  1.095.000</p>
<p>Oljuveiting til Almannaverkið Almannaverkið  1.796.295</p>
<p> <em type="bold">Tilsamans    29.717.722    </em></p>
<p>Talið av tilboðsveitarum, ið hava bjóðað upp á ávísu útbjóðingina.  Kostnaðurin á tilboðnum, ið hevur vunnið útboðið.</p>
<p><em type="bold">5. Tilboðsfyrispurningar </em></p>
<p>Sambært  punkt  4.1  í  rundskrivinum  um  keyp  av  vørum  og  tænastum,  kann  tilboðsfyri</p>
<p>spurningur  verða  nýttur  sum  keypsháttur,  fyri  keyp  omanfyri  50.000  kr.  og  upp  til</p>
<p>800.000 kr. Tá verður kravt, at tilboð skulu biðjast frá í minsta lagi tveimum veitarum.</p>
<p>Tilboðsfyrispurningar  verða  ikki  lýstir  á  Keypsportalinum,  men  sambært  punkt  9  í rundskrivinum  um  keyp  av  vørum  og  tænastum,  skulu  allir  tilboðsfyrispurningar</p>
<p>fráboðast Keypsportalinum.</p>
<p>Hóast Keypsportalurin hevur mint stovnsleiðarar á at fráboða sínar tilboðsfyrispurningar,</p>
<p>so  eru  helst  ikki  allir  tilboðsfyrispurningar  fráboðaðir  Keypsportalinum.  Endamálið  við fráboðanunum  er  at  savna  royndir  og  hagtøl  hjá  landinum  at  bjóða  út  á  einum  stað,</p>
<p>soleiðis at Keypsportalurin kann brúka royndirnar at vegleiða stovnum og stovnsleiðarum</p>
<p>í at seta upp tilboðsfyrispurningar.</p>
<p>Talva 5.1 vísir yvirlit yvir tilboðsfyrispurningar, sum eru fráboðaðir Keypsportalinum frá 1.  oktober  2013  til  31.  desember  2014.  Talvan  vísir,  at  tað  vórðu  fráboðaðir  Keyps</p>
<p>portalinum tilsamans 24 tilboðsfyrispurningar hetta tíðarskeiðið.</p>
<p>Tað  eru  helst  framd  fleiri  keyp  umvegis  tilboðsfyrispurningar,  enn  hesi  24,  sum  eru</p>
<p>fráboðaði  Keypsportalinum.  Vónandi  fer  tað  í  2015  at  ganga  betur  at  fáa  tilboðsfyri</p>
<p>spurningar  fráboðaðar  Keypsportalinum,  men  um  støðan  ikki  batnar  hesum  viðvíkjandi, má støða takast til møguligar broytingar í rundskrivinum. Landið er framvegis í einari til</p>
<p>venjing  við  nýggju  keypsreglunum,  og  tí  er  ikki  ráðiligt  at  gera  størri  broytingar  enn.</p>
<p>Mælt  verður  tí  til  at  lata  eitt  ár  ganga,  áðrenn  møguligar  broytingar  verða  gjørdar  í</p>
<p>rundskrivinum viðvíkjandi skráseting av tilboðsfyrispurningum.</p>
<p>Formliga  er  ikki  stórvegis  munur  á  innihaldinum  í  tilboðsfyrispurningi  og  almennum</p>
<p>útboði. Tað hevur tó týdning at gera sær greitt, at keyparin óbeinleiðis hevur undangóð</p>
<p>kent veitararnar, tá ið keypt verður umvegis tilboðsfyrispurning, tí keyparin avger sjálvur,</p>
<p>hvønn hann metir kann  bjóða upp  á vøruna  ella  tænastuna, tá ið  hann sendir út  tilboðs</p>
<p>fyrispurningar.</p>
<p>Kostnaðurin á hægsta útboðnum, ið hevur verið við í útbjóðingini.</p>
<p><em type="bold">Talva 5.1: Skrásettir tilboðsfyrispurningar frá 1. oktober 2013 til 31. desember 2014.</em> </p>
<p><em type="bold">Heiti Útbjóðari Tilboð Tilboðsvinnari </em></p>
<p>10 ultrabook farteldur TAKS  79.300</p>
<p>Bilur við skrárampa Landsverk  520.000</p>
<p>40 farteldur Føroya Studentaskúli og HF-skeið  225.000</p>
<p>5 tons gravimaskina Landsverk</p>
<p>400.000</p>
<p>Bilar til kontóri Landsverk  488.000</p>
<p>Blásikølari/frystiboks Landssjúkrahúsið  98.843</p>
<p xml:lang="dan">Dumparadekk Landsverk  69.900</p>
<p>Vegvísaraskeltir Landsverk  360.538</p>
<p>Tilfar til vegristir Landsverk  243.470</p>
<p>Prenting av fíggjarlógaruppskotið o.ø. Fíggjarmálaráðið  74.800</p>
<p>2 Pick Up bilar Landsverk  477.496</p>
<p>2 vørubilar Landsverk  342.000</p>
<p>Ultraljóðslegur Landssjúkrahúsið  43.994</p>
<p>Teknisk útgerð til undirvísing Føroya Studentaskúli og HF-skeið  362.422</p>
<p>Oljuveiting og tænastur Føroya Studentaskúli og HF-skeið   Mannskapsbilur Landsverk</p>
<p>340.000</p>
<p xml:lang="dan">Skrivstovuinnbúgv ti projektkontór Landsverk  68.625</p>
<p>Farteldur og borðteldur Landssjúkrahúsið</p>
<p>Logitech tastatur og borðteldur TAKS  28.415</p>
<p>Røntgenverja Landssjúkrahúsið  99.993</p>
<p>Ovnur til stórkøk Landssjúkrahúsið  69.742</p>
<p>Tráðleyst KT-net Landssjúkrahúsið  406.000</p>
<p>Telduútbúnaður til Vinnumálaráðið Vinnumálaráðið</p>
<p>Kopimaskinur Søvn Landsins</p>
<p>  <em type="bold">Tilsamans    4.798.538 </em></p>
<p><em type="bold">6. Vekting og krøv </em></p>
<p>Stóru avbjóðingarnar við almennu útboðunum og tilboðsfyrispurningunum hava víst seg</p>
<p>at verið vekting, og at skilja ímillum vekting og krøv.</p>
<p>Rundskrivið  um  keyp  av  vørum  og  tænastum  leggur  heilt  týðiliga  upp  til,  at  stór  vekt eigur at verða løgd á prísin. Víst verður til orðingarnar í rundskrivinum, bæði viðvíkjandi almennum útboði og tilboðsfyrispurningi, har tað stendur soleiðis: “Um tað  ikki bert er prísurin, men eisini onnur viðurskifti, sum hava týdning fyri, hvat tilboð verður valt, eigur greitt at verða tilskilað, hvussu nógv ymsu viðurskiftini vekta í samlaðu metingini av til</p>
<p>boðnum.”</p>
<p>Hóast stór vekt eigur at verða løgd á prísin, so merkir hetta ikki, at dygd og onnur viðurskifti ikki eisini kunnu hava stóran týdning fyri, hvør vinnur útboðið. Málið eigur altíð at</p>
<p>vera at taka av besta tilboðnum. Besta tilboðið er úrslitið av einari samlaðari meting, har</p>
<p>mest møguligt fæst fyri peningin.</p>
<p>Niðanfyri er dømi um útboð av konsulentuppgávu, har prísurin (tímakostnaðurin) vektar helvtina. Hin helvtin av vektingini er býtt á royndir, útbúgving og førleikar. Stigini verða</p>
<p>givin  á  tann  hátt,  at  tann,  ið  hevur  lægsta  tímakostnaðin  fær  100%  av  prísvektini,  sum</p>
<p>telur  50%  av  samlaðu  vektingini.  Á  sama  hátt  fær  tann,  ið  samanlagt  verður  mettur  at</p>
<p>verða  bestur  innan  royndir,  útbúgving  og  førleikar  100%  av  vektingini  hesum</p>
<p>viðvíkjandi.</p>
<p>Viðvíkjandi royndum, útbúgvingum og førleikum verður vektað innanhýsis, har stig (frá</p>
<p>1  til  10)  verða  givin  fyri  ymsu  parametrini  í  hesi  vektingini.  Í  døminum  niðanfyri  fær</p>
<p>tilboð A 6,1 stig, tilboð B fær 7,6 stig og tilboð C fær 8 stig. Tilboð C fær sostatt 100%</p>
<p>fyri royndir, útbúgving og førleikar. A og B fáa síðan lutað % stig í mun til C.</p>
<p>Fyri prísin (tímakostnaðin) er sama meginregla galdandi. Tilboð A fær 100%, tí tilboð A</p>
<p>hevur lægsta tímakostnaðin. Fyri at sleppa undan ósakligum tilboðum (prísdumping), ber</p>
<p>til at seta eitt minstamark á tímakostnaðin í vektingini. Í døminum niðanfyri er konsulent</p>
<p>tímalønin á 450,00 kr. í BLF-sáttmálanum nýtt sum minstamark fyri tímakostnaðin. Hetta</p>
<p>merkir, at øll boð undir 450 kr. um tíman, verða vektað við 450 kr. um tíman.</p>
<p><em type="bold">Tilboðsgevarar </em></p>
<p><em type="bold">Royndir, útbúgving og førleikar (50%) Vekting A B C </em></p>
<p>Leiðsluførleikar 40%</p>
<p>Arbeiðsroyndir  30%</p>
<p>Annað  20%</p>
<p>Viðkomandi hægri útbúgvning 10%</p>
<p>100% 6,1 7,6 8,0</p>
<p>    <em type="bold">76,25 95,00  </em></p>
<p>   <em type="bold">Tímakostnaður (50%) </em>     </p>
<p>  <em type="bold"> 88,89 77,78 </em></p>
<p><em type="bold">prís/eginleikar </em>      </p>
<p><em type="bold">Tilboðsvinnari  50/50 88,13 91,94 88,89 </em></p>
<p>Í  døminum  fær  tilboð  B  samanlagt  95,00*0,5+88,89*0,5=91,94  og  vinnur  útbjóðingina, hóast tilboð B hvørki hevði lægsta prís ella bestu royndir, útbúgving og førleikar.</p>
<p>Um  onnur  viðurskifti  verða  mett  at  hava  stóran  týdning,  so  eigur  at  virkast  fyri,  at  hesi</p>
<p>heldur  verða  tikin  við  sum  krøv  í  útbjóðingini.  Sum  dømi  um  krøv  kunnu  nevnast</p>
<p>veitingarfreist og ynsktir eginleikar.</p>
<p>Tað hevur tó altíð stóran týdning, bæði tá ið tað snýr seg um vekting og tá ið tað snýr seg</p>
<p>um krøv, at vektingin og krøvini eru objektiv.</p>
<p>Í  rundskrivinum  um  keyp  av  vørum  og  tænastum,  og  frágreiðingini  um  innkeyps-  og</p>
<p>útboðspolitikkin  verður  víst  á  stóra  týdningin  av,  at  partarnir  hava  skilt  hvønn  annan, áðrenn veitararnir fara í holt við at fyrireika tilboðið, tí tá slepst undan, at avgerðir verða</p>
<p>tiknar á skeivum grundarlag, og at  misskiljingar  koma fram  eftir, at  avgerð er tikin  um,</p>
<p>hvør vann útboðið. Tí hevur tað stóran týdning, at veitarar fáa eina hóskandi freist at seta</p>
<p>spurningar til innihaldið í tilboðsfyrispurninginum.</p>
<p><em type="bold">7. Kærur </em></p>
<p>Undir punkt 10 í rundskrivinum um keyp av vørum og tænastum er ásett, at stjórnarráðini hava  ábyrgdina  av,  at  stovnar  fylgja  rundskrivinum.  Kærur,  um  at  stovnar  ikki  fylgja</p>
<p>ásetingunum, verða viðgjørdar av avvarðandi stjórnarráð.</p>
<p>Tað er bert komin inn  ein skrivlig kæra, síðan rundskrivið  kom  í  gildi  1.  oktober 2013.</p>
<p>Tað  var  Almannaverkið,  sum  í  november  2013  varð  kært  í  sambandi  við  keyp  av</p>
<p>skrivstovuinnbúgvi.  Almannaverkið  hevði  sent  út  tilboðsfyrispurningar  til  tríggjar</p>
<p>veitarar av skrivstovu innbúgvi. Almannaverkið fekk tilboð frá øllum trimum veitarunum, men  tók  ikki  av  lægsta  tilboðnum.  Veitarin,  ið  átti  lægsta  tilboðið,  kærdi  beinanvegin</p>
<p>avgerðina  hjá  Almannaverkinum,  men  kæran  fekk  eina  serstakliga  klombruta  og</p>
<p>óneyðuga drúgva viðgerð, áðrenn Fíggjarmálaráðið fekk málið at avgreiða og gjørdi eina</p>
<p>endaliga niðurstøðu. Kærumálið liggur á heimasíðuni hjá Keypsportalinum.</p>
<p>Í niðurstøðuni í kærumálinum stendur soleiðis: “Almannaverkið átti at havt tryggjað sær, at  partarnir  høvdu  skilt  hvønn  annan,  áðrenn  avgerð  varð  tikin  um  tilboðini.</p>
<p>Almannaverkið átti at havt tikið av tilboðnum frá veitaranum við lægsta tilboðnum, tí tað</p>
<p>kann ikki sigast, at stórvegis munur er á sniðinum, men prísmunurin var stórur. Almanna</p>
<p>verkið  kundi  allarhelst havt  tikið  nýggja  avgerð í málinum, tá ið  kærarin  bað Almannaverkið um hetta, men nú er so langt fráliðið, at tað ber neyvan til at broyta avgerðina uttan</p>
<p>at  hetta  fær  stórar  fíggjarligar  avleiðingar  fyri  Almannaverkið.  Vit  kunnu  tí  ikki  annað</p>
<p>enn læra av mistøkunum, sum eru gjørd í hesum tilboðsfyrispurninginum, soleiðis at tey ikki verða endurtikin.”</p>
<p>Eitt  líknandi  mál  kom  fram  í  fjølmiðlunum  í  november  2014.  Tá  hevði  TAKS  sent  út tilboðsfyrispurning  til  tríggjar  veitarar  um  skrivstovuinnbúgv.  Allir  lótu  inn  tilboð,  men</p>
<p>TAKS valdi at taka av dýrasta tilboðnum, ið var nógv dýrari enn lægsta tilboðið. Fíggjar</p>
<p>málaráðið  visti  einki um hetta málið,  fyrr enn tað kom  alment  fram  í fjølmiðlunum,  har</p>
<p>tað fekk drúgva viðgerð. Stovnurin hevði stórar trupulleikar við at verja sína avgerð, og</p>
<p>stovnurin valdi tí at taka avgerðina aftur, og bjóða skrivstovu innbúgvið út av nýggjum á Keypsportalinum,  samsvarandi  ásetingunum  í  rundskrivinum  um  keyp  av  vørum  og</p>
<p>tænastum.</p>
<p><em type="bold">8. Vegleiðingar og ráðgeving </em></p>
<p>Samsvarandi  punkt  7  í  rundskrivinum  um  keyp  av  vørum  og  tænastum,  er  skipað  eitt toymi við fólki, ið hava drúgvar royndir at bjóða út vørur og tænastur, sum skal vegleiða</p>
<p>um keyp og útboðshættir. Toymið skal eisini gera tilmæli viðvíkjandi fyrispurningum um</p>
<p>undantøk. Toymið telur 10 persónar.</p>
<p>Tað hava ikki verið løgd nógv mál fyri toymið, sum  hevur havt  nakrar  fáar fundir. Tað</p>
<p>hevur eisini víst seg at verið rættiliga tungt at skipa og savna vegleiðingina í eitt so stórt toymið,  har  einstøku  toymislimirnir  sita  spjaddir  runt  í  sjtórnarráðum  og  stovnum  hjá</p>
<p>landinum.</p>
<p>Fíggjarmálaráðið  hevur  tí  staðið  fyri  meginpartinum  av  vegleiðingini  og  ráðgevingini  í</p>
<p>sambandi við tilboðsfyrispurningar og útboð.</p>
<p><em type="bold">9. Viðmerkingar til rundskriv og Keypsportalin </em></p>
<p>Tá ið fyrivarni verður tikið fyri tilvenjing og spurningum í tí sambandi, so hava ikki verið</p>
<p>stórvegis  trupulleikar  hjá  stovnum  og  stjórnarráðum  at  umsita  útboð  samsvarandi  rund</p>
<p>skrivinum um keyp av vørum og tænastum.</p>
<p>Fíggjarmálaráðið  hevur  bert  fingið  fáar  beinleiðis  áheitanir  frá  vinnuni  um  at  gera broytingar í rundskrivinum. Ein er frá 12 KT-veitarum, sum heita á Fíggjarmálaráðið um</p>
<p>at  strika  undantakið  í  punkt  6,  har  tað  er  ásett,  at  rundskrivið  ikki  er  galdandi  fyri  KT</p>
<p>veitingar, har virðið á sáttmálanum er undir 800.000 kr.</p>
<p>Vinnuhúsið  hevur  víst  á,  at  tað  samsvarandi  almenna  útboðs-  og  innkeypspolitikkinum átti at staðið í rundskrivinum, at almennir stovnar regluliga gjøgnumganga uppgávur sínar</p>
<p>fyri at meta um, hvørjar uppgávur egna seg at verða veittar út.</p>
<p>Almennir stovnar eiga áhaldandi at kanna eftir, um teir hava virksemi og uppgávur, sum</p>
<p>hóska  seg  at  verða  veittar  út,  men  mælt  verður  ikki  til  at  gera  nakra  broyting  í rundskrivinum hesum viðvíkjandi, tí landið framvegis er í einari tilvenjing at byggja upp</p>
<p>eina veruliga keypsmentan.</p>
<p>Vinnuhúsið ynskir eisini tillagingar í lýsingunum av útboðsvinnarum á Keypsportalinum.</p>
<p>Fleiri  handilsfyritøkur  hava  vent  sær  til  Vinnuhúsið  viðvíkjandi  lýsingunum  av  útboðsvinnara  á  Keypsportalinum,  tí  lýsingarnar  hava  í  fleiri  førum  skapt  óneyðuga  nógvar</p>
<p>spurningar  frá  øðrum  kundum  hjá  handilsfyritøkuni,  sum  vann  útboðið.  Spurningarnir</p>
<p>koma,  tá  ið  samlaði  prísurin  verður  lýstur  fyri  eitt  ávíst  tal  av  einari  vøru  uttan  nærri</p>
<p>upplýsingar um  vøruna.  Tá er  tað komið fyri, at  vinnandi handilsfyritøkan brúkti  nógva</p>
<p>tíð og orku at greiða øðrum kundum frá smálutunum í tilboðnum.</p>
<p>Mælt verður til at halda fast um at lýsa prísin hjá vinnaranum á Keypsportalinum, tí hetta</p>
<p>verður  mett  at  vera  ein  rættiliga  týðandi  partur  av  almannakunngeringini  av  tilboðs</p>
<p>vinnara.</p>
<p><em type="bold">10. Tilmæli um tillagingar í rundskrivi og Keypsportali </em></p>
<p>Við  støði  í  royndunum  higartil  og  viðmerkingunum  til  rundskrivi  og  Keypsportalin</p>
<p>verður ikki mælt til at gera størri broytingar í rundskrivinum á hesum sinni. Reglurnar um</p>
<p>keyp av vørum og tænastum hjá landinum eru harumframt nýggjar, og landið er tí enn í</p>
<p>einari tilvenjing at byggja upp eina veruliga keypsmentan.</p>
<p>Onkrar smærri tillagingar eiga tó at verða gjørdar, og tær eru soljóðandi:</p>
<p type="listitem"> Flestu  útboðini  á  Keypsportalinum  liggja  væl  undir  800.000  kr.,  sum  er  markið</p>
<p>fyri  at  útboð  skal  bjóðast  út  umvegis  Keypsportalin.  Tí  verður  mælt  til  at  lækka</p>
<p>markið fyri útboð á Keypsportalinum niður á 250.000 kr.</p>
<p type="listitem"> Mælt verður somuleiðis til at lækka undantakið fyri KT-veitingar frá 800.000 kr.</p>
<p>niður  á  250.000  kr.,  soleiðis  at  rundskrivið  frameftir  verður  galdandi  fyri  KTveitingar, har virðið á sáttmálunum er omanfyri 250.000 kr.</p>
<p type="listitem"> Rundskrivið leggur upp til, at stór vekt eigur at verða løgd á prísin. Mælt verður tí</p>
<p>til  at  áseta  í  rundskrivinum,  at  prísurin  skal  vekta  í  minsta  lagi  50%,  og  at  eingi</p>
<p>einstøk viðurskifti kunnu vekta minni enn 5%.</p>
<p type="listitem"> Mælt  verður  til  at  eggja  kommunum  at  nýta  Keypsportalin,  eins  og  byggiverk</p>
<p>ætlanir landsins eisini eiga at verða bodnar út umvegis Keypsportalin.</p>
</body></document>