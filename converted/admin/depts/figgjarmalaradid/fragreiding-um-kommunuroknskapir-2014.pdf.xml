<document xml:lang="fao" id="no_id"><header><title/><genre code="admin"/><author><unknown/></author><wordcount>949</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>frágreiðing-um-kommunuroknskapir-2014.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">FÍ G G J A R M Á L A R Á Ð I Ð </em></p>
<p xml:lang="dan"><em type="bold">MI N I S T R Y   O F   F I N A N C E </em></p>
<p><em type="bold">Frágreiðing um ársroknskapirnar hjá kommununum fyri 2014 </em></p>
<p>Sambært  kommunustýrislógini  skulu  kommunustýrini  hava  samtykt  og  sent  landsstýrinum ársroknskapin fyri undanfarna árið innan 1. juni. Fíggjarmálaráðið hevur samantalt ársroknskapirnar fyri  2014,  og  verður  her  tikið  samanum  fíggjarligu  heildargongdina  hjá  føroysku  kommununum  í árinum. Fíggjarmálaráðið hevur ikki gjøgnumgingið einstøku roknskapirnar í mun til játtanareftirlit ella í mun til lógarkrøv annars, men eru tølini niðanfyri tikin beint úr ársroknskapunum.</p>
<p>Í talvuni niðanfyri sæst samantalt úrslit fyri føroysku kommunurnar:</p>
<p><em type="italic">Ársroknskapur 2013 og 2014 umframt fíggjarætlan 2015 samantalt fyri allar føroyskar kommunur </em></p>
<p>  (tús. Kr.) <em type="bold">  </em><em type="italic">%-broyting </em><em type="bold">2015FÆ </em><em type="italic">%-broyting </em></p>
<p xml:lang="dan">§ 1-7 Rakstur, netto 1.131.485 1.137.431 <em type="italic">(+0,5%) </em>1.504.568 <em type="italic">(+32,3%) </em></p>
<p xml:lang="dan">Løgur, netto 404.814 376.196 <em type="italic">(-7,1%) </em>425.275 <em type="italic">(+13,0%) </em></p>
<p><em type="bold">§ 1-7  Tilsamans 1.536.299 1.513.627 </em><em type="italic">(-1,5%) </em><em type="bold">1.929.843 </em><em type="italic">(+27,5%) </em></p>
<p xml:lang="dan">§ 20 Rentur, netto 39.721 40.254 <em type="italic">(+1,3%) </em>39.757 <em type="italic">(-1,2%) </em></p>
<p>Skattur o.a. 1.528.115 1.621.225 <em type="italic">(+6,1%) </em>1.892.440 <em type="italic">(+16,7%) </em></p>
<p><em type="bold">§ 20 Tilsamans 1.488.394 1.580.971 </em><em type="italic">(+6,2%) </em><em type="bold">1.852.683 </em><em type="italic">(+17,2%) </em></p>
<p><em type="bold">  RLÚ-úrslit -47.905 67.344 </em></p>
<p><em type="bold">-77.160 </em></p>
<p><em type="italic">Viðm.: <span type="quote" xml:lang="dan">"Rakstur, netto"</span> er rakstrarinntøkur minus rakstrarútreiðslur. Samsvarandi er við <span type="quote" xml:lang="dan">"Løgur, netto"</span> og <span type="quote" xml:lang="dan">"Rentur, netto"</span>. "Skattur o.a." er kommunuskattur pluss felagsskattur minus rentustuðul. </em></p>
<p>Til  samanberingar  eru  í  talvuni  eisini  sett  samantald  roknskapartøl  fyri  2013  og  fíggjarætlanartøl fyri 2015, umframt prosentbroytingar í mun til árið frammanundan. Í mun til roknskapin fyri 2014 sæst, at rakstrarútreiðslurnar eru ætlaðar at økjast munandi í 2015. Eisini sæst, at inntøkur frá skatti o.ø. økjast munandi. Í báðum førum hevur hetta í størstan mun samband við, at kommunurnar frá 1. januar 2015 yvirtóku raksturin av heimatænastu og eldrarøkt.</p>
<p>Samanlagt høvdu kommunurnar avlop á 67,3 mió. kr. í 2014 í mun til hall á 47,9 mió. kr. í 2013. Ein samanteljing av fíggjarætlanunum fyri 2015 vísir, at samanlagt verður roknað við einum halli á 77,2 mió. kr. fyri 2015.</p>
<p>Talvan niðanfyri vísir, at eins og undanfarin ár er nettoskuldin serliga savnað hjá teimum miðalstóru kommununum.</p>
<p>Við  ársenda  2014  var  samlaða  nettoskuldin  hjá  føroysku  kommununum  góðar  467  mió.  kr.  Til samanberingar  var  nettoskuldin  við  ársenda  2013  slakar  535  mió.  kr.  og  við  ársenda  2012  slakar</p>
<p>Fíggjarætlanartølini eru uttan eykajáttanir.</p>
<p>487 mió. kr. Samlaða nettoskuldin hjá kommununum við árslok 2014 var sostatt á sama støði sum tvey ár frammanundan. Bruttoskuldin hjá kommununum var 1,05 mia. kr. við ársenda 2014. Hetta er umleið 80  mió. kr. minni enn árið fyri.</p>
<p><em type="bold">Hallini </em></p>
<p>Størstu hallini í 2014 vóru hjá hesum kommunum:</p>
<p>Kommunurnar  í  talvuni  eru  samstundis  einastu  kommunur,  ið  høvdu  hall  í  2014.  Bæði  hjá Tvøroyrar  kommunu  og  Fuglafjarðar  kommunu  stavar  hallið  í  stóran  mun  frá  løguútreiðslum  í sambandi við havnabygging.</p>
<p><em type="bold">Avlopini </em></p>
<p>Størstu avlopini í 2014 vóru hjá hesum kommunum:</p>
<p>Tórshavnar  kommuna  og  Klaksvíkar  kommuna,  sum  eru  tær  størstu  kommunurnar  í  landinum, høvdu  eisini  tey  størstu  avlopini.  At  hesar  báðar  kommunurnar  hava  góð  fíggjarlig  úrslit  hevur sjálvandi stóra ávirkan á úrslitið hjá samlaða geiranum. Bæði Runavíkar kommuna, Vága kommuna og  Vestmanna  kommuna  hava  framt  stórar  løgur  seinnu  árini,  og  hevur  hetta  sæst  aftur  við roknskaparhalli  og  øktari  nettoskuld.  Tí  er  helst  hugaligt  hjá  hesum  kommunum  at  staðfesta munandi avlop í 2014.</p>
<p><em type="bold">Kommunur við nettoskuld </em></p>
<p>Tær  kommunur,  ið  høvdu  nettoskuld  við  ársenda  2014,  eru  settar  inn  í  myndina  niðanfyri. Vatnrætti ásin vísir nettoskuld í mun til eina skattaálíkning á 23 prosent, meðan loddrætti ásin vísir úrslit  uttan  løgur  í  mun  til  nettoskuld.  Loddrætta  og  skráa  linjan  á  myndini  vísa  ávikavist,  hvar nettoskuldin er ájøvn við eina álíkning, og hvussu stórt avlop krevst í mun til nettoskuld, fyri at øll nettoskuldin kann rindast aftur yvir 5 ár.</p>
<p>Umframt  hesar  hevði Hvannasunds  kommuna eisini eina  nettoskuld. Í  mun til  RÚ  var  henda tó  so lítil, at tað hevði</p>
<p><span type="quote">“órógvað”</span> myndina at tikið hana við.</p>
<p>Flestu kommunurnar síggjast í rútinum ovast til vinstru. Hesar hava allar nettoskuld, ið er minni enn ein álíkning, og tær hava ikki trupulleikar við at rinda skuldina aftur yvir 5 ár, um úrslitini eru tey somu sum í 2014, og tær ongar løgur gera í hesum tíðarskeiði.</p>
<p>Tríggjar kommunur eru í rútinum niðast til høgru. Hesar hava allar eina nettoskuld, ið er størri enn ein  álíkning,  og  onkur  teirra  fær  trupult  við  at  fáa  alla  nettoskuldina  burtur  yvir  5  ár,  um rakstrarúrslitini ikki gerast betri enn í 2014.</p>
<p>Tær  kommunur,  sum  við  ársenda  2014  høvdu  nettoskuld,  ið  var  størri  enn  eina  álíkning  á  23 prosent,  vóru  Vágs  kommuna,  Tvøroyrar  kommuna  og  Skopunar  kommuna.  Í  2014  høvdu  hesar tríggjar kommunur hesi RLÚ-úrslit:</p>
<p type="listitem"> Vágs kommuna: Avlop á 1,47 mió. kr.</p>
<p>o Nettoskuldin er so at siga ájøvn við eina álíkning, og eigur kommunan tí ikki at hava</p>
<p>stórvegis trupulleikar av at fáa nettoskuldina niður um eina álíkning í 2015.</p>
<p type="listitem"> Tvøroyrar kommuna: Hall á 11,6 mió. kr.</p>
<p>o Fíggjarliga  úrslitið  er  ávirkað  av  løguútreiðslum  á  næstan  25  mió.  kr.,  sum  í  stóran</p>
<p>mun stava frá havnabygging.</p>
<p type="listitem"> Skopunar kommuna: Avlop á 2,1 mió. kr.</p>
<p>o Seinnu  árini  hevur Skopunar kommuna lítlar og ongar løguútreiðslur havt,  og heldur</p>
<p>rakstrargongdin  fram,  er  møguleiki  fyri,  at  nettoskuldin  hjá  kommununi  kann  koma niður um eina álíkning um ársskiftið 2015/2016.</p>
<p>RLÚ-úrslit eru ikki brúkt í myndini omanfyri, men bara úrslit uttan løgur, tvs. RÚ-úrslit.</p>
<p><em type="bold">Kommunur við nettoogn </em></p>
<p>Við ársenda 2014 vóru seks kommunur, sum høvdu nettoogn. Tann eina var Tórshavnar kommuna, sum  íroknað  Tórshavnar  havn  hevði  nettoogn  á  152  mió.  kr.  Um  sæð  var  bur</p>
<p>-0-</p>
<p>Talvan niðanfyri vísir eitt samlað yvirlit yvir nøkur høvuðstøl frá roknskapunum fyri 2014.</p>
</body></document>