<document xml:lang="fao" id="no_id"><header><title/><genre code="admin"/><author><unknown/></author><wordcount>900</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>uppskot-til-løgtingslóg-um-broyting-í-løgtingslóg-um-áseting-av-skatti-07-07-2010.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">FÍ G G J A R M Á L A R Á Ð I Ð </em></p>
<p>Argir tann 7. juli 2010</p>
<p><em type="bold">Løgtingið </em></p>
<p><em type="bold">Løgtingsmál nr. xx/2010: Uppskot til løgtingslóg um broyting í løgtingslóg um áseting av skatti </em></p>
<p><em type="bold">Uppskot </em></p>
<p xml:lang="dan"><em type="bold">til</em> </p>
<p><em type="bold">løgtingslóg um broyting í løgtingslóg um áseting av skatti </em></p>
<p><em type="bold">§ 1 </em></p>
<p><em type="bold">1) </em>Í § 1, stk. 1 verður skattaskalin orðaður </p>
<p>soleiðis:</p>
<p>Í<em type="bold"> </em>løgtingslóg nr. 87 frá 1. september 1983 um áseting av skatti, sum seinast broytt við løgtingslóg nr. 170 frá 22. desember 2009, verða gjørdar hesar broytingar: </p>
<p>“Galdandi frá 1. januar 2011: Er inntøkan minni enn kr. 30.000,- verður latið 0%.</p>
<p><em type="bold">Er inntøkan men minni enn verður latið  av  og av restini størri enn </em></p>
<p>kr.  kr.  kr.  kr.     30.000     70.000       30.000  8,0%   70.000   140.000   2.800 70.000       19,0%   140.000   250.000                        15.400                140.000       22,0% 250.000   400.000 38.500 250.000       34,0% 400.000   88.000 400.000       36,0%</p>
<p>Galdandi frá 1. januar 2012: Er inntøkan minni enn kr. 30.000,- verður latið 0%.</p>
<p><em type="bold">Er inntøkan men minni enn verður latið  av  og av restini størri enn </em></p>
<p>kr.  kr.  kr.  kr.     30.000     70.000       30.000  8,0%   70.000   140.000   2.800 70.000       19,0%   140.000   250.000                        15.400                140.000       22,0% 250.000     38.500 250.000       34,0%”</p>
<p><em type="bold">§ 2 </em> </p>
<p>Henda løgtingslóg kemur í gildi 1. januar 2011.</p>
<p><em type="bold">Kap. 1. Almennar viðmerkingar </em></p>
<p><em type="bold">Innleiðing: </em></p>
<p>Uppskotið er partur av uppskotinum til semju, sum er gjørd millum allar teir politisku flokkarnar um eina pensjónsnýskipan.</p>
<p>Víst verður til almennu viðmerkingarnar til broytingarnar í fólkapensjónini soleiðis, sum tað er greitt frá í uppskotinum hjá Almannamálaráðnum í løgtingsmáli xx/2010 Uppskot til løgtingslóg um áseting og javning av almannaveitingum.</p>
<p>Eisini skal uppskotið síggjast í samband við hesi lógaruppskot:</p>
<p type="listitem"> Uppskot til løgtingslóg um almannapensjónir o.a.</p>
<p type="listitem"> Uppskot til løgtingslóg um viðbót til ávísar pensjónistar v. fl.</p>
<p type="listitem" xml:lang="dan"> Uppskot til <span type="quote" xml:lang="dan">“lovbekendtgørelse om offentlig forsorg”</span></p>
<p type="listitem"> Uppskot til løgtingslóg um broyting í løgtingslóg um arbeiðsmarknaðareftirlønargrunn</p>
<p>Víst verður eisini til útrokningar og viðmerkingar í frágreiðingini <span type="quote">“Pensjónsnýskipan 2009 – Uppskot til eina haldføra pensjónsskipan fyri Føroyar”</span>, sum er hjálagt sum skjal til løgtingsmál nr. XX/2010 <em type="italic"><span type="quote">“Uppskot til løgtingslóg um XX”</span></em>. </p>
<p><em type="bold">Endamál við uppskotinum. </em></p>
<p>Við uppskotinum verða skattaprosentini í ásetingarlógini hækkað við einum prosenti, so landsskattainntøkurnar økjast. Samstundis verður heitt á kommunurnar um at lækka kommunuskattaprosentini við einum prosenti, so kommunuskattainntøkurnar lækka.</p>
<p>Endamálið við uppskotinum er at taka innaftur meirútreiðslurnar hjá landskassanum, sum stava frá bruttofiseringini av fólkapensjónini, og at fáa kommunurnar at lata meirinntøkurnar aftur til landskassan, sum stava frá bruttofiseringini.</p>
<p>Ein týðandi partur av pensjónsnýskipanini er at bruttofisera fólkapensjónsupphæddirnar. Í hesum høpi merkir bruttofisering, at fólkapensjónsupphæddirnar verða gjørdar skattskyldugar. Um einki annað verður gjørt, so minkar inntøkan hjá pensjónistum eftir skatt. Fólkapensjónsupphæddirnar verða tí hækkaðar, so at inntøkan eftir skatt verður óbroytt. Fólkapensjónsútreiðslurnar hjá landskassanum hækka tí munandi.</p>
<p>Bruttofiseringin førir til eitt sera stórt umbýti av inntøkum millum land og kommunur og kirkjukassar. Tá landskassin økir útreiðslurnar til fólkapensjón sera nógv, fær landskassin ein part av útreiðslunum innaftur í landsskatti. Ein onnur ávirkan er, at kommunurnar fara at fáa sera stórar hækkingar í kommunuskattinum, tí landskassin økir útreiðslurnar til fólkapensjón. Fyrisitingin hevur tí gjørt útrokningar av, hvussu nógv landsskatturin skal hækka og kommunuskatturin skal lækka, so kommunurnar hvørki eru betri ella verri fyri aftaná umleggingina.</p>
<p><em type="bold">Kap. 2 – Avleiðingar av uppskotinum </em></p>
<p>Landskassin ber byrðuna av, at fólkapensjónsupphæddirnar verða hækkaðar. Tá atlit er tikið til broyttar mótrokningarreglur fyri fólkapensjónina, verður mett, at pensjónsútreiðslurnar hjá landskassanum skulu hækka 145 mió. kr. Øktu pensjónsútreiðslurnar føra so í øðrum lagi til, at skattainntøkurnar hækka. Mett verður, at landsskattainntøkurnar vaksa 82 mió. kr., kommunuskattainntøkurnar vaksa við 84 mió. kr., og kirkjuskattainntøkurnar vaksa við 2,5 mió. kr.</p>
<p>Netto verða útreiðsluøkingin og skattainntøkuvøksturin sum víst í talvuni niðanfyri:</p>
<p> <em type="bold">Pensjónsútreiðslur </em></p>
<p><em type="bold">(mió. kr.) Skatta inntøkuvøkstur (mió. kr.) Netto (mió. kr.) </em></p>
<p><em type="bold">Landskassin </em>-145 82 -63 <em type="bold">Kommunur </em>   <em type="bold">Kirkjan </em> 2,5 2,5 <em type="bold">Almennir kassar, tils. </em></p>
<p> <em type="bold"> 23,5 </em></p>
<p>Ætlanin við hesum uppskoti er at taka meirinntøkuna hjá kommununum og kirkjukassunum innaftur til landskassan. Við at hækka landsskattaprosentini við einum prosenti fær landskassin umleið 80 mió. kr. í meirinntøku.</p>
<p>Heitt verður á kommunurnar um at lækka kommunuskattaprosentini við einum prosenti. Við hesum minka inntøkurnar hjá kommununum við umleið 80 mió. kr.</p>
<p>Við sama búskaparliga virksemi fær landskassin ein lítlan inntøkumiss, meðan kommunurnar fáa ein lítlan inntøkuvinning.</p>
<p>Orsakað av, at pensjónsútreiðslurnar vaksa so nógv, fara eisini kirkjukassarnir at fáa ein inntøkuvøkstur. Vøksturin verður mettur til umleið 2,5 mió. kr.</p>
<p>Miðal kirkjuskattaprosentið er í 2010 0,66 prosent. Heitt verður á kirkjuráðini um, at lækka kirkjuskattin við í meðal 0,03 prosent. Um hetta verður gjørt, so verður inntøkan kirkjukassunum óbroytt.</p>
<p>Skatturin hjá einstaka skattaborgaranum verður óbroyttur, um landsskattaprosentini verða hækkað eitt prosent og kommunuskattaprosentini verða lækkað eitt prosent.</p>
<p>Um kirkjuráðini lækka skattaprosentini við 0,03 prosentum, so minkar skatturin hjá skattaborgaranum samsvarandi.</p>
<p>Fyri landið/lands- myndugleikar Fyri  kommunalar myndugleikar Fyri pláss/øki í landinum Fyri ávísar samfelagsbólkar/ felagsskapir Fyri vinnuna</p>
<p>Fíggjarligar/ búskaparligar avleiðingar Ja Ja Nei Nei Nei</p>
<p>Fyrisitingarligar avleiðingar Ja Ja Nei Nei Nei</p>
<p>Umhvørvisligar avleiðingar Nei Nei Nei Nei Nei</p>
<p>Avleiðingar í mun til altjóða avtalur og reglur Nei Nei Nei Nei Nei</p>
<p>Sosialar avleiðingar    Nei</p>
<p><em type="bold">Kap. 3 – Serligar viðmerkingar </em></p>
<p><em type="bold">Til § 1 </em></p>
<p>Við uppskotinum verða skattaprosentini í ásetingarlógini hækkað við einum prosenti, so landsskattainntøkurnar økjast. Samstundis verður heitt á kommunurnar um at lækka kommunuskattaprosentini við einum prosenti, so kommunuskattainntøkurnar lækka.</p>
<p><em type="bold">Til § 2 </em></p>
<p>Lógin kemur í gildi 1. januar 2010.</p>
<p>Á Løgtingi, 7.  juli 2010</p>
<p><em type="bold">Annita á Fríðriksmørk</em> </p>
<p><em type="bold">Bergtóra Høgnadóttir Joensen </em> </p>
<p><em type="bold">Bjørn Kalsø</em>  </p>
<p>løgtingskvinna</p>
<p>løgtingskvinna<em type="bold"> </em></p>
<p>løgtingsmaður</p>
<p><em type="bold">Hans Pauli Srøm </em></p>
<p><em type="bold">Helgi Abrahamsen</em>          </p>
<p><em type="bold">Jákup Mikkelsen</em>          </p>
<p>løgtingsmaður</p>
<p>løgtingsmaður</p>
<p>løgtingsmaður</p>
<p><em type="bold">John Johannessen</em>   </p>
<p><em type="bold">Karsten Hansen  </em></p>
<p><em type="bold">Kári P. Højgaard</em>         </p>
<p>løgtingsmaður</p>
<p>løgtingsmaður</p>
<p>løgtingsmaður</p>
<p><em type="bold">Óli Breckmann </em></p>
</body></document>