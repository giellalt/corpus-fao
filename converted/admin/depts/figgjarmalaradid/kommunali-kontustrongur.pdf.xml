<document xml:lang="fao" id="no_id"><header><title/><genre code="admin"/><author><unknown/></author><year>2012</year><wordcount>4138</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>kommunali-kontustrongur.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header>
<body>
<p><em type="bold">Fíggjarmálaráðið </em></p>
<p type="listitem">Kvíggjartín 1</p>
<p type="listitem">Postsmoga 2039</p>
<p type="listitem">165  Argir</p>
<p type="listitem" xml:lang="dan">Telefon 35 20 20</p>
<p type="listitem">Telefax   35 20 25</p>
<p type="listitem" xml:lang="dan">E-mail: fmr@fmr.fo</p>
<p><em type="bold">Kommunali Kontustrongurin - </em></p>
<p><em type="bold">Kontuheitir og -nummerering </em></p>
<p xml:lang="dan">Dagfest 26. januar 2012</p>
<p><em type="bold">F í g g j a r m á l a r á ð i ð </em>2/ <em type="bold">29 </em></p>
<p>Innihaldsyvirlit:</p>
<p><em type="bold">Yvirskipað um Kommunala Kontustrongin: ................................................................................................................................................................ 3 </em></p>
<p>Uppbýtið eftir vøru- og tænastuslagi: ............................................................................................................................................................................ 4</p>
<p><em type="bold">Støði 1: Greinir. ................................................................................................................................................................................................................ 5 </em></p>
<p><em type="bold">Støði 2: Málsøkir .............................................................................................................................................................................................................. 6 </em></p>
<p><em type="bold">Støði 3: Høvuðskontur ..................................................................................................................................................................................................... 7 </em></p>
<p>Høvuðskontur á § 1 Kommunal fyrisiting: .................................................................................................................................................................... 9</p>
<p>Høvuðskontur á § 2 Almanna- og heilsumál: .............................................................................................................................................................. 10</p>
<p>Høvuðskontur á § 3 Børn og ung: ................................................................................................................................................................................ 12</p>
<p>Høvuðskontur á § 4 Undirvísing: ................................................................................................................................................................................. 13</p>
<p>Høvuðskontur á § 5 Mentan og frítíð: .......................................................................................................................................................................... 14</p>
<p>Høvuðskontur á § 6 Teknisk mál: ................................................................................................................................................................................ 16</p>
<p>Høvuðskontur á § 7 Kommunal virki: ......................................................................................................................................................................... 19</p>
<p>Høvuðskontur á § 20 Inntøkur: .................................................................................................................................................................................... 20</p>
<p>Høvuðskontur á § 25 Gjaldføri: ................................................................................................................................................................................... 21</p>
<p>Víðkaður kontustrongur ............................................................................................................................................................................................... 22</p>
<p><em type="bold">Støði 4: Undirkontur ...................................................................................................................................................................................................... 24 </em></p>
<p>Felags undirkontur á § 2 Almanna- og heilsumál: ....................................................................................................................................................... 25</p>
<p>Felags undirkontur á § 3 Børn og ung: ........................................................................................................................................................................ 27</p>
<p>Felags undirkontur á § 20 Inntøkur: ............................................................................................................................................................................. 28</p>
<p>Felags undirkontur á § 25 Gjaldføri: ............................................................................................................................................................................ 29</p>
<p><em type="bold">F í g g j a r m á l a r á ð i ð </em>3/ <em type="bold">29 </em></p>
<p><em type="bold">Yvirskipað um Kommunala Kontustrongin: </em></p>
<p>Niðanfyri verður Kontustrongur Kommunanna lýstur. Kontu <em type="italic"></em>vísir uppbýti eftir rakstrarstaði (t.d. barnagarður, kommunal fyrisiting os.fr.) hjá kommunununi, meðna Kontu skipanin vísir uppbýtið eftir slag av vøru ella tænastu (t.d. løn, keyp av vøru, kommunuskattur os.fr.). Allar bókingar skulu sostatt skrásetast eftir (1) hvør stovnurin er sum stendur fyri transakjónini, og (2) hvør vøran/tænastan er. Umframt hetta verða mótbókingar gjørdar á fíggjarjavnanum (standardkonta 0 í kontuskipanini). Á hendan hátt kann realbúskaparligt uppbýti gerast sjálvvirkandi eftir ymsum leistum, t.d. kunnu greiningar av lønarútreiðslum hjá kommununi gerast fyri ymsu virkisøkini hjá kommununi, ella kunnu gerast samanberingar yvir kommunumark fyri virkisøkir, sum hava politiskan áhuga. T.d. kunnu starvsfólkaútreiðslurnar á barnagarðsøkinum lættliga samanberast fyri allar kommunur í landinum ella kanska bara í einum øki sum til dømis í Norðoyggjum. Ella virkisøkið hjá kommunu í Vágunum kann samanberast við sama virkisøkið hjá samlaða kommunala sektorinum. Møguleikarnir eru nógvir. </p>
<p>Báðar tær nýttu dimensjónirnar (t.e. kontustrongur og kontuskipan) eru uppbýttar í ymisk støði. Hetta ger, at til ber bæði at hyggja yvirskipað eftir allari kommununi, ella meira nágreiniligari eftir ávísum rakstrarstaði ella vøru/tænastuslagi. Fyri at lesa meira um ymisku støðini í Kontustronginum, sí skjalið <span type="quote">”Kontustrongurin lýstur”</span>, ið kommunufeløgini bæði hava fingið útflýggjað.</p>
<p>Hetta er nýggj útgáva. Broytingin í mun til fyrru útgávuna frá 03. oktober 2011 er, at Høvuðskonta 52.11.xxx. Kommunuskattur (Ógreinað j.): undirkonta 02. Húsaleiguskattur er ásett at vera felags fyri allar kommunur.</p>
<p><em type="bold">F í g g j a r m á l a r á ð i ð </em>4/ <em type="bold">29 </em></p>
<p><em type="bold">Uppbýtið eftir vøru- og tænastuslagi: </em></p>
<p>Uppbýtið eftir vøru- og tænastuslagi fylgir felags uppbýtinum í <em type="italic">Kontuskipan fyri tað almenna </em>(sí: http://kontuskipan.fsldomain.fo/ks/ks_view.asp?scope=K á internetinum). Undir tí felags støðinum er frítt at skipa egnar útgreiningar, um kommunan ynskir neyvari lýsing av ávísum transaksjónsslagi. Tað ber sostatt í Kontuskipanini bara til at gera samanberingar yvir kommunumark niður á ávíst støði (eins og fyri Kommunala Kontustronginum), men skuldi hetta støðið verið nøktandi til at gera meiningsfullar greiningar uttan at krevja ov nógva detaljustýring. </p>
<p><em type="bold">F í g g j a r m á l a r á ð i ð </em>5/ <em type="bold">29 </em></p>
<p><em type="bold">Støði 1: Greinir. </em></p>
<p>Kommunugreinin er hægsta støðið í Kommunala Kontustronginum, og vísir hetta støðið kommunala virksemið á yvirskipaðum støði. § 1 Kommunal fyrisiting § 2 Almanna- og heilsumál § 3 Børn og ung § 4 Undirvísing § 5 Mentan og frítíð § 6 Teknisk mál § 7 Kommunal virki § 20 Inntøkur § 25 Gjaldføri § 1 – 7 vísir rakstrarvirksemið hjá kommununi, § 20 vísir fíggjarútreiðslur (t.d. rentustuðul) og skattainntøkur, meðan § 25 vísir fíggjarstøðubroytingar.</p>
<p><em type="bold">F í g g j a r m á l a r á ð i ð </em>6/ <em type="bold">29 </em></p>
<p><em type="bold">Støði 2: Málsøkir </em></p>
<p>Málsøkisbýtið fylgir einum altjóða standardiseraðum uppbýti, sum landið eisini fylgir. Hvør høvuðskonta (sí næsta brot) er eintýðugt knýtt at einum ávísum málsøki. Málsøkisuppbýtið verður nýtt fyri at kunna gera samanberingar fyri ymisk <em type="italic">endamál </em>yvir um greinar (t.d. er <em type="italic">málsøki 30. Umhvørvi </em>at finna bæði undir <em type="italic">§ 6 og § 7 </em>), og fyri at kunna gera samanberingar á ávísum økjum fyri alt alment virksemi. </p>
<p>Málsøkini, ið nýtt verða í Kommunala Kontustronginum eru:</p>
<p><em type="bold">Á § 1 – 7: á § 20 Inntøkur: </em></p>
<p><em type="bold">Á § 25 Gjaldføri: </em>11. Felagsútreiðslur 22. Íbúðarmál [vegna rentustuðulin] 60. Broytingar í <span type="quote">"virði"</span> og "skuld v.m." 20. Heilsumál 35. Sjóvinna [vegna FAS-stuðulin] 62. Afturgjald av skuld 21. Almannamál 50. Rentur 64. Útvegan av gjaldføri 22. Íbúðarmál 52. Skattir og avgjøld 23. Útbúgving og gransking 24. Mentan 26. Barnaansing 30. Umhvørvi 31. Tilbúgving 32. Ráevnisvinna 37. Handil og vinna annars 38. Samferðsla og samskifti </p>
<p><em type="bold">F í g g j a r m á l a r á ð i ð </em>7/ <em type="bold">29 </em></p>
<p><em type="bold">Støði 3: Høvuðskontur </em></p>
<p>Hvør høvuðskonta er eintýðugt knýtt at einari grein og er uppbygt av einum málsøki + einum virksemisøki + einum 3-siffraðum nummarið (hetta síðsta so at kontunummarið er eintýðugt yvirfyri øðrum kommunum). Tað vil siga, at um ein høvuðskonta hjá Fuglafjarðar Kommunu verður til dømis 20 <em type="italic">.22.531.Kommunulækna- og heilsutænastur (løguj.) </em>er fyrsti parturin (<span type="quote">“20.”</span>) málsøkjanummarið (í hesum føri 2 <em type="italic">0. Heilsumál </em>) og næsta talið (<span type="quote">“21.”</span>) er kommunuvirksemisøkið (í hesum føri <em type="italic">21. </em>, har fyrsta siffrið ( <em type="italic">2. Heilsutænastur </em>) er sambæriligt við landið). Síðstu trý siffruni (<span type="quote">“531.”</span>) eru ósystematisk, tó so at tey saman við málsøkinum og virksemisøkinum tryggja, at høvuðskontan er unik fyri allar høvuðuskontur hjá øllum kommunum. Í hesum førinum er 23.22.531 bara til hjá Fuglafjarðar kommunu. </p>
<p>Við tí valda uppbygnaðinum ber sostatt til at gera samanberingar og samanteljingar á fýra ymiskum støðum: á <em type="italic">20. Heilsumál </em>, <em type="italic">21.1 Heilsutænastur </em>, og á <em type="italic">20.21. Lækna- og Heilsutænastur </em>, og eftir játtanarslag (t.d. Rakstrar- ella løgujáttan). </p>
<p>Harumframt fer at bera til sjálvvirkandi í Kommunalu Fíggjarkunningarskipanini at gera samanberingar á ymsu støðunum í Kontustronginum fyri ymsar kommunusamanteljingar, t.d. geografiskt (t.d. Norðoyggjar og Suðuroy), eftir kommunustødd (t.d. kommunur &lt; 500 fólk í mun til kommunur &gt; 2.000 fólk) ella eftir kommunufelagi (t.d. limur í KSF ella FKF?). Møguleikarnir verða sum fyrr sagt nógvir.</p>
<p>Fyri at fáa eina góða spjaðing í síðstu trý sifrunum er valt at nýta postnummarið hjá kommunuskrivstovuni 1. januar 2009, og annars telja upp, um nummarið er tikið.</p>
<p>Í alt merkir, hetta at tey trý endasiffruni eru ásett eftir: 1. At tað 7-sifraða nummarið skal vera unikt 2. Postnummarinum, um hetta ikki longu er brúkt fyri málsøkið og virksemiøkið (t.d. 530. fyri Fuglafjarðar kommunu) 3. Um postnummarið er brúkt, so postnummar + 1 (t.d. 531.), um tað nummarið er tikið, so postnummar + 2 (t.e. 532.) og so framvegis til eitt frítt nummar finst. 4. Um kommunuskrivstovan fær annað postnummar, verður nummarið í skipanini <em type="italic">ikki </em>broytt. </p>
<p>Tað funnað nummarið skal vera frítt fyri allar kommunur, so um eitt nummar er tikið av aðrari kommunu, so má annað nýtast. Gjaldstovu Føroya boðar kommununum frá numrunum og tøppar tey inn í Budgetskipanina.</p>
<p><em type="bold">F í g g j a r m á l a r á ð i ð </em>8/ <em type="bold">29 </em></p>
<p>Í næstu kapitlunum síggjast einstøku høvuðskonturnar, uppbýttar eftir greinum. Har <span type="quote">“xxx”</span> í kontunummarinum niðanfyri sæst, verða sett nummarið (postnummar), ið ger, at høvuðskontunummarið tilsamans verður serstakt (unikt)</p>
<p><em type="bold">F í g g j a r m á l a r á ð i ð </em>9/ <em type="bold">29 </em></p>
<p><em type="bold">Høvuðskontur á § 1 Kommunal fyrisiting: </em>11.11.xxx. Samsýningar o.a. til kommunustýrislimir (Rakstrarj.) 11.12.xxx. Val og valnevndir (rakstrarj.) 11.14.xxx. Kommunufyrisitingin (rakstrarj.) 11.14.xxx. Kommunufyrisitingin (Løguj.) 11.21.xxx. Kommunufeløg (Stuðulsj.) </p>
<p><em type="bold">Viðmerking </em>: Konta 11.11.xxx. er samsýningar til allar kommunustýrislimir, íroknað borgarstjóran. Koyripengar hjá politikarum og ferðing hjá politiskum nevndum fara á hesa kontu, meðan umboðan fer á høvuðskontuna 11.14.xxx. Kommunufyrisitingin (Rakstrarj.). </p>
<p>Samsýningar og tílíkt (t.d. koyripengar) til staðbundnar nevndir fara eisini av 11.11.xxx. samsýningar o.a. til kommunustýrislimir. Útreiðslur, sum staðbundnu nevndir standa fyri, fara tó av viðkomandi høvuðskontu. Til dømis, um ein staðbundin nevnd skipar fyri einum ruddingardegi, fer útreiðslan til ruddingardagin av 11.32.xxx. <span type="quote">”Fríðkan av kommununi”</span>.</p>
<p>Konta 11.12.xxx. Val og valnevndir er separat høvuðskonta, tí hon ikki eigur at vera við í kommunufyrisiting annars.</p>
<p>Konta 11.14.xxx. fevnir um alla vanliga fyrisiting hjá kommununi. Aðrar nevndir enn valnevnd eru partur av kommunurnar virksemi, og koma tí undir 11.14.xxx Kommunufyrisiting, møguliga sum serstøkar undirkontur.</p>
<p>Høvuðskontan 11.21.xxx. er til flytingar til/frá kommunufeløgum so sum KSF, FKF og KAF.</p>
<p><em type="bold">F í g g j a r m á l a r á ð i ð </em>10/ <em type="bold">29 </em></p>
<p><em type="bold">Høvuðskontur á § 2 Almanna- og heilsumál: </em>20.21.xxx. Ymiskar heilsuútreiðslur (rakstrarj.) 20.22.xxx. Kommunulækna- og heilsutænastur (Rakstrarj.) 20.22.xxx. Kommunulækna- og heilsutænastur (Løguj.) 20.23.xxx. Tannrøkt (Rakstrarj.) 20.23.xxx. Tannrøkt (Løguj.) 21.12.xxx. Stuðul til endamál innan almanna- og heilsumál (Stuðulsj.) 21.13.xxx. Ymiskar almannaútreiðslur (Rakstrarj.) 21.13.xxx. Ymiskar almannaútreiðslur (Løguj.) 21.31.xxx. Barnavernd (Rakstrarj.) 21.31.xxx. Barnavernd (Rakstrarj.) 21.61.xxx. Eldrarøkt (Rakstrarj.) 21.61.xxx. Eldrarøkt (Løguj.) 21.62.xxx. Tilboð og tiltøk til eldri (Rakstrarj.) 21.62.xxx. Tilboð og tiltøk til eldri (Løguj.) 21.72.xxx. Forsorg (Stuðulsj.) </p>
<p><em type="bold">F í g g j a r m á l a r á ð i ð </em>11/ <em type="bold">29 </em></p>
<p><em type="bold">Viðmerking </em>: 20.21.xxx. Ymiskar heilsuútreiðslur er til tílíkar heilsuútreiðslur, sum ikki kunnu bókast aðrastaðni, t.d. útreiðslur ísv. sjúkrakassaútlegg og til Naina. 20.22.xxx. Kommunulækna- og heilsutænastur er til útreiðslur ísv. kommunulæknar og heilsusystrar. Størri kommunur kunnu um ynskt í víðkaða stronginum fáa hetta uppbýtt í ymiskar kontur. </p>
<p>Høvuðskonta 21.72.xxx. Forsorg er til forsorgarútreiðslur, sum kommunan stendur fyri. Um kommuna skal lata fíggjarlig fríplás, verður útreiðslan bókað her sum str.kt.5240, og samsvarandi inntøkan bókað á barnagarðinum á str.kt. 2170.</p>
<p>Fyrisitingararbeiðið á almannaøkinum fer undir 11.14.xxx. Kommunufyrisitingin, møguliga sum serstøk undirkonta fyri eina sosiala deild.</p>
<p>Serflutningssskipanin skal undir 21.13.xxx. Ymiskar almannaútreiðslur (rakstrarj.), og kann gerast sum egin undirkonta, um kommunan metir útreiðsluna sum nóg týðandi. 21.61.xxx. Eldrarøkt er til ellisheim, røktarheim og umlættingarheim. 21.62.xxx. Tilboð og tiltøk til eldri er til eldratilhald, undirhús, mat- og vitjunartænastur og annað eldraarbeiði, sum ikki hoyrir til 21.61.xxx. eldrarøkt.</p>
<p><em type="bold">F í g g j a r m á l a r á ð i ð </em>12/ <em type="bold">29 </em></p>
<p><em type="bold">Høvuðskontur á § 3 Børn og ung: </em>26.11.xxx. Barnaansing (Rakstrarj.) 26.11.xxx. Barnaansing (Løguj.) 24.12.xxx. Tilboð og tiltøk til børn og ungdóm (rakstrarj.) 24.12.xxx. Tilboð og tiltøk til børn og ungdóm (løguj.) </p>
<p><em type="bold">Viðmerking </em>: <em type="bold"></em>Dagrøkt kemur sum serstøk undirkonta undir 26.11.xxx. Barnaansing (rakstrarj.). Á hesa kontu fara eisini hjálp vegna vantandi barnaansing og systkinafrádrátt (kunnu fara á egna undirkontu), og frítíðarskúlin. Fyri kommunur við víðkaðum kontustrongi, sí tó kontu 26.11.yyy. Aðrar útreiðslur í samband við barnaansing. </p>
<p>Tilboð og tiltøk til børn og ung er til dømis ungdómshús, ung í arbeiði og tílíkt.</p>
<p><em type="bold">F í g g j a r m á l a r á ð i ð </em>13/ <em type="bold">29 </em></p>
<p><em type="bold">Høvuðskontur á § 4 Undirvísing: </em>23.22.xxx. Fólkaskúlin (rakstrarj.) 23.22.xxx. Fólkaskúlin (Løguj.) 23.31.xxx. Endurgjald til lærlingaútreiðslur (Stuðulsj.) </p>
<p><em type="bold">Viðmerking </em>: <em type="bold"></em>Sjálvboðin undirvísing (Musikkskúlar os.fr.) verður roknað sum eitt mentanar- ella frítíðartilboð og kemur undir § 5 Mentan og frítíð. NSR fer á 23.22.xxx., fyri kommnur við víðkaðum kontustrongi á 23.22.yyy., sí kapittlið <span type="quote">”Víðkaður kontustrongur”</span>. </p>
<p><em type="bold">F í g g j a r m á l a r á ð i ð </em>14/ <em type="bold">29 </em></p>
<p><em type="bold">Høvuðskontur á § 5 Mentan og frítíð: </em>23.51.xxx. Musikkskúlin (Rakstrarj.) 23.51.xxx. Musikkskúlin (Løguj.) 23.52.xxx. Kvøld- og listaskúlar (Rakstrarj.) 23.52.xxx. Kvøld- og listaskúlar (Løguj.) 24.13.xxx. Tilboð og tiltøk innan mentan og frítið (rakstrarj.) 24.13.xxx. Tilboð og tiltøk innan mentan og frítið (Løguj.) 24.14..xxx. Stuðul til ítróttar- og mentanarendamál (Stuðulsj.) 24.31.xxx. Bókasavn (rakstrarj.) 24.31.xxx. Bókasavn (Løguj.) 24.32.xxx. Søvn og mentanararvur (rakstrarj.) 24.32.xxx. Søvn og mentanararvur (Løguj.) 24.61.xxx. Svimjihøllin (Rakstrarj.) 24.61.xxx. Svimjihøllin (Løguj.) 24.62.xxx. Ítróttaranlegg (Rakstrarj.) 24.62.xxx. Ítróttaranlegg (Løguj.) </p>
<p><em type="bold">Viðmerking </em>: Viðhvørt kann vera torført at vita, um eitt virksemi hoyrir til § 4 ella § 5. Til dømis eru nógv bókasøvn beinleiðis knýtt at skúlum, meðan onnur hava meira sjálvstøðugan rakstur. Í tílíkum førum má støða takast í hvørjum einstøkum føri. Til dømis er svimjihøllin í Gundadali ein </p>
<p><em type="bold">F í g g j a r m á l a r á ð i ð </em>15/ <em type="bold">29 </em>separat rakstrareind, sum tí uttan trupulleikar kann leggjast á § 5, meðan svimjihylurin í ávísum skúlum eru so tætt knýttur at skúlanum (og eisini mest ætlaðir til frálæru í svimjing) at hann liggur best undir § 4 (høvuðskontu 23.22.xxx Fólkaskúlin) . </p>
<p>Um kommunan sjálv stendur fyri rakstrinum av savni (t.d. bygda- ella listasavni), fer játtanin á 24.32.xxx. Um kommunan hinvegin gevur stuðul til søvn sum <em type="italic">onnur </em>(t.d. áhugafeløg) reka, fer stuðulin av 24.14.xxx. Stuðul til ítróttar- og mentanarendamál. </p>
<p><em type="bold">F í g g j a r m á l a r á ð i ð </em>16/ <em type="bold">29 </em></p>
<p><em type="bold">Høvuðskontur á § 6 Teknisk mál: </em>11.31.xxx. Umsiting og røkt av fastognum (rakstrarj.) 11.31.xxx. Umsiting og røkt av fastognum (Løguj.) 11.32.xxx. Fríðkan av kommununi (raksrarj.) 11.32.xxx. Fríðkan av kommununi (Løguj.) 11.33.xxx. Hegn og bøgarðar (raksrarj.) 11.33.xxx. Hegn og bøgarðar (Løguj.) 22.11.xxx. Byggibúning bústaðir (Løguj.) 24.51.xxx. Kirkjugarðar (rakstrarj.) 24.51.xxx. Kirkjugarðar (Løguj.) 30.11.xxx. Umhvørvistiltøk v.m. (rakstrarj.) 30.21.xxx. Vatnveiting (raksrarj.) 30.21.xxx. Vatnveiting (Løguj.) 30.41.xxx. Kloakkir (Rakstrarj.) 30.41.xxx. Kloakkir (Løguj.) 37.11.xxx. Byggibúning ídnaðarøki (Løguj.) 38.11.xxx. Vegir (rakstrarj.) </p>
<p><em type="bold">F í g g j a r m á l a r á ð i ð </em>17/ <em type="bold">29 </em>38.11.xxx. Vegir (Løguj.) 38.12.xxx. Gøtuljós (rakstrarj.) 38.12.xxx. Gøtuljós (Løguj.) 38.13.xxx. Rakstrargøgn (raksrarj.) 38.13.xxx. Rakstrargøgn (Løguj.) </p>
<p><em type="bold">Viðmerking </em>: 11.31.xxx. Umsiting og røkt av fastognum (rakstrarj.) er til vanligt viðlíkahald av húsum, bygningum og økjum og jørð hjá kommununi, ið ikki eru í rakstrinum á øðrum høvuðskontum. Kontan er hugsað sum ein játtan til umsiting og røkt av fastognum generelt, men fungerar nokkso serstakt í mun til aðrar kontur. Um til dømis ein rútur, oljufýrur ella tílíkt fer á einum skúla, so skal viðlíkahaldsútreiðslan bókast á skúlan á standardroknskaparkontu 1651 (Umvælingar- og viðlíkahaldsútreiðslur, bygningar). Fyri at skúlin ikki skal koma í játtanaryvirtrekk orsakað av viðlíkahaldinum, ber so til at flyta frá kontuni fyri bygningsviðlíkahald (stkr 7120 Innanh. flyt. í kommununi - útr.) til skúlan (stkt 7620 Innanh. flyt. í kommununi – innt.) fyri at dekka inn. Á hendan hátt sært tú, hvar tú hevur havt viðlíkahaldsútreiðslur (sí 1651 fyri hvørt rakstrarstaði), uttan at kommunustýrið má játta viðlíkahaldið serstakt til hvønn einstakan stovn – tað kann jú í játtanarprocessini vera torført at meta um tað er júst skúlin, barnagarðurin ella fyrisitingarbygningurin, sum hevur mest tørv á viðlíkahaldi. </p>
<p>Játtanin a kontuni er sostatt disponibul til allar bygningar og økir hjá kommununi, men til bygningar sum eru á ávísari kontu (typiskt ellisheim, skúlar og barnagarðar o.t.) skal útreiðslan altíð bókast á ta kontuna, men kann játtan verða frá 11.31.xxx. Umsitinig og røkt av fastognum. Um bygningurin, ið skal viðlíkahaldast, ikki er á nakrari ávísari kontu / rakstrarstaði (t.d. kommunan eigur eitt hús, sum ikki eru í brúk) verður viðlíkahaldið bókað beinleiðis á hesa kontuna. Leiguinntøkur av bygningum og økjum sum hoyra til á aðrari høvuðskontu (t.e. oftast skúlar, barnagarðar, havnir og annað), skulu bókast á avvarandi høvuðskontu. 11.32. Fríðkan av kommununi (rakstrarj.) er til ymska fríðkan í kommununi, ið ikki hevur samband við nýgerð t.d. av vegum. Kommunugartnarin kemur undir hesa kontu. 11.32. Fríðkan av kommununi (løguj.) er til ymiska nýgerð, sum ikki beinleiðis hevur samband við nýgerð í øðrum sambandi (t.d. bygningar ella vegir), til dømis miðbýarøkir, standmyndir og annars størri nýgerð við dekorativum endamáli. 30.11. Umhvørvistiltøk v.m. (rakstrarj.) er til umhvørvstiltøk og onnur tiltøk á tekniska økinum, ið ikki kunnu markast til aðra kontu. Hóast talan er um rakstrarkontu, ber til at geva stuðul av kontuni, og kontan er sostatt bæði til tiltøk sum kommunan sjálv skipar fyri og til stuðul til tiltøk hjá øðrum.</p>
<p><em type="bold">F í g g j a r m á l a r á ð i ð </em>18/ <em type="bold">29 </em>38.13.xxx. Rakstrargøgn er til keyp, sølu og viðlíkahald av teknisku útgerð (bilar, amboð, og tól) hjá kommununum. Bara rakstrargøgn, ið ikki kunnu markast til aðra kontu (antin á hesari ella aðrari grein) skulu vera her, til dømis skulu brandbilar bókast á kontu 31.11.xxx. Sløkkilið, og líkvognar á 24.51.xxx. Kirkjugarður. </p>
<p>Rakstrarjáttanirnar fyri vegir, gøtuljós og kloakkir er til vanligt viðlíkahald og til rakstur av vega-, ljós- og kloakknetinum hjá kommununi, meðan løgujáttanirnar til vegir, gøtuljós og kloakkir er til nýggjar vegir, gøtuljós og kloakkir ella munandi umvæling av sera slitnum vegum, gøtuljósum og kloakkum.</p>
<p><em type="bold">F í g g j a r m á l a r á ð i ð </em>19/ <em type="bold">29 </em></p>
<p><em type="bold">Høvuðskontur á § 7 Kommunal virki: </em>30.42.xxx. Renovasjón (Rakstrarj.) 30.42.xxx. Renovasjón (Løguj.) 31.11.xxx. Sløkkiliðið (Rakstrarj.) 31.11.xxx. Sløkkiliðið (Løguj.) 32.31.xxx. Grót og mold (Rakstrarj.) 32.31.xxx. Grót og mold (Løguj.) 38.14.xxx.. Havnir og lendingar (Rakstrarj.) 38.14.xxx. Havnir og lendingar (Løguj.) 38.21.xxx. Bussleiðin (Rakstrarj.) 38.21.xxx. Bussleiðin (Løguj.) 38.22.xxx. Parkeringsskipanin (Rakstrarj.) </p>
<p><em type="bold">Viðmerking </em>: Fyri Tórshavnar kommunu fer raksturin av Brennistøðini at vera undir 30.42.xxx. Renovasjón (rakstrarj.). Fyri kommunur sum nýta IRF, fer nýtslugjaldið til IRF tilsvarandi av høvuðskontu 30.42.xxx. Renovasjón (rakstrarj.). Útreiðslur til skaðadjóratýning og av leysgangangi hundum, kettum o.ø. skulu eisini bókast á hesa kontu. 38.22.xxx. Parkeringsskipanin er til kommunur sum nýta parkeringsvørð. Bæði útreiðslur og inntøkur (bøtur) fara á hesa høvuðskontuna. </p>
<p><em type="bold">F í g g j a r m á l a r á ð i ð </em>20/ <em type="bold">29 </em></p>
<p><em type="bold">Høvuðskontur á § 20 Inntøkur: </em>22.41.xxx. Stuðul til rentuútreiðslur (Ógreinað j.) 35.11.xxx. FAS-endurgjald (Ógreinað j.) 50.11.xxx. Rentuútreiðslur (Ógreinað j.) 50.21.xxx. Rentuinntøkur (Ógreinað j.) 52.11.xxx. Kommunuskattur (Ógreinað j.) 52.12.xxx. Felagsskattur (Ógreinað j.) 52.13.xxx. Skattur av eftirløn (Ógreinað j.) 52.38.xxx. Kapitalflytingar (Ógreinað j.) 52.39.xxx. Aðrar inntøkur (Ógreinað j.) </p>
<p><em type="bold">Viðmerkingar </em>: 52.13.xxx. Skattur av eftirløn (Ógreinað j.) er til skattir av eftirlønum (oftast kapitaleftirlønir), sum kommunan hevur rætt til. Kapitalflytingar á 52.38.xxx. verða um t.d. SEV ella IRF rinda vinningsbýti ella innskot má gerast í tílíkar stovnar/fyritøkur. Kapitalflytingar henda neyvan ofta. </p>
<p><em type="italic">Aðrar inntøkur </em>eru, um inntøkur ( <em type="italic">ella útreiðslur </em>) verða staðfestar, ið hava við lukkað roknskaparár at gera, ella stava frá heilt óvanligum transaksjónum, ið ikki kunnu bókast aðrastaðni í Kontustronginum. Um til dømis ein barnagarður finnur eina rokning frá <em type="italic">lukkaðum </em>roknskaparári, skal hendan rokning <em type="italic">ikki </em>bókast inn á barnagarðin, men heldur á 52.39.xxx. Aðrar inntøkur. </p>
<p><em type="bold">F í g g j a r m á l a r á ð i ð </em>21/ <em type="bold">29 </em></p>
<p><em type="bold">Høvuðskontur á § 25 Gjaldføri: </em>60.11.xxx. Broytingar í virði og skuld v.m. (Ógreinað j.) 62.11.xxx. Afturgjald av skuld (Ógreinað j.) 64.11.xxx. Útvegan av gjaldføri (Ógreinað j.) </p>
<p><em type="bold">Viðmerkingar </em>: Hendan greinin vísir broytingarnar í gjaldførinum og fíggjarstøðuni hjá kommununi, og er úrslit av ársúrslitinum, afturrindanini av lánum og av lántøkuni. Konta <em type="italic">60.11. Broytingar í virði og skuld v.m. </em>er ársúrslitið (tvs. § 7 minus § 1 – 6). Konta <em type="italic">62.11. Afturgjald av skuld </em>er afturgjald av lánum (minking av høvuðsstólinum). Konta <em type="italic">64.11. Útvegan av gjaldføri </em>er lántøka v.m. </p>
<p><em type="bold">F í g g j a r m á l a r á ð i ð </em>22/ <em type="bold">29 </em></p>
<p><em type="bold">Víðkaður kontustrongur </em></p>
<p>Høvuðskonturnar omanfyri eru til taks hjá øllum kommunum at nýta, tó so at fleiri valla verða brúktar hjá øllum (t.d. 38.21.xxx Bussleiðin). Støddarmunurin á føroysku kommununum er tó rættuliga stórur, og til dømis hevur Tórshavnar kommuna 40 dagstovnar. Hjá hesum størstu kommunum kann verða torført at vísa bygnaðin í kommununi, um ov nógvar undirkonti fella undir somu høvuðskontu.</p>
<p>Møguleiki verður tí at fáa loyvi hjá størstu kommunum at nýta ein <em type="italic">víðkaðan kontustrong </em>, tvs. nakrar kontur afturat, og sum ikki eru í vanliga kontustronginum. Hetta verður skipað á tann hátt, at um kommuna við loyvi til víðkaðan kontustrong hevur til dømis kontu <em type="italic">23.22.101. Fólkaskúlin (rakstrarj.) </em>, so verður í víðkaða kontustronginum ein konta t.d. <em type="italic">23.22.102. Verkætlanir og aðrar útreiðslur á fólkaskúlaøkinum (rakstrarj.) </em>, sum hoyrir til somu kommunu. Kontan kemur sostatt framvegis við á tvørgangangi samanberingum á virksemisstøði (23.22.) og á játtanarslagi (rakstrarj.). </p>
<p>Fyri flestu smærri kommunur fer virksemi niðanfyri inn undir vanliga virkemi (t.d. skúlan í kommununi) ella liggur sum ein undirkonta á vanliga kontustronginum, til dømis ein verkætlan á fólkaskúlaøkinum sum ein undirkonta <span type="quote">”Felags”</span> ella <span type="quote">”Verkætlanir”</span> á høvuðskontuni fyri fólkaskúlan.</p>
<p>Í víðkaða kontustronginum verða hesar kontur: <em type="bold">§ 1 Kommunal fyrisiting: </em>18.11.xxx. Tænastumannaeftirlønir (Stuðulsj.) </p>
<p>Einans kommunur, ið hava útreiðslur av tænastamannaeftirlønum og líknandi, nýta hesa kontuna. <em type="bold">§ 3 Børn og ung: </em>26.11.yyy. Aðrar útreiðslur í samband við barnaansing (Rakstrarj.) </p>
<p>Kontan er komplement til kontu 26.11.xxx. Barnaansing, og eru til útreiðslur, sum ikki kunnu markast til ávísan stovn, og til verkætlanir á barnaansingarøkinum. <em type="bold">§ 4 Undirvísing: </em>23.22.yyy. Verkætlanir og aðrar útreiðslur á fólkaskúlaøkinum (rakstrarj.) </p>
<p><em type="bold">F í g g j a r m á l a r á ð i ð </em>23/ <em type="bold">29 </em></p>
<p>Kontan er komplement til kontu 23.22.xxx. Fólkaskúlin, og eru til ymiskar felagsútreiðslur og verkætlanir á fólkaskúlaøkinum. <em type="bold">§ 5 Mentan og frítíð: </em>24.14.yyy. Stuðul til íløgur (Stuðulsj.) </p>
<p>Kontan er komplement til kontu 24.14.xxx. Stuðul til ítróttar- og mentanarendamál, og er til stuðul til bygging av hallum og tílíkt. <em type="bold">§ 6 Teknisk mál: </em>37.51.yyy. Vinnumenning (rakstrarj.) </p>
<p>Kontan er til ymiskar verkætlanir innan vinnumenning.</p>
<p><em type="bold">F í g g j a r m á l a r á ð i ð </em>24/ <em type="bold">29 </em></p>
<p><em type="bold">Støði 4: Undirkontur </em></p>
<p>Undirkontan er lægsta støði í Kommunala Kontustronginum, og er hvør høvuðskonta sett saman av einari ella fleiri undirkontum. Undirkontustøðið er ikki fastlagt eftir føstum mynstri fyri allar kommunur, men verður tillagað eftir bygnaðinum hjá einstøku kommununi, soleiðis at hvør <em type="italic">stovnur </em>hjá kommununi er ein undirkonta. Tað merkir, at um ein kommuna t.d. hevur tveir barnagarðar, skal hvør barnagarður vera serstøk undirkonta. </p>
<p>Hvør undirkonta hevur eitt unikt undirkontunummar fyri avvarðandi høvuðskontu og eitt heiti. Undirkontunummarini eru altíð tveysifrað, og verða frámerkt <span type="quote">”01.”, ”02.” os.fr. plus heitið á undirkontuni. Til dømis kundu undirkonturnar í Klaksvíkar kommunu verið ”01. Skúlin við Ziskatrøð”</span> og <span type="quote">”02. Ósáskúlin”</span> os.fr.</p>
<p>Kommunan avger sjálv heitir á undirkontum og uppbýti á undirkontustøði (sí tó niðanfyri um felags undirkontur).</p>
<p><em type="bold">Undirkontur, sum eru felags fyri allar kommunur: </em></p>
<p>Sum sagt er undirkontubygnaðurin ætlaður at verða tillagaður bygnaðinum í einstøku kommununum. Fyri betri at kunna samanbera yvir um kommunumark, kann ávíst virksemi undir ávísum høvuðskontum tó leggjast á fastlagda undirkontu, har virksemið er sera eins, ella eftir ynski frá kommunufeløgunum. Serliga er tað á § 20 og § 25 at transakjónir fylgja sama mynstri hjá øllum kommunum, og sum tí verður felags eisini á undirkontustøði. Harumframt eru ein undirkonta sett at vera felags á § 2 1 Kommunal fyrisiting, tvær á § 2 Almanna- og heilsumál og ein á § 4 Børn og ung.</p>
<p><em type="bold">F í g g j a r m á l a r á ð i ð </em>25/ <em type="bold">29 </em></p>
<p><em type="bold">Felags undirkontur á § 1 Kommunal fyrisiting: </em></p>
<p>Høvuðskonta 11.14.xxx. Kommunufyrisitingin (Rakstrarj.): undirkonta <em type="italic">01. Kommunukassin </em>er felags fyri allar kommunur. Á hesari undirkontu verða bókaðar allar fíggjarstøðubókingar, sum ikki verða bókaðar á øðrum undirkontum. Bert høvuðsslag 0 (t.e. fíggjarstøðubókingar) í Kontuskipan Kommunanna kann bókast á hesa undirkontu. </p>
<p><em type="bold">F í g g j a r m á l a r á ð i ð </em>26/ <em type="bold">29 </em></p>
<p><em type="bold">Felags undirkontur á § 2 Almanna- og heilsumál: </em></p>
<p>Høvuðskonta 20.21.xxx. Ymiskar heilsuútreiðslur (Rakstrarj.): undirkonta <em type="italic">01. Naina </em>er felags fyri allar kommunur. </p>
<p>Høvuðskonta 20.21.xxx. Ymiskar heilsuútreiðslur (rakstrarj.): undirkonta <em type="italic">02. Lagt út fyri sjúkrakassaeftirstøður </em>er felags fyri allar kommunur </p>
<p><em type="bold">F í g g j a r m á l a r á ð i ð </em>27/ <em type="bold">29 </em></p>
<p><em type="bold">Felags undirkontur á § 3 Børn og ung: </em></p>
<p>Høvuðskonta 26.11.xxx. Barnaansing (rakstrarj.): undirkonta <em type="italic">01. Dagrøktin </em>er felags fyri allar kommunur. Undirkontur 01-09 eru avsettar til dagrøkt. Um kommuna ikki bjóðar dagrøkt, skal fyrsta undirkontan tí vera <em type="italic">10.+ (heiti á barnagarði) </em>. </p>
<p><em type="bold">F í g g j a r m á l a r á ð i ð </em>28/ <em type="bold">29 </em></p>
<p><em type="bold">Felags undirkontur á § 20 Inntøkur: </em></p>
<p>Allar undirkontur eru felags á grein 20, tvs. einstakar kommunur kunnu ikki sjálvar áseta nýggjar undirkontur á hesi grein.Tó ber við loyvi til at gera undirkontur á 52.39.xxx. Aðrar inntøkur (Ógreinað j.).</p>
<p>Høvuðskonta 22.41.xxx. Stuðul til rentuútreiðslur (Stuðulsj.): undirkonta <em type="italic">01. Stuðul til rentuútreiðslur </em>er felags fyri allar kommunur </p>
<p>Høvuðskonta 35.11.xxx. FAS-endurgjald (Stuðulsj.): undirkonta <em type="italic">01. FAS-endurgjald </em>er felags fyri allar kommunur </p>
<p>Høvuskonta 50.11.xxx. Rentuinntøkur (Ógreinað j.): undirkonta <em type="italic">01. Rentugjaldingar </em>er felags fyri allar kommunur. undirkonta <em type="italic">02. Virðisbroytingar </em>er er til kursvinning av børsskrásettum lánsbrøvum (Tvs. annað enn likviditetsbroytingar). </p>
<p>Høvuskonta 50.21.xxx. Rentuútreiðslur (Ógreinað j.): undirkonta <em type="italic">01. Rentugjaldingar </em>er felags fyri allar kommunur. undirkonta <em type="italic">02. Virðisbroytingar </em>er til kurstap á børsskrásettum lánsbrøvum (Tvs. annað enn likviditetsbroytingar). </p>
<p>Høvuðskonta 52.11.xxx. Kommunuskattur (Ógreinað j.): undirkonta <em type="italic">01. Kommunuskattur </em>er felags fyri allar kommunur </p>
<p>Høvuðskonta 52.11.xxx. Kommunuskattur (Ógreinað j.): undirkonta <em type="italic">02. Húsaleiguskattur </em>er felags fyri allar kommunur </p>
<p>Høvuðskonta 52.12.xxx. Felagsskattur (Ógreinað j.): undirkonta <em type="italic">01. Felagskattur </em>er felags fyri allar kommunur </p>
<p>Høvuðskonta 52.13.xxx. Skattur av eftirløn (Ógreinað j.): undirkonta <em type="italic">01. Avgjald av kapitaleftirlønum </em>er felags fyri allar kommunur </p>
<p>Høvuðskonta 52.38.xxx. Kapitalflytingar (Ógreinað j.): undirkonta <em type="italic">01. Kapitalflytingar </em>er felags fyri allar kommunur </p>
<p><em type="bold">F í g g j a r m á l a r á ð i ð </em>29/ <em type="bold">29 </em></p>
<p><em type="bold">Felags undirkontur á § 25 Gjaldføri: </em></p>
<p>Allar undirkontur eru felags á grein 25, tvs. einstakar kommunur kunnu ikki sjálvar áseta nýggjar undirkontur á hesi grein</p>
<p>Høvuðskonta 60.11.xxx. Broytingar í virði og skuld v.m. (Ógreinað j.): undirkonta 0 <em type="italic">1.Ogn </em>er felags fyri allar kommunur </p>
<p>Høvuðskonta 62.11.xxx. Afturgjald av skuld (Ógreinað j.): undirkonta <em type="italic">01. Afturgjald </em>er felags fyri allar kommunur </p>
<p>Høvuðskonta 64.11.xxx. Útvegan av gjaldføri (Ógreinað j.): undirkonta <em type="italic">01. Útvegan </em>er felags fyri allar kommunur </p>
</body></document>
