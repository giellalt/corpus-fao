<document xml:lang="fao" id="no_id"><header><title/><genre code="admin"/><author><unknown/></author><wordcount>1408</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>uppskot-til-broyting-í-løgtingslóg-um-viðbót-til-ávísar-pensjónistar-v-f.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">Almannamálaráðið </em></p>
<p><em type="bold">Løgtingið </em></p>
<p xml:lang="dan">Dagfesting: 3. november 2017</p>
<p xml:lang="dan">Mál nr.: 16/00052 Málsviðgjørt:  PL/MFH/HP/MM</p>
<p><em type="bold">Løgtingsmál nr. xx/2017: Uppskot til broyting í løgtingslóg um viðbót til ávísar pensjónistar v.fl. </em></p>
<p xml:lang="dan"><em type="bold">Uppskot til </em></p>
<p><em type="bold">Løgtingslóg um broyting í løgtingslóg um viðbót til ávísar pensjónistar v.fl. </em></p>
<p>(Pensjónsnýskipan)</p>
<p><em type="bold">§ 1</em> </p>
<p><em type="bold">1. </em>Í § 1 verður aftaná stk. 1 sum nýtt stk. </p>
<p>Í løgtingslóg nr. 35 frá 16. apríl 1997 um viðbót til ávísar pensjónistar v.fl., sum broytt við løgtingslóg nr. 135 frá 19. desember 2014, løgtingslóg nr. 10 frá 9. februar 2001, løgtingslóg nr. 58 frá 10. mai 2000, løgtingslóg nr. 28 frá 13. mars 2000, løgtingslóg nr. 65 frá 15. mai 2012, løgtingslóg nr. 115 frá 24. november 2016, løgtingslóg nr. 104 frá 11. november 2010 og løgtingslóg nr. 48 frá 6. mai 2016 verða gjørdar hesar broytingar:</p>
<p>sett: “<em type="italic">Stk. 2</em>. Fólkapensjónistur, ið er føddur aftaná 31. desember 1952, hevur ikki rætt til viðbót sambært stk. 1.” Stk. 2 verður eftir hetta stk. 3. </p>
<p><em type="bold">§ 2</em> </p>
<p>Henda løgtingslóg kemur í gildi 1. desember 2019 og er galdandi fyri útgjald av veitingum frá og við januar 2020.</p>
<p>1</p>
<p><em type="bold">Kapittul 1. Almennar viðmerkingar </em></p>
<p><em type="bold">1.1. Orsøkir til uppskotið </em></p>
<p><em type="bold">Um pensjónsnýskipanina </em></p>
<p>Høvuðsendamálini við pensjónsnýskipanini eru:</p>
<p><em type="italic">1. At tryggja øllum eina góða pensjón </em></p>
<p>Øll tey, ið hava lítla ella onga inntøku framíhjá, fara at fáa meira at liva av. Eisini verður møguleiki fyri at fáa framskundaða pensjón, soleiðis at tey, ið eru kropsliga ella sálarliga slitin av arbeiðsávum, kunnu fara frá, áðrenn tey náa fólkapensjónsaldur.</p>
<p><em type="italic">2. At eggja fólki at arbeiða eftir pensjónsaldur </em></p>
<p>Tey, ið ynskja at arbeiða eftir pensjónsaldur fara at kunna velja at útseta fólkapensjónina, og  afturfyri fáa hægri pensjónsútgjald, tá farið verður á pensjón. Eisini lækkar mótrokningarprosentið í viðbótini úr 60% niður í 40%, samstundis sum mótrokning millum hjún verður strikað.</p>
<p><em type="italic">3. At styrkja búskaparliga haldførið </em></p>
<p>Pensjónsaldurin hækkar ½ ár í 2025 og síðan aftur ½ ár í 2030. Síðan verður sett í verk ein skipan, har pensjónsaldurin verður treytaður av gongdini í miðal lívsævi hjá fólki, ið hava nátt fólkapensjónsaldur. Almannapensjónin verður í størri mun lagað til aðra inntøku, og land og kommunur fáa fleiri skattainntøkur so hvørt talið av pensjónistum hækkar við tað at útgjaldið úr Samhaldsfasta hækkar og fleiri fara at fáa pensjónsviðbót, ið bæði verða skattað við útgjald.</p>
<p>Nærri kunning um samlaðu pensjónsnýskipanina er í hjálagda fylgiskrivi <span type="quote">“Pensjónsnýskipan 2020”</span>.</p>
<p>Hetta uppskotið er ein partur av lógarpakkanum um pensjónsnýskipan, sum er sett saman av fleiri øðrum lógarbroytingum, sum verða løgd fyri Løgtingið saman við hesum uppskoti. Viðbót til ávísar pensjónistar  hevur  nøkur  lýti,  og  ein  pensjónsn</p>
<p>Viðbót  til  ávísar  pensjónistar  er  ein  partur  av  uppihaldsgrundarlagnum  hjá  fólkapensjónistum  við lágum inntøkum og hevur sostatt sama endamál sum viðbótin í fólkapensjónini. Men viðbót til ávísar pensjónistar  hoyrir  undir  eina  aðra  lóg,  sum  er  við  til  at  gera  inntøkuviðurskiftini  hjá fólkapensjónistum meira torgreidd. At viðbót til ávísar pensjónistar dettur burtur í einum, tá árliga inntøkan aftrat fólkapensjón og Samhaldsfasta fer upp um 60.000 kr. (80.000 hjá hjúnum), er eisini óheppið. Ein inntøka á 1 kr. hægri enn markið á 60.000 kr. merkir, at ein fólkapensjónistur missir 7.608 kr.</p>
<p><em type="bold">1.2. Galdandi lóggáva </em></p>
<p>Viðbót  til  ávísar  pensjónistar  verður  veitt  støkum  pensjónistum,  sum  hava  skattskylduga  inntøku aftrat  fólkapensjón  og  Samhaldsfasta,  sum  er  lægri  enn  60.000  kr.  Hjún,  sum  hava  skattskylduga inntøku aftrat fólkapensjón og Samhaldsfasta, sum er lægri enn 80.000 kr., hava eisini rætt til viðbót til ávísar pensjónistar. Hjúnini fáa tó bert eina veiting – t.v.s. ikki eina veiting í part.</p>
<p>Viðbót til ávísar pensjónistar er 7.608 kr. um árið og verður útgoldin mánaðarliga. Viðbótin er ikki skattskyldug.</p>
<p><em type="bold">1.3. Endamálið við uppskotinum </em></p>
<p>Persónar, sum eru føddir eftir 31. desember 1952, fáa við uppskotinum ikki longur rætt til viðbót til ávísar pensjónistar. T.v.s., at tey, sum blíva fólkapensjónsistar frá og við ár 2020 ikki fara at hava rætt  til  veitingina  –  tað  eru  tey,  sum  fáa  fólkapensjón  sbrt.  pensjónsnýskipanini.  Í  staðin  hækkar viðbótin í fólkapensjónini, soleiðis at samlaða inntøkan eftir skatt hjá fólkapensjónistum verður áleið tann  sama,  sum  hjá  teimum  fólkapensjónistum,  ið  fáa  fólkapensjón  sbrt.  higartil  galdandi pensjónsskipan.</p>
<p><em type="bold">Inntøka hjá fólkapensjónistum uttan aðra inntøku enn fólkapensjón og Samhaldsfasta, áðrenn og eftir skatt </em></p>
<p><em type="bold">  Støk Gift </em></p>
<p><em type="italic">Verandi (2017) Nýskipan (2020) Verandi (2017) Nýskipan (2020) </em></p>
<p>Grundupphædd      43.068        43.068        32.796        32.796  Viðbót      45.252        57.348        36.372        42.444  Viðbót til ávísar pensjónistar        7.608                   -           3.804                   -    Samhaldsfasti (írokn. mett framskriving)      48.300        67.500        48.300        67.500</p>
<p><em type="bold">Ársinntøka áðrenn skatt    144.228      167.916      121.272      142,740  </em></p>
<p>Skattur og gjøld í alt      20.852        31.699        17.597        26.250</p>
<p><em type="bold">Inntøka um árið eftir skatt og gjøld    123.376      136.217      103.675      116.490  Inntøka um mðr. eftir skatt og gjøld      10.281        11.351          8.640          9.708  </em></p>
<p><em type="bold">1.4. Samandráttur av nýskipanini við uppskotinum </em></p>
<p>Persónar, sum fáa fólkapensjón sbrt. pensjónsnýskipanini, fara ikki at hava rætt til viðbót til ávísar pensjónistar. Í staðin hækkar viðbótin í fólkapensjónini, soleiðis at inntøkan ikki broytist stórvegis.</p>
<p><em type="bold">1.5. Ummæli og ummælisskjal </em></p>
<p>Umframt at uppskotið verður lagt til almenna hoyring á heimasíðuni hjá Løgmansskrivstovuni, verður uppskotið  eisini  sent  beinleiðis  til  eina  røð  av  hoyringspørtum.  Fyri  eitt  samlað  yvirlit  yvir hoyringspartar verður víst til Fylgiskjal 2 <span type="quote">“Trygg og varandi pensjónsskipan”</span>.</p>
<p><em type="bold">Kapittul 2. Avleiðingarnar av uppskotinum </em></p>
<p><em type="bold">2.1. Fíggjarligar avleiðingar fyri land og kommunur </em></p>
<p>Uppskotið hevur ikki við sær fíggjarligar avleiðingar av týdningi fyri landskassan. Frá 2020 fer  talið  av  fólkapensjónistum,  sum  hava  rætt  til  viðbót  til  ávísar  pensjónistar,  at </p>
<p>Hetta  uppskotið  er  partur  av  lógarpakkanum  um  pensjónsnýskipan,  og  skulu  fíggjarligu avleiðingarnar av lógarpakkanum tí síggjast í eini heild.</p>
<p><em type="bold">2.2. Umsitingarligar avleiðingar fyri land og kommunur </em></p>
<p>Uppskotið hevur ikki við sær umsitingarligar avleiðingar fyri land og kommunur.</p>
<p><em type="bold">2.3. Avleiðingar fyri vinnuna </em></p>
<p>Uppskotið hevur ikki við sær avleiðingar fyri vinnuna.</p>
<p><em type="bold">2.4. Avleiðingar fyri umhvørvið </em></p>
<p>Uppskotið hevur ikki við sær avleiðingar fyri umhvørvið.</p>
<p><em type="bold">2.5. Avleiðingar fyri serstøk øki í landinum </em></p>
<p>Uppskotið hevur ikki við sær avleiðingar fyri serstøk øki í landinum.</p>
<p><em type="bold">2.6. Avleiðingar fyri ávísar samfelagsbólkar ella felagsskapir </em></p>
<p>Uppskotið  hevur  við  sær  avleiðingar  fyri  ein  ávísan  samfelagsbólk  soleiðis,  at fólkapensjónistar, føddir aftaná 31. desember 1952, ikki longur hava rætt til veitingina.</p>
<p><em type="bold">2.7. Millumtjóðasáttmálar á økinum </em></p>
<p>Uppskotið hevur ikki við sær ávirkan á millumtjóðasáttmálar á økinum.</p>
<p><em type="bold">2.8. Tvørgangandi millumtjóðasáttmálar </em></p>
<p>Uppskotið hevur ikki við sær ávirkan á tvørgangandi millumtjóðasáttmálar á økinum.</p>
<p><em type="bold">2.9. Marknaforðingar </em></p>
<p>Ongar kendar marknaforðingar eru á økinum.</p>
<p><em type="bold">2.10. Revsing, útpanting, sektir ella onnur størri inntriv </em></p>
<p>Uppskotið hevur ikki ásetingar um revsing, útpanting, sektir ella onnur størri inntriv.</p>
<p><em type="bold">2.11. Skattir og avgjøld </em></p>
<p>Uppskotið hevur ikki ásetingar um skattir og avgjøld.</p>
<p xml:lang="dan"><em type="bold">2.12. Gjøld </em></p>
<p>Uppskotið hevur ikki ásetingar um gjøld.</p>
<p>4</p>
<p><em type="bold">2.13. Áleggur lógaruppskotið fólki skyldur? </em></p>
<p>Uppskotið áleggur ikki fólki skyldur.</p>
<p><em type="bold">2.14. Leggur lógaruppskotið heimildir til landsstýrismannin, ein annan enn landsstýrismannin ella til kommunur? </em></p>
<p>Uppskotið  leggur  ikki  heimildir  til  landsstýrismannin,  ein  annan  enn  landsstýrismannin  ella kommunurnar.</p>
<p><em type="bold">2.15. Gevur lógaruppskotið almennum myndugleikum atgongd til privata ogn? </em></p>
<p>Uppskotið gevur ikki almennum myndugleikum atgongd til privata ogn.</p>
<p><em type="bold">2.16. Hevur lógaruppskotið aðrar avleiðingar? </em></p>
<p>Lógaruppskotið hevur ikki aðrar avleiðingar.</p>
<p><em type="bold">2.17. Yvirlit yvir avleiðingarnar av uppskotinum </em></p>
<p><em type="bold"> </em>Fyri landið ella </p>
<p>landsmyndugleikar Fyri kommunalar myndugleikar Fyri pláss ella øki í landinum Fyri ávísar samfelagsbólkar ella felagsskapir Fyri vinnuna</p>
<p>Fíggjarligar ella búskaparligar avleiðingar Ja Nei Nei Ja Nei</p>
<p>Umsitingarligar avleiðingar Nei Nei Nei Nei Nei</p>
<p>Umhvørvisligar avleiðingar Nei Nei Nei Nei Nei</p>
<p>Avleiðingar í mun til altjóða avtalur og reglur Nei Nei Nei Nei Nei</p>
<p>Sosialar avleiðingar <em type="bold"> </em>Nei Ja <em type="bold"> </em></p>
<p>5</p>
<p><em type="bold">Kapittul 3. Serligar viðmerkingar </em></p>
<p><em type="bold">Til § 1 </em></p>
<p>Ein  av  høvuðstættunum  í  pensjónsnýskipanaruppskotinum  er  at  gera  pensjónsveitingarnar einfaldari og meira gjøgnumskygdar. Hetta hevur við sær, at almannapensjónin framyvir verður samansett av grundupphædd og viðbót. Hetta merkir, at fólkapensjónistar frá 1. januar 2020 ikki longur hava rætt til viðbót til ávísar pensjónistar. Viðbótin hevur í dag sama endamál sum vanliga viðbótin til fólkapensjón. Talan er um uppihaldsveiting, sum verður veitt pensjónistum við lágum inntøkum. Viðbót til ávísar pensjónistar er tó skipað øðrvísi og hevur nakrar óhepnar avleiðingar. Tí verður viðbót til ávísar pensjónistar frameftir ikki partur av fólkapensjónini, </p>
<p><em type="bold">Til § 2 </em></p>
<p xml:lang="dan">Gildiskoma.</p>
<p>Almannamálaráðið, 3. november 2017.</p>
<p><em type="bold">Eyðgunn Samuelsen </em></p>
<p>landsstýrismaður</p>
<p>/ Eyðun Mohr Hansen</p>
<p><em type="bold">Yvirlit yvir fylgiskjøl: </em></p>
<p>Fylgiskjal 1: Javntekstur Fylgiskjal 2: <span type="quote">“Trygg og varandi pensjónsskipan”</span></p>
<p>6</p>
</body></document>