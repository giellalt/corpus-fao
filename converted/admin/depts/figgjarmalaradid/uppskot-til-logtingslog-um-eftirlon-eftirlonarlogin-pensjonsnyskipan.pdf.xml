<document xml:lang="fao" id="no_id"><header><title/><genre code="admin"/><author><unknown/></author><wordcount>7749</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>uppskot-til-løgtingslóg-um-eftirløn-eftirlønarlógin-pensjónsnýskipan.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p><em type="bold">Fíggjarmálaráðið </em></p>
<p><em type="bold">Løgtingið </em></p>
<p xml:lang="dan">Dagfesting: 2. november 2017</p>
<p>Mál nr.: 16/00286-1</p>
<p>Málsviðgjørt: HKV</p>
<p><em type="bold">Løgtingsmál nr. xx/2017: Uppskot til løgtingslóg um eftirløn (Eftirlønarlógin) </em>(Pensjónsnýskipan) <em type="bold"></em></p>
<p xml:lang="dan"><em type="bold">Uppskot til </em></p>
<p><em type="bold">Løgtingslóg um broyting í løgtingslóg um Eftirløn (Eftirlønarlógin) </em>(Pensjónsnýskipan) <em type="bold">§ 1 </em></p>
<p>Í løgtingslóg nr. 49 frá 14. mai 2013 um eftirløn, sum broytt við løgtingslóg nr. 152 frá 20. desember 2013, løgtingslóg nr. 133 frá 19. desember 2014, løgtingslóg nr. 44 frá 6. mai 2015 og løgtingslóg nr. 157 frá 24. desember 2015, verða gjørdar hesar broytingar: <em type="bold">1. </em>§ 1, stk. 1 verður orðað soleiðis: <em type="bold">“§ 1. </em>Persónur, sum ikki hevur nátt fólkapensjónsaldur sbrt. lóg um almannapensjónir, og sum hevur fulla skattskyldu til Føroyar, hevur skyldu til at spara saman til egna eftirløn sambært hesi løgtingslóg.” <em type="bold">2. </em>§ 2, stk. 1 verður orðað soleiðis: “ <em type="bold">§ 2. </em>Bundna eftirlønargjaldið er frá 1. januar 2014 í minsta lagi 1 prosent av Ainntøkuni og B-inntøkuni, og eftirlønargjaldið hækkar til 12 prosent í 2026 og seinni, soleiðis: 1) Frá 1. januar 2014: 1 prosent. 2) Frá 1. januar 2015: 2 prosent. 3) Frá 1. januar 2016: 2 prosent. 4) Frá 1. januar 2017: 3 prosent. 5) Frá 1. januar 2018: 4 prosent. 6) Frá 1. januar 2019: 5 prosent. 7) Frá 1. januar 2020: 6 prosent. 8) Frá 1. januar 2021: 7 prosent. 9) Frá 1. januar 2022: 8 prosent. 10) Frá 1. januar 2023: 9 prosent. 11) Frá 1. januar 2024: 10 prosent. 12) Frá 1. januar 2025: 11 prosent. 13) Frá 1. januar 2026: 12 prosent.” <em type="bold">3. </em>§ 3 verður orðað soleiðis: <span type="quote">“§ 3. Tað í § 2, stk. 1 ásetta prosentgjaldið verður ikki rindað av niðanfyri nevndu peningaupphæddum: 1) Vinningi av eydnuspæli, legati, sømdargávu o.l. 2) Útgjaldi sbrt. lóg um arbeiðsmarknaðareftirlønargrunn. 3) Uppihaldspeningi sbrt. hjúnabandslóggávuni. 4) Útgjaldi sbrt. lóg um ættleiðingarstuðul. 2 5) Útgjaldi sbrt. lóg um útbúgvingarstuðul. 6) Útgjaldi av tryggingarupphædd og líknandi. 7) Útgjaldi sbrt. lóg um tænastumannaeftirløn. 8) Útgjaldi av lutaeftirløn. 9) Útgjaldi av lívrentu o.l. 10) Útgjaldi sbrt. lóg um arbeiðsfremjandi tiltøk, tó undantikið útgjaldi sbrt. §§ 12, 14 og 22. 11) Útgjaldi sbrt. lóg um viðbót til ávísar pensjónistar v.fl. 12) Útgjaldi sbrt. lóg um barnagjald til einsamallar uppihaldarar v.fl. 13) Útgjaldi sbrt. lóg um almannapensjónir. 14) Útgjaldi sbrt. forsorgarlógini, tó undantikið útgjald sbrt. §§ 9, stk. 2, 13 og 17, stk. 3 15) Útgjaldi sbrt. lóg um stuðul til uppihaldspening. 16) Útgjaldi sbrt. kunngerð um samsýning til fosturforeldur, tó undantikið útgjald sbrt. § 1, stk. 1.”</span> <em type="bold">4. </em>§ 4, stk. 3 verður orðað soleiðis: “ <em type="italic">Stk. 3. </em>Eftirlønaruppsparing er partur av felagsbúnum, tá hjún verða sundurlisin ella skild. 1. pkt. er ikki galdandi fyri lívrentu og yvirlivilsisrentu, sum ikki kann afturkeypast.” <em type="bold">5. </em>Í § 12, stk. 2 verður 1. pkt. orðað soleiðis: “ <em type="italic">Stk. 2. </em>Inngjøld til eftirlønarsamansparing og persónstryggingar rinda eftirlønarskatt sambært skattskyldugu inntøkuni hjá inngjaldara. Er skattskylduga inntøkan í árinum kr. 235.000 ella lægri, verður rindað 30% av samlaða inngjaldinum sama árið. Er skattskylduga í árinum hægri enn kr. 235.000, men ikki hægri enn kr. 330.000, verður rindað 35% av samlaða inngjaldinum sama árið. Er skattskylduga inntøkan í árinum hægri enn kr. 330.000 verður rindað 40% av samlaða inngjaldinum sama árið.” <em type="bold">§ 2 </em></p>
<p>Henda løgtingslóg kemur í gildi 1. januar 2019.3</p>
<p><em type="bold">Kapittul 1. Almennar viðmerkingar 1.1. Orsøkir til uppskotið </em>Uppskotið er partur av pensjónsnýskipanini, sum ætlanin er at seta í verk frá 1. januar 2020. Tó verða partar av nýskipanini settir í gildið áðrenn 2020. Hetta uppskotið kemur í gildi 1. januar 2019. Mælt verður til fimm ymiskar broytingar í eftirlønarlógini. Mælt verður til: 1. at aldursmarkið fyri nær ein verður álagdur at rinda til egna eftirløn verður strikað. 2. at lækka bundna gjaldið, soleiðis at tað hækkar upp í 12% - í staðin fyri 15%. 3. at fækka um undantøkini í lógini, soleiðis at spart verður upp til pensjón av flestu almennum veitingum og av útgjaldi úr ALS o.a. 4. at ásetingin um felags búgv verður styrkt. 5. at lækka pensjónsskattin fyri láglønt niður í 30%, og miðallønt niður í 35%, og harvið broyta skattingina av inngjøldum, frá flatskatti á 40%, til ein skatt, sum er stigvaksandi í skattskyldugu inntøkuni. </p>
<p>Uppskotið er partur av pensjónsnýskipanini og er sostatt eitt í eini røð av lógaruppskotum, sum fara at broyta og betra um pensjónsskipanina. <em type="bold">Um pensjónsnýskipanina </em>Høvuðsendamálini við pensjónsnýskipanini eru: <em type="italic">1. At tryggja øllum eina góða pensjón </em>Øll tey, ið hava lítla ella onga inntøku framíhjá, fara at fáa meira at liva av. Eisini verður møguleiki fyri at fáa framskundaða pensjón, soleiðis at tey, ið eru kropsliga ella sálarliga slitin av arbeiðsávum, kunnu fara frá, áðrenn tey náa fólkapensjónsaldur. Eisini verður sett í verk sjávvirkandi árlig javning av almannapensjónum og øðrum almennum veitingum frameftir. <em type="italic">2. At eggja fólki at arbeiða eftir pensjónsaldur </em>Tey, ið ynskja at arbeiða eftir pensjónsaldur fara at kunna velja at útseta fólkapensjónina, og afturfyri fáa hægri pensjónsútgjald, tá farið verður á pensjón. Eisini lækkar mótrokningarprosentið í viðbótini úr 60% niður í 40%, samstundis sum mótrokning millum hjún verður strikað. <em type="italic">3. At styrkja búskaparliga haldførið </em>Pensjónsaldurin hækkar ½ ár í 2025 og síðan aftur ½ ár í 2030. Síðan verður sett í verk ein skipan, har pensjónsaldurin verður treytaður av gongdini í miðal lívsævi hjá fólki, ið hava nátt fólkapensjónsaldur. Almannapensjónin verður í størri mun lagað til aðra inntøku. Landið og kommunurnar fáa fleiri skattainntøkur so hvørt talið av pensjónistum hækkar, við tað, at útgjaldið úr Samhaldsfasta hækkar, og fleiri fara at fáa pensjónsviðbót, ið bæði verða skattað við útgjald. Nærri kunning um samlaðu pensjónsnýskipanina er í hjálagda fylgiskriv 2 <span type="quote">“Trygg og varandi pensjónskipan”</span>. <em type="bold"></em>4 <em type="bold">1.2. Galdandi lóggáva </em><em type="italic">Aldursmarkið </em>Sambært galdandi lóg skulu øll, sum eru fylt 21 ár, og sum ikki hava nátt fólkapensjónsaldur, rinda til egna eftirløn. Tað vil siga, at persónar undir 21 ár eru ikki beinleiðis álagdir við lóg at rinda til eftirløn. Men tó er tað soleiðis, at fleiri ung undir 21 ár rinda til eftirløn, serliga um tey eru áløgd at rinda sambært tí sáttmála millum arbeiðsgevara og fakfelag, ið tey arbeiða undir. <em type="italic">Bundna gjaldið </em>Sambært galdandi lóggávu skulu øll, sum hava fylt 21 ár, men ikki hava nátt fólkapensjónsaldur, og sum hava fulla skattskyldu til Føroyar, rinda til egna eftirløn av allari A-inntøku og B-inntøku. Rindast skal í minsta lagi tann prosentpartur av inntøkuni, sum er vístur í talvuni niðanfyri: </p>
<p>Frá 1. januar</p>
<p xml:lang="dan">Prosent 2014 1 2015 2 2016 2 2017 3 2018 4 2019 5 2020 6 2021 7 2022 8 2023 9 2024 10 2025 11 2026 12 2027 13 2028 14 2029 15</p>
<p>Sum víst omanfyri, so er bundna gjaldið 3% í 2017, og gjaldið hækkar stigvíst við 1 prosenti árliga til tað í 2029 er komið upp í 15%. <em type="italic">Undantøk </em>Tær inntøkur, sum sambært galdandi lóg eru undantiknar fyri at rinda til eftirløn eru:  Útgjald frá ALS-skipanini.  Vinningur av eydnuspæli, legati, sømdargávu o.l.  Útgjald úr Samhaldsfasta (Arbeiðsmarknaðareftirlønargrunninum)  Uppihaldspeningur sbrt. hjúnabandslóggávuni.  Útgjald sbrt. lóg um ættleiðingarstuðul.  Útgjald sbrt. lóg um útbúgvingarstuðul.  Útgjald av tryggingarupphædd og líknandi.  Útgjald sbrt. lóg um tænastumannaeftirløn. 5  Útgjald av lutaeftirløn, lívrentu og líknandi pensjón.  Útgjald frá vardum verkstaði.  Útgjald sbrt. lóg um arbeiðsfremjandi tiltøk.  Útgjald sbrt. lóg um dagpening vegna sjúku v.m.  Útgjald sbrt. lóg um viðbót til ávísar pensjónistar v.fl.  Útgjald sbrt. kunngerð um umsiting av samsýning fyri ansing av eldri og óhjálpnum persónum.  Útgjald sbrt. lóg um barnagjald til einsamallar uppihaldarar v.fl.  Útgjald sbrt. lóg um almannapensjónir.  Útgjald sbrt. forsorgarlógini.  Úgjald sbrt. lóg um stuðul til uppihaldspening.  Útgjald sbrt. lóg um barnavernd.  Útgjald sambært lóg um trygdargrunn fiskivinnunnar (minstuløn).  Útgjald sambært lóg um sjúkratrygd til fiskimenn. </p>
<p><em type="italic">Felags búgv </em>Í galdandi lóg er ásett, at lógin ikki er til hindurs fyri, at uppsparing sambært lógini verður partur av felags búgvi í sambandi við hjúnaskilnað. <em type="italic">Eftirlønarskattur </em>Sambært galdandi lóg verður rindað 40% í skatti av inngjøldum til pensjón uttan mun til skattskylduga inntøku. Sami skattur verður rindaður av gjøldum til persónstryggingar, sum verða rindað saman við eftirlønini. <em type="bold">1.3. Endamálið við uppskotinum </em>Uppskotið er partur av pensjónsnýskipanini og er sostatt partur av eini røð av uppskotum. Sjálvt høvuðsendamálið við júst hesum uppskotinum er at tryggja eina meiri samhaldsfasta pensjónsskipan frameftir. Sera umráðandi er í hesum sambandi at gera vart broytingina í lógini um Samhaldsfasta, sum eisini er partur av pensjónsnýskipanini. Har verður mælt til at hækka inngjaldið stigvíst, úr núverandi 2,25% og upp í 3% frá og við 2020. Hetta fer at hava við sær, at útgjaldið til hvønn pensjónist hækkar við umleið 1.200 kr. um mánaðin. Hartil kemur so árliga javningin. Samanlagt kann væntast, at útgjaldið úr Samhaldsfasta í 2020 verður umleið 1.600 kr. hægri um mánaðin til hvønn pensjónist . Hækkingin í Samhaldsfasta og lækkingin í bundna gjaldinum í hesum uppskotinum skulu síggjast sum ein heild, har Samhaldsfasti parturin av pensjónsskipanini verður øktur, og tann parturin, sum er eginuppsparing, verður minkaður. Hetta fer serliga at koma teimum til góðar, sum hava lága inntøku gjøgnum arbeiðslívið. Tí við Samhaldsfasta verður rindað inn í mun til inntøku, men øll fáa tað sama útgjaldið sum pensjónistar. Við eginuppsparing rinda hægru inntøkurnar meira inn, men fáa eisini samsvarandi meira útgoldið. 6 </p>
<p>Onnur høvuðsbroytingin er at tryggja at spart verður upp til eftirløn av flestu almennum veitingum, og av útgjaldið úr ALS og líknandi. Hetta fer at hava við sær, at munurin í eginuppsparing verður minni í pensjónsaldri millum tey, sum hava havt góða inntøku gjøgnum arbeiðslívið, og so tey, sum í pørtum av lívinum, t.d. vegna sjúku ella arbeiðsloysi, hava fingið almennar veitingar. Triðja høvuðsbroytingin er, at tað í uppskotinum mælt til, at flatskatturin á pensjónsinngjøld á 40% verður broyttur til ein skatt, sum er stigvaksandi í inntøku. Hetta fer at økja um uppsparingina hjá lágløntum, og harvið minka um ójavnan í eginuppsparing millum hálønt og láglønt. Nevndu høvuðsbroytingar eru allar ætlaðar til at minka um inntøkuójavnan millum framtíðar pensjónistar, og tær fara at tryggja eina meira samhaldsfasta pensjónsskipan frameftir. <em type="bold">1.3.1. Aldursmark verður strikað </em>Í uppskotinum verður mælt til at aldursmarkið verður strikað, soleiðis at øll sum eru undir fólkapensjónsaldur verða áløgd at rindað inn, óansæð aldur. Endamálið er at javnseta øll á arbeiðsmarknaðinum. Eisini má havast í huga, at bundna gjaldið í sama viðfangi verður lækkað úr 15% niður í 12%. <em type="bold">1.3.2. Lækking av bundna gjaldinum </em>Sambært galdandi lóggávu hækkar bundna gjaldið við einum prosenti árliga til tað frá 1. januar 2029 verður 15%. Mælt verður í staðin til, at hækkingin steðgar í 2026, tá ið inngjaldið er komið upp í 12%. Mælt verður til hetta av tveimum orsøkum. Fyri tað fyrsta, hevur pensjónsnýskipanin – sum áður nevnt – við sær, at inngjaldið í Samhaldsfasti hækkar við 0,75% á arbeiðsgevara og 0,75% á løntakara. Tað vil siga, 1,5% samanlagt. Hetta ger, at inngjaldið til felags pensjónsskipanina Samhaldsfasta framyvir verður 6% samanlagt, harav 3% eru frá arbeiðsgevara og 3% frá arbeiðstakara. Hetta minkar um tørvin á eginuppsparing. Við nýskipanini fara føroyingar at uppspara í minsta lagi 18% av løn síni til pensjón, harav 6% til Samhaldsfasta og 12% til egna pensjónsuppsparing. Fyri tað næsta, so hevur pensjónsnýskipanin við sær, at pensjónsaldurin fer at hækka støðugt frameftir, so hvørt sum væntað miðal lívsævi økist, harumframt verður aldursmarkið á 21 ár fyri nær rindast skal inn, strikað í hesum uppskotinum. Hetta hevur við sær, at áramáli, sum goldið verður til pensjón, fer at leingjast. Eisini hetta minkar um tørvin á eginuppsparing. Samanlagt verða fortreytirnar broyttar so mikið, at 15% í lógarkravdari uppsparing umframt 3% í inngjaldið til Samhaldsfasta verður mett at verða í meira lagi, serliga fyri lágu inntøkurnar. Hinvegin er onki til hindurs fyri, at fólk spara meira upp enn tey lógarkravdu 12%, og roknað verður eisini við, at fleiri fólk fara at spara upp við hægri prosenti, eins og tey longu gera í dag. <em type="italic"></em>7 </p>
<p><em type="italic">Lækking av bundna gjaldinum – ávikan á einstaklingar </em>Niðanfyri verður víst hvussu pensjónsuppsparingin hjá einstaklingum verður ávirkað í sambandi við broytingar vegna pensjónsnýskipan 2020. Fyri at lýsa munin verður hugt eftir útgjaldinum av pensjónsuppsparing í 2060 fyri ymiskar inntøkubólkar. Hugt verður fyrst at útgjaldinum um ongin pensjónsnýskipan verður framd, tað vil siga, um hildið verður fram sum higartil. Síðan verður hugt at útgjaldinum um pensjónsnýskipanin verður framd, tað vil siga, at pensjónsaldurin hækkar við væntaðari lívsævi, og lækkingin í inngjaldinum sambært hesum lógaruppskotinum eisini verður framd. Viðvíkjandi fyritreytum fyri útrokningunum verður víst til brotið niðanfyri. Fyritreytir fyri døminum uttan pensjónsnýskipan:  Uttan pensjónsnýskipan er pensjónsaldurin óbroyttur 67 ár og vil uppspararin byrja útgjald tá hann fyllir 67 ár.  Hansara væntaða livitíð sum pensjónist er 22,7 ár.  Goldið verður inn í 42 ár, frá og við 25 ár til og við 66 ár. </p>
<p>Fyritreytir fyri døminum við pensjónsnýskipan:  Við hækking av pensjónsaldri upp í 68 ár, og eftir hetta livitíðarindekseraðum pensjónsaldri og framhaldandi støðugt hækkandi livialdri, er pensjónsaldurin í døminum broyttur samsvarandi.  Hansara væntaða livitíð sum pensjónist er 18,7 ár.  Goldið verður inn í 46 ár, frá og við 25 ár til og við 70 ár.</p>
<p>Fyritreytir fyri útrokningunum annars:  Útgjaldið fylgir tí leistinum, at uppspararin vil hava mest møguligt útgoldið fyrstu árini. Tað vil siga 15% sum kapitalútgjald fyrsta árið, 40% sum lutaeftirløn útgoldið stigvíst fyrstu 10 árini og restin (45%) sum lívrenta restina av lívinum.  Umsitingarkostnaður til eftirlønarveitaran er 5% av samlaðu uppsparingini  Tryggingarparturin er 2%. Tað vil siga, at í døminum við 15% inngjaldi fara 13% til uppsparing og 2% til tryggingar; og í døminum við 12% fara 10% til uppsparing og 2% til tryggingar.  Rentan av innistandandi er 2% omanfyri lønarvøksturin. Tað vil siga lønarvøkstur + 2%.</p>
<p>Gjørt verður vart við, at allar upphæddir í talvunum niðanfyri eru í dagsins krónum. Tað vil siga, at prís- og lønarvøkstur er ikki við. Upphæddirnar svara til dagsins virði. <em type="italic">Útgjald uttan pensjónsnýskipan </em>Sambært galdandi lóg vildi uppsparingin tá samanspararin náddi pensjónsaldri á 67 ár verið sum víst í talvuni niðanfyri. Persónur við inntøku í arbeiðslívinum á í miðal 200.000 kr. árliga vildi havt spart saman 980 tús. kr. í pensjón. Av teimum kundi hann fingið útgoldið 147 tús. kr. í einum við pensjónsaldur. Síðani kundi hann fyrstu 10 árini fingið útgoldið knappar 4.900 kr. í lutaeftirløn og lívrentu. Eftir 10 ár vildi lívrentan verið uppi, og restina av lívinum vildi hann fingið útgoldið einans lívrentu á góðar 1.600 kr. 8 </p>
<p>Talvan vísir eisini somu upphæddir fyri persónar við miðalinntøkum á 300, 400 og 500 tús. kr. Gjørt verður vart við at allar upphæddir eru skattafríar og í dagsins krónum.</p>
<p><em type="italic">Miðalinntøka </em><em type="italic">arbeiðslívið </em></p>
<p><em type="italic">Uppsparing </em><em type="italic">tilsamans </em></p>
<p><em type="italic">Kapitalútgjald </em><em type="italic">(15%) </em></p>
<p><em type="italic">Útgjald/mð </em></p>
<p><em type="italic">Fyrstu 10 árini </em></p>
<p><em type="italic">Lívrenta + lutaeftirløn </em></p>
<p><em type="italic">Útgjald/mð </em></p>
<p><em type="italic">Frá 11. ári </em></p>
<p><em type="italic">Bara lívrenta </em>200.000 980.483 147.072 4.888 1.620 300.000 1.470.725 220.609 7.332 2.430 400.000 1.960.967 294.145 9.776 3.239 500.000 2.451.208 367.681 12.220 4.049 </p>
<p><em type="italic">Útgjald við lækking av inngjaldi og pensjónsnýskipan </em>Við lækking í inngjaldið frá 15% niður í 12% verður uppsparingin, tá samanspararin nær pensjónsaldri, sum víst í talvuni niðanfyri. </p>
<p><em type="italic">Miðalinntøka </em><em type="italic">arbeiðslívið </em></p>
<p><em type="italic">Uppsparing </em><em type="italic">tilsamans </em></p>
<p><em type="italic">Kapitalútgjald </em><em type="italic">(15%) </em></p>
<p><em type="italic">Útgjald/mð </em></p>
<p><em type="italic">Fyrstu 10 árini </em></p>
<p><em type="italic">Lívrenta + lutaeftirløn </em></p>
<p><em type="italic">Útgjald/mð </em></p>
<p><em type="italic">Frá 11. ári </em></p>
<p><em type="italic">Bara lívrenta </em>200.000 898.888 134.833 4.799 1.803 300.000 1.348.333 202.250 7.198 2.704 400.000 1.797.777 269.667 9.598 3.605 500.000 2.247.221 337.083 11.997 4.506 </p>
<p>Talvan niðanfyri vísur munin millum talvurnar báðar omanfyri.</p>
<p><em type="italic">Miðalinntøka </em><em type="italic">arbeiðslívið </em></p>
<p><em type="italic">Uppsparing </em><em type="italic">tilsamans </em></p>
<p><em type="italic">Kapitalútgjald </em><em type="italic">(15%) </em></p>
<p><em type="italic">Útgjald/mð </em></p>
<p><em type="italic">Fyrstu 10 árini </em></p>
<p><em type="italic">Lívrenta + lutaeftirløn </em></p>
<p><em type="italic">Útgjald/mð </em></p>
<p><em type="italic">Frá 11. ári </em></p>
<p><em type="italic">Bara lívrenta </em>200.000 -81.595 -12.239 -89 183 300.000 -122.392 -18.359 -134 274 400.000 -163.190 -24.478 -178 366 500.000 -203.987 -30.598 -223 457 </p>
<p>Sum víst, so verður samlaða uppsparingin nakað minni vegna lækking í bundna gjaldinum. Men ikki so nógv minni, sum ein beinanvegin skuldi væntað, tí við pensjónsnýskipan verður nú spart upp 4 ár longur. Munurin í uppsparing er góðar 82 tús. kr. fyri persón við inntøku á í miðal 200 tús. kr., og fyri persón við inntøku á 500 tús. kr. er munurin knappar 204 tús. kr. Munur er eisini á kapitalúgjaldinum, sum er 15% av uppsparingini. Hjá persóni við inntøku í miðal á 200 tús. kr. lækkar kapitalútgjaldið við góðum 12.200 kr. og hjá persóni við miðalinntøku á 500 tús. kr. er talan um lækking á knappar 30.600 kr. Men verður hinvegin hugt at mánaðarliga útgjaldinum, so er munurin ikki so greiður. Fyrstu 10 árini, tá persónurin fær útgoldið bæði lutaeftirløn og lívrentu, er útgjaldið eitt vet minni: úr 89 kr. hjá persóninum við miðalinntøku á 200 tús. kr. og upp í 223 kr. um mánaðin hjá persóni við inntøku á 500 tús. kr. 9</p>
<p>Men verður hugt at útgjaldinum frá og við 11. árinum, tá bara lívrentan er eftir, so er mánaðarliga útgjaldið hægri. Persónur við miðalinntøku á 200 tús. kr. fær nú 183 kr. meira útgoldið um mánaðin, og persónur við inntøku á 500 tús. kr. fær nú 457 kr. meira útgoldið. Orsøkin er tann, at við hækking í pensjónsaldrinum er væntað lívitíð sum pensjónist nøkur ár styttri enn uttan hækking og hetta hevur við sær, at hóast uppsparda virðið er lægri, so gerst lívrentan størri. Tað vil siga, at hóast lækkingin av bundna gjaldinum lækkar um árligu uppsparingina, so gerst munurin ikki so stórur um pensjónsaldurin samtíðis verður ásettur sambært gongdini í væntaðari lívsævi. Eisini kann sigast, at útgjaldið gerst meira hóskandi, skilt á tann hátt, at tað verður meira javnt. Útgjaldið lækkar nakað tey fyrstu 10 árini, tá útgjaldið er stórt, og hækkar frá 11 árinum, tá útgjaldið annars er lítið. Eisini má havast í huga, sum áður nevnt, at tað samtíðis sum bundna gjaldið verður lækkað verður framd ein hækking í gjaldinum til Samhaldsfasta, sum væntandi fer at økja útgjaldið við umleið 1.200 kr. um mánaðin frá 2020. <em type="bold">1.3.3. Undantøk </em><em type="italic"></em>Sambært uppskotinum verður mælt til, at allar tær almennu veitingarnar, sum eru fyribils og koma í staðin fyri løn skulu verða eftirlønargevandi. Hetta hevur við sær, at allar tær almannaveitingar, sum verða veittar til fyribils uppihald, í sambandi við sjúku ella arbeiðsloysi verða fevndar. At talan skal verða um veitingar, sum eru til fyribils uppihald, hevur við sær, at pensjónsveitingar, so sum fyritíðarpensjón, ikki verða fevndar av lógini. Tí fyritíðarpensjón er ikki fyribils, men ein varandi pensjónsveiting, sum stendur við líka til viðkomandi fær fólkapensjón. Millum upphæddirnar, sum nú verða fevndar av eftirlønargjaldi, eru til dømis forsorgarhjálp og sjúkradagpeningur. Somuleiðis verður mælt til at útgjald úr ALS og inntøkuflytingar til fiskimenn sambært lóg um trygdargrunn fiskivinnunnar verða fevndar av gjaldsskyldu. Av veitingum sbrt. løgtingslóg um arbeiðsfremjandi tiltøk verður mælt til, at goldið verður til eftirløn av veitingum til uppihalds sambært § 12, eins og av stuðulsveitingum sambært § 14, tá talan er um ískoyti til løn ið eftirløn verður goldin av frammanundan. Sama ger seg galdandi fyri § 22. Tó verður neyðugt hjá Almannamálaráðnum at broyta hesa áseting, tí at veitingin er í lógini undantikin gjald til eftirløn. Av veitingum sbrt. løgtingslóg um dagpening vegna sjúku v.m. verður mælt til at gjaldast skal til eftirløn av veiting sambært § 9 í lógini. (Dagpeningur orsakað av arbeiðsskaða sambært § 19 í lógini fer fram sambært vanligu reglunum í § 9. ) Av útgjaldi sbrt. kunngerð um umsiting av samsýning fyri ansing av eldri og óhjálpnum persónum verður mælt til at eftirløn verður rindað av samsýningini í § 4, stk. 2. Talan er um veiting til persón, ið tekur sær av at vera um onnur í eina tíð og samstundis er avskorin frá at luttaka á arbeiðsmarknaðinum í meira enn 20 tímar um vikuna. 10 </p>
<p>Av útgjaldi sbrt. forsorgarlógini verður mælt til at goldið verður til eftirløn av veitingum sambært § 9, stk. 2, § 13, umframt § 17, stk. 3. Av útgjaldi sbrt. kunngerð um samsýning til fosturforeldur (sum er heimilað í barnaverndarlógini) verður mælt til, at eftirløn verður rindað av samsýningini, sum er ásett sambært §1, stk. 1 í kunngerð um samsýning til fosturforeldur . Gjørt verður vart við, at talan verður ikki um, at veitingar fara at lækka vegna eftirlønargjaldið. Ætlanin er at eftirlønargjaldið skal verða lagt afturat veitingunum. <em type="bold">1.3.4. Felags búgv </em><em type="italic"></em>Í galdandi lóg er ásett, at lógin ikki er til hindurs fyri, at uppsparing sambært lógini verður partur av felags búgvi í sambandi við hjúnaskilnað. Hetta verður nú broytt, ella nágreinað, soleiðis at eftirlønaruppsparing – sum útgangsstøði – er partur av felagsbúnum, tá hjún verða sundurlisin ella skild. Ásetingin er tó ikki galdandi fyri serogn, ella um eftirlønarsamanspararin hevur gjørt avtalu um lívrentu ella yvirlivilsisrentu, sum ikki kann afturkeypast. <em type="bold">1.3.5. Stigvaksandi eftirlønarskattur </em>Undanfarna samgonga broytti skattin av pensjónum grundleggjandi. Frá 1. januar 2012 varð farið undir at skatta inngjøld til pensjón við flatskatti á 40%. Frammanundan vóru pensjónsinngjøld skattafrí, inntil pensjónin varð útgoldin. Pensjónsskatturin á kapitalpensjón, ið áður varð skattað við 35% við útgjald, varð broyttur til 40% skatt frá fyrstu krónu við inngjald. Eisini varð pensjónsskatturin á luta- og ratupensjón broyttur frá, at verða skattað stigvaksandi, eins og løn, við útgjald, til at verða skattað 40% frá fyrstu krónu við inngjald. Frá 1. januar 2014 kom eftirlønarlógin í gildi, sum hevði við sær tvungið inngjald til eftirløn. Tvungna inngjaldið fer – sambært galdandi lóg – at vaksa stigvíst upp í 15% av skattskyldugu inntøkuni frá 2029. Við pensjónsnýskipanini verður tó mælt til at lækka hetta til 12%. Broytingarnar í 2012 og 2014 hava samanlagt havt við sær, at ein munandi og vaksandi partur av samlaðu skattskyldugu inntøkunum í dag ikki verður skattaður sambært stigvísa skattastiganum, men við fløtum skatti á 40%. Hetta minkar um samhaldsfestið í skattaskipanini og økir inntøkuójavnan. Harumframt hevur høgi pensjónsskatturin við sær, at uppsparingin hjá láginntøkunum, sum frammanundan er lítil, verður uppaftur minni. Láginntøkurnar rinda inn av einari lágari inntøku, og umsitingargjøld til eftirlønarfeløgini viga ofta lutfalsliga tyngri á lágu uppsparingunum. 11 </p>
<p>Fyri at minka um ójavnan, sum broytingin hevur havt við sær, verður mett, at ein loysn má finnast, sum tryggjar, at pensjónsskatturin verður rindaður í mun til fíggjarliga førimunin hjá skattgjaldaranum. <em type="italic">Núverandi skatting av pensjónum </em>Rindast kann til pensjón á tveir mátar. Tann vanligasti er, at arbeiðsgevarin flytur pensjónspartin í sambandi við lønarflyting – hetta er <em type="italic">við burtursíggingarrætti </em>. Hin er, at skattgjaldarin sjálvur rindar til pensjón, og TAKS síðan veitur ein frádrátt í skattskyldugu inntøkuni – hetta er <em type="italic">við frádráttarrætti </em>. <em type="italic">Inngjald við burtursíggingarrætti </em>Um arbeiðsgevarin rindar løntakara 100 kr. til pensjón við burtursíggingarrætti, hevur tað við sær, at inngjaldið hvørki verður roknað upp í A-inntøkuna ella upp í skattskyldugu inntøkuna. Hetta hevur við sær, at sloppið verður undan skatti, løntakaragjøldum og arbeiðsgevaragjøldum av teimum 100 kr. Rindað verður einans eftirlønarskattur á 40%. </p>
<p>Skattskyldug inntøka (1000 kr.) 65-235 235-330 330-520 520-800 800+</p>
<p xml:lang="dan">Inngjald til pensjón 100 100 100 100 100</p>
<p>Eftirlønarskattur -40 -40 -40 -40 -40 <em type="bold"><span type="quote">"Útgoldið"</span> á eftirlønarkontu </em><em type="bold">60 </em><em type="bold">60 </em><em type="bold">60 </em><em type="bold">60 </em><em type="bold">60 </em></p>
<p>Í talvuni niðanfyri verður hinvegin hugt at, hvussu nógv ein persónur fær útgoldið, um hann forvinnur 100 kr. afturat og fær tær útgoldnar sum vanliga løn. Persónur við inntøku undir 235 tús. kr. fær útgoldið 59,90 kr. tá allir skattir og gjøld eru farin av. Tey í inntøkubólkinum 235 til 330 tús. kr. fáa 54,90 kr. útgoldið. Tey við inntøku millum 330 og 520 tús. kr. fáa 49,90 kr., og tey við inntøku millum 520 og 800 tús. kr. fáa 51,15 kr. Minst útgoldið fáa tey við inntøku omanfyri 800 tús. kr., tey fáa 46,15 kr. útgoldnar.</p>
<p>Skattskyldug inntøka (1.000 kr) 65-235 235-330 330-520 520-800 800+</p>
<p>Eyka inntøka 100 100 100 100 100</p>
<p>Landsskattur -15 -20 -25 -25 -30</p>
<p>Kommunuskattur -20,29 -20,29 -20,29 -20,29 -20,29</p>
<p>Samhaldsfasti -2,25 -2,25 -2,25 -2,25 -2,25</p>
<p>ALS -1,25 -1,25 -1,25 0 0</p>
<p>Barsilsgrunnur -0,71 -0,71 -0,71 -0,71 -0,71</p>
<p>Heilsutrygd -0,60 -0,60 -0,60 -0,60 -0,60</p>
<p><em type="bold">Skattur og gjøld tilsamans </em><em type="bold">-40,10 </em><em type="bold">-45,10 </em><em type="bold">-50,10 </em><em type="bold">-48,85 </em><em type="bold">-53,85 </em></p>
<p><em type="bold">Útgoldið </em><em type="bold">59,90 </em><em type="bold">54,90 </em><em type="bold">49,90 </em><em type="bold">51,15 </em><em type="bold">46,15 </em></p>
<p>Munurin millum, hvussu nógv verður útgoldið eftir skatt og gjøld, og hvussu nógv verður útgoldið á eftirlønarkontu, er eitt mát fyri, hvussu væl tað loysir seg at rinda til eftirløn.</p>
<p>Skattskyldug inntøka (1000 kr.) 65-235 235-330 330-520 520-800 800+</p>
<p>Útgoldið sum eftirløn 60 60 60 60 60</p>
<p>Útgoldið sum løn 59,90 54,90 49,90 51,15 46,15</p>
<p><em type="bold">Munur ella <span type="quote">"ognarvøkstur"</span> </em><em type="bold">0,10 </em><em type="bold">5,10 </em><em type="bold">10,10 </em><em type="bold">8,85 </em><em type="bold">13,85 </em>12 </p>
<p>Sum víst omanfyri, so loysir tað seg so dánt at rinda til egna eftirløn hjá teimum við lægstu inntøkunum. Úrslitið hjá teimum við inntøkum niðanfyri 235 tús. kr. verður, at tey frásiga sær 59,90 kr. móti at fáa 60 kr. inn á eftirlønarkontu. Ein ognarvøkstur á 0,10 kr. Verða umsitingargjøld til eftirlønarfelag tikin við, gerst skjótt talan um eina ognarminking hjá lágløntum av at rinda til eftirløn. Harumframt hava láglønt eisini minni <span type="quote">“avlop”</span> eftir at livikostnaðir eru goldnir, og tað ger tað munandi tyngri hjá lágløntum enn hjá hægru inntøkunum at frásiga sær ein part av inntøkuni til eina eftirlønarkontu. Hjá hægru inntøkunum loysir tað seg munandi betur at rinda til eftirløn. Tey við inntøku omanfyri 800 tús. kr. fáa ein ognarvøkstur á 13,85 kr., tey við inntøku millum 520 og 800 tús. kr. fáa ognarvøkstur á 8,85 og tey við inntøku millum 330 og 520 fáa 10,15. Hjá sonevndu miðalinntøkunum loysir tað seg, men ikki so væl sum hjá hægru inntøkunum; tey fáa ein ognarvøkstur á 5,10 kr. <em type="italic">Inngjald við frádráttarrætti </em>Um løntakarin sjálvur flytur 100 kr. av útgoldnu lønini til pensjón, skal somuleiðis rindast eftirlønarskattur á 40 kr. við inngjald. Løntakarin fær í hesum sambandi frádrátt fyri tær 100 kr. í skattskyldugu inntøkuni og fær soleiðis endurrindað teir skattir og tey gjøld, sum verða roknað av skattskyldugari inntøku. Tað vil siga: landsskatt, kommunuskatt, kirkjuskatt, Samhaldsfasti og prosentgjald til Heilsutrygd. Men gjaldið til ALS og til Barsilsskipan verður roknað av A-inntøkuni, og verður tí ikki endurrindað. </p>
<p>Skattskyldug inntøka (1000 kr.) 65-235 235-330 330-800 800+</p>
<p>Lækking í skattskyldugari inntøku 100 100 100 100</p>
<p>Minni kommunuskattur (miðal) 20,29 20,29 20,29 20,29</p>
<p>Minni landsskattur 15 20 25 30</p>
<p>Minni heilsutrygdargjald 0,60 0,60 0,60 0,60</p>
<p>Minni gjald til Samhaldsfasta 2,25 2,25 2,25 2,25</p>
<p><em type="bold">Virði á skattafrádrátti </em><em type="bold">38,14 </em><em type="bold">43,14 </em><em type="bold">48,14 </em><em type="bold">53,14 </em></p>
<p>Munurin millum virðið á skattafrádráttinum – ella avlopsskattin – og eftirlønarskattin er eitt mát fyri, hvussu væl tað loysir seg at rinda til egna eftirløn.</p>
<p>Skattskyldug inntøka (1000 kr.) 65-235 235-330 330-800 800+</p>
<p>Avlopsskattur 38,14 43,14 48,14 53,14</p>
<p>Eftirlønarskattur 40 40 40 40</p>
<p><em type="bold">Munur ella <span type="quote">”ognarvøkstur”</span> </em><em type="bold">-1,86 </em><em type="bold">3,14 </em><em type="bold">8,14 </em><em type="bold">13,14 </em></p>
<p>Sum víst omanfyri, so vil ein persónur við inntøku niðanfyri 235 tús. kr., sum sjálvboðin rindar 100 kr. til sína egnu eftirløn, fáa ein eykaskatt, ella eina ognarminking, á 1,86 kr. Hjá hinum inntøkubólkunum loysir tað seg tó framvegis, hóast ognarvøksturin er nakað minni enn við burtursíggingarrætti. Munurin er sum sagt gjaldið til ALS og Barsilsskipanina, sum ikki verða afturrindað. 13</p>
<p>Talan er sostatt um eina skipan, sum ger tað lítið hugaligt hjá láginntøkunum at rinda til eftirløn og orsøkin er tann, at 40% í skatti av pensjónsinngjøldum er ov nógv fyri tey við lágum inntøkum, um samanborið verður við skattalagið annars. Mett verður, at frægasta loysnin er at áseta ein serligan skattastiga, har pensjónsinngjøldini verða skattað í mun til skattskyldugu inntøkuna hjá skattgjaldaranum, og har hædd verður tikin fyri, at frádráttarvirðið hjá lágu inntøkunum er væl minni enn hjá hægru inntøkunum. Fyri at tryggja hetta, má talan vera um ein skatt, sum er proportionalur við landsskattin. Mælt verður til, at pensjónsinngjøldini verða skattað sambært hesum stiga:</p>
<p>Skattskyldug inntøka 235.000 ella minni 235.000 - 330.000 omanfyri 330.000</p>
<p>Eftirlønarskattur 30% 35% 40%</p>
<p>Tað vil siga, at er skattskylduga inntøkan 235 tús. kr. ella minni, verða inngjøld til pensjón skattað við 30%. Er skattskylduga inntøkan millum 235 og 330 tús. kr. verða inngjøld skattað við 35%. Er inntøkan omanfyri 330 tús. kr. verður rindað 40%. Ein slíkur stigi tryggjar eina skatting, sum er stigvaksandi í inntøku, og tryggjar eisini, at tað væl og virðiliga loysir seg hjá øllum inntøkubólkum at rinda til eftirløn. <em type="italic">Inngjald við burtursíggingarrætti eftir nýggjum stiga </em>Verður goldið inn við burtursíggingarrætti verður, sum víst í talvuni niðanfyri, framvegis talan um ein munandi ognarvøkstur fyri allar inntøkubólkar við nýggja stiganum. Hjá teimum við inntøku niðanfyri 520 tús. kr. verður talan um eina sparing í skatti á 10,10% av inngjaldinum, og hjá teimum við inntøku omanfyri 520 tús. kr. verður talan um millum 8,85% og 13,85%. </p>
<p>Skattskyldug inntøka (1000 kr.) 65-235 235-330 330-520 520-800 800+</p>
<p>Útgoldið sum løn 59,90 54,90 49,90 51,15 46,15</p>
<p>Útgoldið sum eftirløn 70 65 60 60 60</p>
<p><em type="bold">Munur ella <span type="quote">"ognarvøkstur"</span> </em><em type="bold">10,10 </em><em type="bold">10,10 </em><em type="bold">10,10 </em><em type="bold">8,85 </em><em type="bold">13,85 </em></p>
<p><em type="italic">Inngjald við burtursíggingarrætti eftir nýggjum stiga </em>Verður goldið inn við frádráttarrætti – tað vil siga, sjálvboðið inngjald – verður talan um ognarvøkstur á 8,14% av inngjaldinum fyri allar inntøkubólkar. <em type="bold"></em></p>
<p>Skattskyldug inntøka (1000 kr.) 65-235 235-330 330-800 800+</p>
<p>Avlopsskattur 38,14 43,14 48,14 53,14</p>
<p>Eftirlønarskattur 30 35 40 45</p>
<p><em type="bold">Munur ella <span type="quote">”ognarvøkstur”</span> </em><em type="bold">8,14 </em><em type="bold">8,14 </em><em type="bold">8,14 </em><em type="bold">8,14 </em>14 </p>
<p><em type="italic">Stigvaksandi skattur økir munandi um uppsparingina hjá lágløntum </em>Uppskotið hevur við sær, at skatturin á inngjøldini hjá lág- og miðalinntøkum lækkar munandi. Hetta tryggjar eina meira samhaldsfasta skatting, har rindað verður eftir førimuni, og tryggjar eisini at pensjónsuppsparingin hjá lægru lønunum økist munandi. </p>
<p>Skattur 30% 40% 35% 40%</p>
<p><em type="italic">Inntøka </em><em type="italic">200.000 </em><em type="italic">200.000 </em></p>
<p><em type="italic">Munur mð </em><em type="italic">300.000 </em><em type="italic">300.000 </em></p>
<p><em type="italic">Munur mð </em></p>
<p>Lutaeftirløn 3.496 2.996 499 4.869 4.494 375</p>
<p>Lívrenta 2.103 1.803 300 2.929 2.704 225</p>
<p><em type="bold">Íalt kr. mð </em><em type="bold">5.599 </em><em type="bold">4.799 </em><em type="bold">800 </em><em type="bold">7.798 </em><em type="bold">7.198 </em><em type="bold">600 </em></p>
<p>Viðm: Útrokning er við 12% inngjaldið, og indekseraðum pensjónsaldri</p>
<p>Lægri skatturin hevur við sær, at tað nú fara 70 kr. inn á eftirlønarkonto fyri hvørjar 100 kr., ið rindaðar verða til eftirløn í mun til 60 kr. í dag. Ein munur á 1/6, ella 16%. Hetta hevur so aftur við sær, at útgjaldið við pensjónsaldur verður 16% hægri. Sum víst omanfyri vil ein lágløntur við inntøku á 200 tús. kr. árliga fáa útgoldið umleið 800 kr. meira um mánaðin vegna skattalættan. Lutaeftirlønin hækkar við 500 kr. og lívrentan við 300 kr. Hjá teimum við miðalinntøku fara 65 kr. inn á eftirlønarkonto fyri hvørjar 100 kr., ið rindaðar verða til eftirløn, í mun til 60 kr. í dag. Ein munur á 1/12, ella 8%. Hetta hevur so aftur við sær, at útgjaldið við pensjónsaldur verður 8% hægri. Sum víst omanfyri vil ein miðalløn við inntøku á 300 tús. kr. árliga fáa útgoldið umleið 600 kr. meira um mánaðin vegna skattalættan. Lutaeftirlønin hækkar við 375 kr. og lívrentan við 225 kr. <em type="bold">1.4. Samandráttur av nýskipanini við uppskotinum </em>Samanumtikið hevur uppskotið við sær: 1. at aldursmarkið á 21 ár fyri nær ein verður álagdur at rindað inn verður strikað. Øll sum eru undir fólkapensjónsaldur skulu nú rinda inn – óansæð aldur. 2. at bundna gjaldið hækkar stigvíst við 1% árliga upp í 12% í 2026 - í staðin fyri 15% frá 2029. Tað vil siga, at vøksturin steðgar á 12% í 2026. 3. at færri undantøk verða í lógini, soleiðis at spart verður upp til pensjón av flestu almennum veitingum og av útgjaldi úr ALS o.a. 4. at ásetingin um felags búgv verður styrkt. 5. at skattingin av inngjøldum til eftirløn verður broytt frá flatskatti á 40% til ein skatt sum er stigvaksandi í skattskyldugu inntøkuni. <em type="bold">1.5. Ummæli og ummælisskjal </em>Umframt at uppskotið verður lagt til almenna hoyring á heimasíðuni hjá Føroya Landsstýri, verður uppskotið eisini sent beinleiðis til eina røð av hoyringspørtum. Fyri eitt samlað yvirlit yvir hoyringspartar verður víst til Fylgiskriv 2 <span type="quote">“Trygg og varandi pensjónskipan”</span>. 15 </p>
<p><em type="bold">Kapittul 2. Avleiðingarnar av uppskotinum 2.1. Fíggjarligar avleiðingarnar fyri land og kommunur </em>Uppskotið hevur fíggjarligar avleiðingar fyri landið og kommunurnar. Harumframt hevur uppskotið eisini fíggjarligar avleiðingar fyri ALS-skipanina og Trygdargrunnin. <em type="bold">Fíggarligar avleiðingar fyri landið </em>At undantøkini í lógini fækka hevur við sær ein meirkostnað fyri landið við tað, at útreiðslurnar til hesar veitingar hækka. Roknað verður við 7 mió. kr. í 2019. Kostnaðurin hækkar so hvørt bundna gjaldið hækkar. Roknað verður við 16 mió. kr. frá 2026. At aldursmarkið verður stikað hevur við sær, at landið missur inntøkur frá landsskatti. Roknað verður við umleið 3 mió. kr. í 2019 og síðan umleið 6 mió. kr. frá 2026. At bundna gjaldið ikki hækkar árini 2027, 2028 og 2029 hevur við sær meirinntøkur í landsskatti. Roknað verður við 10 mió. kr. í 2027 vaksandi upp í 31 mió. kr. frá 2029. </p>
<p><em type="italic">Mió. kr. </em>2019 2020 2021 2022 2023 2024 2025 2026 2027 2028 2029 2030 </p>
<p>Undantøk fækka -7 -8 -9 -11 -12 -13 -15 -16 -16 -16 -16 -16</p>
<p>Aldursmark verður strikað -3 -3 -4 -4 -5 -5 -6 -6 -6 -6 -6 -6</p>
<p>Inngjald lækkar til 12% 0 0 0 0 0 0 0 0 10 21 31 31</p>
<p><em type="bold">Landið tilsamans </em><em type="bold">-9 -11 -13 -15 -17 -19 -21 -22 -12 </em><em type="bold">-1 </em><em type="bold">9 </em><em type="bold">9 </em></p>
<p>Tilsamans verður roknað við vaksandi meirkostnað fyrstu árini. Men frá 2029 verður talan um meirinntøku á umleið 9 mió. kr. <em type="bold">Fíggarligar avleiðingar fyri kommunurnar </em>Kommunurnar fáa allan skattin av pensjónsinngjøldum. Stigvísur pensjónsskattur kemur væntandi at kosta kommununum umleið 23 mió. kr. í 2019. Roknað verður við, at talið hækkar upp í 32 mió. kr. frá 2026. At inngjaldið lækkar minkar um inntøkurnar frá pensjónsskatti við umleið 17 mió. kr. í 2027 og roknað verður við at talið hækkar upp í 50 mió. kr. frá 2029. Hinvegin hevur minni inngjald til pensjón við sær minni frádrátt í skattskyldugu inntøkuni, og tað økir um inntøkurnar frá kommunuskatti. Roknað verður við 8 mió. kr. í 2027 vaksandi upp í 25 mió. kr. frá 2029. At undantøkini fækka økir um pensjónsinngjøldini og tað veksur um inntøkurnar frá pensjónsskatti. Roknað verður við 7 mió. kr. í 2019 vaksandi upp í 14 mió. kr. frá 2026. At aldursmarkið verður strikað økir um inntøkurnar frá pensjónsskatti, men minkar um inntøkurnar frá kommunuskatti. Roknað verður við, at inntøkurnar frá pensjónsskatti í hesum sambandi hækka við 5 mió. kr. í 2019, vaksandi til 12 mió. kr. frá 2026. Hinvegin minka inntøkurnar frá kommunuskatti við 3 mió. kr. í 2019, og talið veksur upp í 6 mió. kr. frá 2026. Harumframt koma kommunurnar eftir ætlan at rinda eftirlønargjald av samsýning fyri ansing av eldri og óhjálpnum persónum. Hendan samsýning er millum undantøkini, sum ætlanin er at strikað. 16 </p>
<p>Mió. kr. 2019 2020 2021 2022 2023 2024 2025 2026 2027 2028 2029 2030</p>
<p>Stigvísur pensjónsskattur -23 -25 -26 -27 -28 -29 -31 -32 -32 -32 -32 -32</p>
<p>Inngjald lækkar til 12% pensjónsskattur -17 -33 -50 -50 inngjald lækkar til 12% kommunuskattur 8 17 25 25</p>
<p>Færri undantøk 7 8 9 10 11 12 13 14 14 14 14 14</p>
<p>Aldursmark verður strikað pensjónsskattur 5 6 7 8 10 10 11 12 12 12 12 12</p>
<p>Aldursmark verður strikað kommunuskattur -3 -3 -4 -4 -5 -5 -6 -6 -6 -6 -6 -6</p>
<p><em type="bold">Kommunur íalt </em><em type="bold">-14 </em><em type="bold">-14 </em><em type="bold">-13 </em><em type="bold">-13 </em><em type="bold">-13 </em><em type="bold">-12 </em><em type="bold">-12 </em><em type="bold">-12 </em><em type="bold">-20 </em><em type="bold">-29 </em><em type="bold">-37 </em><em type="bold">-37 </em></p>
<p>Samanlagt veður roknað við, at hetta lógaruppskotið fer at hava við sær minni inntøkur til kommunuarnar á umleið 12-14 mió. kr. fyrstu árini, og at talið veksur upp í umleið 37 mió. kr. frá 2029. <em type="italic">Kommunurnar fáa fíggjarligan fyrimun av pensjónsnýskipan sum frálíður </em>Omanfyri verður einans hugt at avleiðingunum vegna hetta uppskotið. Umráðandi er at hyggja at avleiðingunum vegna samlaðu pensjónsnýskipanina. Her er tað soleiðis, at pensjónsnýskipanin, í síni heild, er til fíggjarligan fyrimun fyri kommunurnar. Roknað verður við, at samlaða nýskipan javnvigar fyrstu árini, men sum frálíður verður talan um meirinntøkur til kommunurnar. Roknað verður við góðum 20 mió. kr. í 2030. </p>
<p>Mió. kr. 2018 2019 2020 2025 2030</p>
<p>Broytingar í Samhaldsfasta 2 9 15 17 19</p>
<p>Broytingar í Eftirlønarlógini 0 -14 -14 -12 -37</p>
<p>Broytingar í viðbót og mótrokning 0 0 1 8 14</p>
<p>Skattainntøkur vegna hægri pensjónsaldur 0 0 0 11 26</p>
<p><em type="bold">Kommunurnar tilsamans </em><em type="bold">2 </em><em type="bold">-5 </em><em type="bold">2 </em><em type="bold">24 </em><em type="bold">22 </em></p>
<p>Fyri nærri kunning um fíggjarligu ávirkanin á kommunurnar verður víst til fylgisskriv 2 <span type="quote">“Trygg og varandi pensjónskipan”</span> sum er hjálagt hesum lógaruppskotið. <em type="bold">Fíggjarligar avleiðingar fyri ALS og Trygdargrunnin </em>Umframt at rindast skal av almannaveitingum, hevur uppskotið eisini við sær, at rindast skal til pensjón av arbeiðsloysisstuðli og av minstuløn til fiskimenn. Um ikki veitingarnar skulu lækka, verður neyðugt við broyting í ALS-lógini og í kunngerð um inntøkutrygd soleiðis, at inngjøld til pensjón ikki verða tikin av núverandi veiting, men løgd afturat. Hetta hevur við sær meirútreiðslur fyri ALS og Trygdargrunn Fiskivinnuna. Roknað verður við meirútreiðslum til ALS á umleið 10 mió. kr. í 2020 og umleið 20 mió. kr. í 2026. Óvissa er tó um talið, sum veldst nógv um hvussu stórt arbeiðsloysið er. Útrokningin er tí gjørd eftir tølum fyri 2014, tá arbeiðsloysi var umleið miðal (4%), og tá rindaði ALS út 166 mió. kr. samanlagt. 17 </p>
<p>Roknað verður við meirútreiðslum til Trygdargrunnin á umleið 0,8 mió. kr. í 2020, og væntandi veksur meirútreiðslan til umleið 1,6 mió. kr. í 2026, tá ið komið er upp á fult inngjald á 12%. 2020 2026</p>
<p><em type="italic">Bundna inngjaldið % </em><em type="italic">6% </em><em type="italic">12% </em></p>
<p>ALS 10,0 19,9</p>
<p>Trygdargrunnurin 0,8 1,6 <em type="bold">2.2. Umsitingarligar avleiðingar fyri land og kommunur </em>Uppskotið hevur umsitingarligar avleiðingar fyri landið. Gjaldast skal til eftirløn av fleiri veitingum enn frammanundan. Hetta krevur umsitingarligar broytingar í skipanum hjá TAKS og Almannaverkinum. Eisini stigvísur pensjónsskattur fer at hava við sær umsitingarligar avleiðingar fyri TAKS. <em type="bold">2.3. Avleiðingar fyri vinnuna </em>Uppskotið hevur avleiðingar fyri eftirlønarfeløgini. Talan er bæði um jaligar og neiligar avleiðingar. Lækking av bundna gjaldinum fer allarhelst at hava við sær at samlaðu inngjøldini til eftirløn verða minni enn tey vildu verið um bundna gjaldið hækkaði upp í 15%. Hinvegin fáa eftirlønarfeløgini fyrimun av at pensjónsskatturin lækkar, at undantøkini í lógini fækkast, at aldurmarkið fyri nær rindast skal til pensjón verður strikað. Eisini aðrar broytingar í sambandi við pensjónsnýskipan fara at verða til fyrimun fyri eftirlønarfeløgini. Til dømis fer tað, at pensjónsaldurin hækkar og at møguleiki verður fyri útsettari pensjón, at økja um inngjøldini. <em type="bold">2.4. Avleiðingar fyri umhvørvið </em>Uppskotið hevur ikki avleiðingar fyri umhvørvið. <em type="bold">2.5. Avleiðingar fyri serstøk øki í landinum </em>Uppskotið hevur ikki avleiðingar fyri serstøk øki í landinum. <em type="bold">2.6. Avleiðingar fyri ávísar samfelagsbólkar ella felagsskapir </em>Uppskotið hevur jaligar sosialar og fíggjarligar avleiðingar fyri tey sum av eini hvørjari orsøk eru uttanfyri arbeiðsmarknaðin. T.d. vegna sjúku, arbeiðsloysi, ella tí tey bera brek. Hesi spara nú upp til egna eftirløn eins og tey á arbeiðsmarknaðinum. Hetta hevur við sær, at fíggjarligi ójavnin millum pensjónistar verður minni. <em type="bold">2.7. Millumtjóðasáttmálar á økinum </em>Uppskotið hevur ikki avleiðingar fyri millumtjóðasáttmálar á økinum. <em type="bold">2.8. Tvørgangandi millumtjóðasáttmálar </em>Uppskotið hevur ikki avleiðingar fyri tvørgangandi millumtjóðasáttmálar. <em type="bold">2.9. Marknaforðingar </em>Uppskotið hevur ikki við sær marknaforðingar. 18 <em type="bold">2.10. Revsing, útpanting, sektir ella onnur størri inntriv </em>Uppskotið hevur ikki ásetingar um revsing, útpanting, sektir ella onnur størri inntriv. <em type="bold">2.11. Skattir og avgjøld </em>Uppskotið broytir pensjónsskattin, soleiðis at hesin gerst stigvaksandi og lækkar úr 40% niður í 30% fyri láglønt og niður í 35% fyri miðallønt. Fyri hálønt verður pensjónsskatturin tann sami sum í dag, nevnliga 40%. <em type="bold">2.12. Gjøld </em>Uppskotið hevur ikki ásetingar um gjøld. <em type="bold">2.13. Áleggur lógaruppskotið fólki skyldur? </em>Uppskotið áleggur ikki fólkið skyldur. <em type="bold">2.14. Leggur lógaruppskotið heimildir til landsstýrismannin, ein annan enn landsstýrismannin ella til kommunur? </em>Uppskotið leggur ikki heimildir til landsstýrismannin, ein annan enn landsstýrismannin ella til kommunur. <em type="bold">2.15. Gevur lógaruppskotið almennum myndugleikum atgongd til privata ogn? </em>Uppskotið gevur ikki almennum myndugleikum atgongd til privata ogn. <em type="bold">2.16. Hevur lógaruppskotið aðrar avleiðingar? </em>Uppskotið hevur ikki aðrar avleiðingar. <em type="bold">2.17. Yvirlit yvir avleiðingarnar av uppskotinum </em></p>
<p>Fyri landið ella landsmyndugleikar</p>
<p>Fyri kommunalar myndugleikar</p>
<p>Fyri pláss ella øki í landinum</p>
<p>Fyri ávísar samfelagsbólkar ella felagsskapir</p>
<p>Fyri vinnuna</p>
<p>Fíggjarligar ella búskaparligar avleiðingar</p>
<p>Ja</p>
<p>Ja</p>
<p>Nei</p>
<p>Ja</p>
<p>Ja</p>
<p>Umsitingarligar avleiðingar</p>
<p>Ja</p>
<p>Nei</p>
<p>Nei</p>
<p>Nei</p>
<p>Nei</p>
<p>Umhvørvisligar avleiðingar</p>
<p>Nei</p>
<p>Nei</p>
<p>Nei</p>
<p>Nei</p>
<p>Nei</p>
<p>Avleiðingar í mun til altjóða avtalur og reglur</p>
<p>Nei</p>
<p>Nei</p>
<p>Nei</p>
<p>Nei</p>
<p>Nei</p>
<p>Sosialar avleiðingar</p>
<p>Nei</p>
<p>Ja 19</p>
<p><em type="bold">Kapittul 3. Serligar viðmerkingar 3.1. Viðmerkingar til ta einstøku greina Til § 1, nr. 1 </em>Í uppskotinum verður mælt til at aldursmarkið á 21 ár verður strikað, soleiðis at øll, sum eru undir fólkapensjónsaldur, verða áløgd at rinda til eftirløn sambært lógini, óansæð aldur. <em type="bold">Til § 1, nr. 2 </em>Hækkingarnar í bundna gjaldinum árini 2027, 2028 og 2029 verða strikaðar, soleiðis at árliga hækkingin í bundna gjaldinum á 1% steðgar á 12% í 2026. Í galdandi lóg veksur bunda gjaldið til 15% í 2029. <em type="bold">Til § 1, nr. 3 </em>Listin við hvørjar upphæddir eru undantiknar skyldu at rinda til egna eftirløn verður dagførdur. <em type="bold">Til § 1, nr. 4 </em>Í sambandi við sundurlesing ella hjúnaskilnað, er eftirlønaruppsparingin partur av búnum, um hjúnafelagarnir hava felagsogn. Sambært § 9, stk. 1 í eftirlønarlógini er alt virðið, ið er knýtt at eftirlønarsamansparing at meta sum kapitaleftirløn við arvarætti, um eftirlønarsamanspararin ikki hevur gjørt aðra avtalu. Hevur eftirlønarsamanspararin hinvegin gjørt avtalu um, at øll eftirlønin er lívrenta við yvirlivilsisrentu, er ásetingin ikki galdandi, um eftirlønaruppsparingin ikki kann afturkeypast. Ásetingin er heldur ikki galdandi fyri serogn, um annað ikki er avtalað. <em type="bold">Til § 1, nr. 5 </em>Skatturin á 40% av inngjøldum til pensjón verður broyttur til ein skatt, sum er stigvaksandi í skattskyldugari inntøku. <em type="bold">Til § 2 </em>Áseting um gildiskomu. </p>
<p>Fíggjarmálaráðið, x. november 2017</p>
<p><em type="bold">Kristina Háfoss </em>landsstýriskvinna / Bjarni Askham Bjarnason </p>
<p><em type="bold">Fylgiskjøl, sum ikki fáa lógargildi: </em>Fylgiskjal 1: Javntekstur Fylgiskjal 2: <span type="quote">“Trygg og varandi pensjónskipan”</span> 20 </p>
<p><em type="bold">Fylgiskjal 1 </em></p>
<p><em type="bold">Javntekstur </em></p>
<p>Galdandi orðingar í løgtingslógini samanbornar við broyttu orðingarnar í løgtingslógaruppskotinum</p>
<p><em type="bold">Galdandi orðingar </em></p>
<p><em type="bold">Løgtingslógaruppskotið </em><em type="bold">§ 1 </em></p>
<p>Í løgtingslóg nr. 49 frá 14. mai 2013 um eftirløn, sum broytt við løgtingslóg nr. 152 frá 20. desember 2013, løgtingslóg nr. 133 frá 19. desember 2014, løgtingslóg nr. 44 frá 6. mai 2015 og løgtingslóg nr. 157 frá 24. desember 2015, verða gjørdar hesar broytingar: <em type="bold">§ 1. </em>Persónur, sum hevur fylt 21 ár, men ikki hevur nátt fólkapensjónsaldur sbrt. lóg um almannapensjónir, og sum hevur fulla skattskyldu til Føroyar, hevur skyldu til at spara saman til egna eftirløn sambært hesi løgtingslóg. <em type="bold">§ 2. </em>Bundna eftirlønargjaldið er frá 1. januar 2014 í minsta lagi 1 prosent av A-inntøkuni og B-inntøkuni, og eftirlønargjaldið hækkar til 15 prosent í 2029 og seinni, soleiðis: 1) Frá 1. januar 2014: 1 prosent. 2) Frá 1. januar 2015: 2 prosent. 3) Frá 1. januar 2016: 2 prosent. 4) Frá 1. januar 2017: 3 prosent. 5) Frá 1. januar 2018: 4 prosent. 6) Frá 1. januar 2019: 5 prosent. 7) Frá 1. januar 2020: 6 prosent. 8) Frá 1. januar 2021: 7 prosent. 9) Frá 1. januar 2022: 8 prosent. 10) Frá 1. januar 2023: 9 prosent. 11) Frá 1. januar 2024: 10 prosent. 12) Frá 1. januar 2025: 11 prosent. 13) Frá 1. januar 2026: 12 prosent. 14) Frá 1. januar 2027: 13 prosent. 15) Frá 1. januar 2028: 14 prosent. 16) Frá 1. januar 2029: 15 prosent. <em type="bold">1. </em>§ 1, stk. 1 verður orðað soleiðis: <em type="bold">“§ 1. </em>Persónur, sum ikki hevur nátt fólkapensjónsaldur sbrt. lóg um almannapensjónir, og sum hevur fulla skattskyldu til Føroyar, hevur skyldu til at spara saman til egna eftirløn sambært hesi løgtingslóg.” <em type="bold">2. </em>§ 2, stk. 1 verður orðað soleiðis: “ <em type="bold">§ 2. </em>Bundna eftirlønargjaldið er frá 1. januar 2014 í minsta lagi 1 prosent av Ainntøkuni og B-inntøkuni, og eftirlønargjaldið hækkar til 12 prosent í 2026 og seinni, soleiðis: 1) Frá 1. januar 2014: 1 prosent. 2) Frá 1. januar 2015: 2 prosent. 3) Frá 1. januar 2016: 2 prosent. 4) Frá 1. januar 2017: 3 prosent. 5) Frá 1. januar 2018: 4 prosent. 6) Frá 1. januar 2019: 5 prosent. 7) Frá 1. januar 2020: 6 prosent. 8) Frá 1. januar 2021: 7 prosent. 9) Frá 1. januar 2022: 8 prosent. 10) Frá 1. januar 2023: 9 prosent. 11) Frá 1. januar 2024: 10 prosent. 12) Frá 1. januar 2025: 11 prosent. 13) Frá 1. januar 2026: 12 prosent.” 21 <em type="bold">§ 3. </em>Tað í § 2, stk. 1 ásetta prosentgjaldið verður ikki rindað av niðanfyri nevndu peningaupphæddum: 1) Útgjaldi sbrt. lóg um arbeiðsloysistrygging og arbeiðsávísing. 2) (Strikað). 3) Vinningi av eydnuspæli, legati, sømdargávu o.l. 4) Útgjaldi sbrt. lóg um arbeiðsmarknaðareftirlønargrunn. 5) Uppihaldspeningi sbrt. hjúnabandslóggávuni. 6) Útgjaldi sbrt. lóg um ættleiðingarstuðul. 7) Útgjaldi sbrt. lóg um útbúgvingarstuðul. 8) Útgjaldi av tryggingarupphædd og líknandi. 9) Útgjaldi sbrt. lóg um tænastumannaeftirløn. 10) Útgjaldi av lutaeftirløn. 11) Útgjaldi av lívrentu o.l. 12) Útgjaldi frá vardum verkstaði. 13) Útgjaldi sbrt. lóg um arbeiðsfremjandi tiltøk. 14) Útgjaldi sbrt. lóg um dagpening vegna sjúku v.m. 15) Útgjaldi sbrt. lóg um viðbót til ávísar pensjónistar v.fl. 16) Útgjaldi sbrt. kunngerð um umsiting av samsýning fyri ansing av eldri og óhjálpnum persónum. 17) Útgjaldi sbrt. lóg um barnagjald til einsamallar uppihaldarar v.fl. 18) Útgjaldi sbrt. lóg um almannapensjónir. 19) Útgjaldi sbrt. forsorgarlógini. 20) Úgjaldi sbrt. lóg um stuðul til uppihaldspening. 21) Útgjaldi sbrt. lóg um barnavernd. 22) Útgjald sambært lóg um trygdargrunn fiskivinnunnar. 23) Útgjald sambært lóg um sjúkratrygd til fiskimenn. <em type="bold">3. </em>§ 3 verður orðað soleiðis: “ <em type="bold">§ 3. </em>Tað í § 2, stk. 1 ásetta prosentgjaldið verður ikki rindað av niðanfyri nevndu peningaupphæddum: 1) Vinningi av eydnuspæli, legati, sømdargávu o.l. 2) Útgjaldi sbrt. lóg um arbeiðsmarknaðareftirlønargrunn. 3) Uppihaldspeningi sbrt. hjúnabandslóggávuni. 4) Útgjaldi sbrt. lóg um ættleiðingarstuðul. 5) Útgjaldi sbrt. lóg um útbúgvingarstuðul. 6) Útgjaldi av tryggingarupphædd og líknandi. 7) Útgjaldi sbrt. lóg um tænastumannaeftirløn. 8) Útgjaldi av lutaeftirløn. 9) Útgjaldi av lívrentu o.l. 10) Útgjaldi sbrt. lóg um arbeiðsfremjandi tiltøk, tó undantikið útgjaldi sbrt. §§ 12, 14 og 22. 11) Útgjaldi sbrt. lóg um viðbót til ávísar pensjónistar v.fl. 12) Útgjaldi sbrt. lóg um barnagjald til einsamallar uppihaldarar v.fl. 13) Útgjaldi sbrt. lóg um almannapensjónir. 14) Útgjaldi sbrt. forsorgarlógini, tó undantikið útgjald sbrt. §§ 9, stk. 2, 13 og 17, stk. 3 15) Útgjaldi sbrt. lóg um stuðul til uppihaldspening. 16) Útgjaldi sbrt. kunngerð um samsýning til fosturforeldur, tó undantikið útgjald sbrt. § 1, stk. 1.” 22 <em type="bold">§ 4. ... </em><em type="italic">Stk. 3. </em>Henda løgtingslóg forðar ikki fyri, at eftirlønarsamansparing, ið er inngoldin eftir 1. januar 2014, kann gerast partur av felags búnum, sum í sambandi við hjúnaskilnað verður býtt og flutt millum eftirlønarsamansparingar og eftirlønarveitararnar hjá hjúnafeløgunum. <em type="bold">§ 12. ... </em><em type="italic">Stk. 2. </em>Rindast skulu 40 prosent í eftirlønarskatti til landskassan av inngjaldi til eftirlønarsamansparing og av inngjaldi til persónstryggingar sbrt. hesi løgtingslóg. Hetta er tó ikki galdandi fyri eftirlønargjøld, ið eftirlønarveitari rindar vegna gjaldsundantøku. Tann persónur, sum er skyldugur til at rinda eftirlønargjald í Føroyum av inntøku, vunnin uttanlands undantikin § 1, stk. 9, verður góðskrivaður í eftirlønarskattinum fyri inntøkuskatt, persónur hevur goldið av eftirlønargjaldinum uttanlands. Skattur sbrt. pkt. 1 verður latin kommununum eftir tali av borgarum 67 ár ella eldri, sum eru skrásettir í landsfólkayvirlitinum 1. desember árið fyri, tó so at talið av borgarum 67 ár ella eldri í Sandoynni verður hækkað við 30%, um heimatænasta, eldrarøkt v.m. í Sandoynni verður rikið í serstøkum samstarvsøki. <em type="bold">4. </em>§ 4, stk. 3 verður orðað soleiðis: “ <em type="italic">Stk. 3. </em>Eftirlønaruppsparing er partur av felagsbúnum, tá hjún verða sundurlisin ella skild. 1. pkt. er ikki galdandi fyri lívrentu og yvirlivilsisrentu, sum ikki kann afturkeypast.” <em type="bold">5. </em>Í § 12, stk. 2 verður 1. pkt. orðað soleiðis: “ <em type="italic">Stk. 2. </em>Inngjøld til eftirlønarsamansparing og persónstryggingar rinda eftirlønarskatt sambært skattskyldugu inntøkuni hjá inngjaldara. Er skattskylduga inntøkan í árinum kr. 235.000 ella lægri, verður rindað 30% av samlaða inngjaldinum sama árið. Er skattskylduga í árinum hægri enn kr. 235.000, men ikki hægri enn kr. 330.000, verður rindað 35% av samlaða inngjaldinum sama árið. Er skattskylduga inntøkan í árinum hægri enn kr. 330.000 verður rindað 40% av samlaða inngjaldinum sama árið.” <em type="bold">§ 2 </em></p>
<p>Henda løgtingslóg kemur í gildi 1. januar 2019.</p>
</body></document>
