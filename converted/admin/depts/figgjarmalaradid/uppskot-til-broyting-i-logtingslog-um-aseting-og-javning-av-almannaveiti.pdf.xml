<document xml:lang="fao" id="no_id"><header><title/><genre code="admin"/><author><unknown/></author><wordcount>1972</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>uppskot-til-broyting-í-løgtingslóg-um-áseting-og-javning-av-almannaveiti.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">Almannamálaráðið </em></p>
<p><em type="bold">Løgtingið </em></p>
<p xml:lang="dan">Dagfesting: 3. november 2017</p>
<p xml:lang="dan">Mál nr.: 16/00052 Málsviðgjørt:  PL/MFH/HP/MM</p>
<p><em type="bold">Løgtingsmál nr. xx/2017: Uppskot til broyting í løgtingslóg um áseting og javning av almannaveitingum </em></p>
<p xml:lang="dan"><em type="bold">Uppskot til </em></p>
<p><em type="bold">Løgtingslóg um broyting í løgtingslóg um áseting og javning av almannaveitingum </em></p>
<p>(Pensjónsnýskipan)</p>
<p><em type="bold">§ 1</em> </p>
<p>45.252,00</p>
<p>Í løgtingslóg nr. 107 frá 22. desember 1999 um áseting og javning av almannaveitingum, sum seinast broytt við løgtingslóg nr. 164 frá 24. desember 2015, verða gjørdar hesar broytingar:</p>
<p><em type="bold">1. </em>§ 2 verður orðað soleiðis: </p>
<p><span type="quote">“§ 2. Almannaveitingar sambært løgtingslóg um almannapensjónir o.a., løgtingslóg um viðbót til ávísar pensjónistar v.fl. og løgtingslóg um barnagjald til einsamallar uppihaldarar v.fl. verða árliga javnaðar sambært løgtingslóg um javningarprosent til almannaveitingar.”</span></p>
<p><em type="bold">3. </em>Í § 3, stk. 1, nr. 1 verður aftaná 6. rað </p>
<p>sett:</p>
<p>Viðbót til fólkapensjón</p>
<p type="listitem">– støk –</p>
<p xml:lang="dan">fødd aftaná 31. desember  57.348,00</p>
<p><em type="bold">2. </em>§ 3, stk. 1, nr. 1, 6. rað verður orðað </p>
<p>soleiðis: Viðbót til fólkapensjón</p>
<p type="listitem">– støk –</p>
<p>fødd áðrenn 1. januar</p>
<p><em type="bold">4. </em>§ 3, stk. 1, nr. 1, 7. rað verður orðað </p>
<p>soleiðis:</p>
<p>1 Viðbót til fólkapensjón</p>
<p type="listitem">– gift hvør –</p>
<p>fødd áðrenn 1. januar</p>
<p>36.372,00</p>
<p>fyri fólkapensjónistar</p>
<p type="listitem">– grundupphædd</p>
<p type="listitem">– fødd aftaná 31.</p>
<p xml:lang="dan">desember 1952</p>
<p><em type="bold">7. </em>§ 3, stk. 1, nr. 1, 18. rað verður orðað </p>
<p>soleiðis:</p>
<p><em type="bold">5. </em>Í § 3, stk. 1, nr. 1 verður aftaná 7. rað </p>
<p>sett:</p>
<p>Viðbót til fólkapensjón</p>
<p type="listitem">– gift hvør –</p>
<p xml:lang="dan">fødd aftaná 31. desember  42.444,00</p>
<p>Frádráttarfrí inntøkuupphædd fyri fólkapensjónistar</p>
<p type="listitem">– viðbót – fødd</p>
<p>áðrenn 1. januar 2014  61.900,00</p>
<p><em type="bold">§ 2</em> </p>
<p><em type="bold">6. </em>Í § 3, stk. 1, nr. 1 verður aftaná 17. rað </p>
<p>sett:</p>
<p>Frádráttarfrí inntøkuupphædd 2020  30.000,00</p>
<p>Henda løgtingslóg kemur í gildi 1. desember 2019 og er galdandi fyri útgjald av veitingum frá og við januar 2020.</p>
<p>2</p>
<p><em type="bold">Kapittul 1. Almennar viðmerkingar </em></p>
<p><em type="bold">1.1. Orsøkir til uppskotið </em></p>
<p><em type="bold">Um pensjónsnýskipanina </em></p>
<p>Høvuðsendamálini við pensjónsnýskipanini eru:</p>
<p><em type="italic">1. At tryggja øllum eina góða pensjón </em></p>
<p>Øll tey, ið hava lítla ella onga inntøku framíhjá, fara at fáa meira at liva av. Eisini verður møguleiki fyri at fáa framskundaða pensjón, soleiðis at tey, ið eru kropsliga ella sálarliga slitin av arbeiðsávum, kunnu fara frá, áðrenn tey náa fólkapensjónsaldur.</p>
<p><em type="italic">2. At eggja fólki at arbeiða eftir pensjónsaldur </em></p>
<p>Tey, ið ynskja at arbeiða eftir pensjónsaldur fara at kunna velja at útseta fólkapensjónina, og  afturfyri fáa hægri pensjónsútgjald, tá farið verður á pensjón. Eisini lækkar mótrokningarprosentið í viðbótini úr 60% niður í 40%, samstundis sum mótrokning millum hjún verður strikað.</p>
<p><em type="italic">3. At styrkja búskaparliga haldførið </em></p>
<p>Pensjónsaldurin hækkar ½ ár í 2025 og síðan aftur ½ ár í 2030. Síðan verður sett í verk ein skipan, har pensjónsaldurin verður treytaður av gongdini í miðal lívsævi hjá fólki, ið hava nátt fólkapensjónsaldur. Almannapensjónin verður í størri mun lagað til aðra inntøku, og land og kommunur fáa fleiri skattainntøkur so hvørt talið av pensjónistum hækkar við tað at útgjaldið úr Samhaldsfasta hækkar og fleiri fara at fáa pensjónsviðbót, ið bæði verða skattað við útgjald.</p>
<p>Nærri kunning um samlaðu pensjónsnýskipanina er í hjálagda fylgiskrivi <span type="quote">“Pensjónsnýskipan 2020”</span>.</p>
<p>Hetta uppskotið er ein partur av lógarpakkanum um pensjónsnýskipan, sum er sett saman av fleiri øðrum lógarbroytingum, sum verða lagdar fyri Løgtingið saman við hesum uppskoti.</p>
<p>Verandi pensjónsskipan hevur nøkur lýti í mun, hvussu hon er sett saman av ymiskum veitingum og í mun til mótrokning av aðrari inntøku. Tey, sum blíva fólkapensjónistar frá og við ár 2020, fara ikki at hava rætt til viðbót til ávísar pensjónistar. Fyri at fólkapensjónistar, sum ikki hava, ella sum bert hava,  lágar  inntøkur  aftrat  fólkapensjón  og  Samhaldsfasta,  ikki  skulu  fáa  verri  fíggjarlig  kor,  er neyðugt at hækka viðbótina í fólkapensjónini.</p>
<p>Pensjónsnýskipanin hevur eisini við sær lagaligari mótrokning. T.v.s., at fólkapensjónistar, sum hava aðra  inntøku,  verða  lagaligari  mótroknaðir  í  fólkapensjónini.  Fyri  at  stuðla  undir  haldførið  í nýskipanini er neyðugt eisini at lækka markið fyri mótrokning.</p>
<p><em type="bold">1.2. Galdandi lóggáva </em></p>
<p>Verandi  fólkapensjón  er  sett  saman  av  eini  grundupphædd  og  eini  viðbót.  Harumframt  móttaka fólkapensjónistar eisini útgjald úr Samhaldsfasta og viðbót til ávísar pensjónistar.</p>
<p><em type="bold">Inntøka í 2017 hjá fólkapensjónistum, sum ikki hava inntøku aftrat pensjónini  </em></p>
<p>Um árið Um mánaðin</p>
<p><em type="italic">Støk Gift Støk Gift </em> </p>
<p>Grundupphædd      43.068        32.796          3.589          2.733   Skattafrítt</p>
<p>Viðbót      45.252        36.372          3.771          3.031   Skattskyldugt</p>
<p>Viðbót til ávísar pensjónistar        7.608          3.804             634             317   Skattafrítt</p>
<p>Samhaldsfasti      48.300        48.300          4.025          4.025   Skattskyldugt</p>
<p><em type="bold">Ársinntøka áðrenn skatt    144.228      121.272        12.019        10.106  </em>  </p>
<p>Skattur og gjøld í alt      20.852        17.597          1.738          1.466</p>
<p><em type="bold">Inntøka eftir skatt og gjøld</em> <em type="bold">   123.376 </em> <em type="bold">   103.675 </em> <em type="bold">     10.281 </em> <em type="bold">       8.640 </em>    </p>
<p><em type="italic">Viðm.: Roknað verður við miðal kommunu- og kirkjuskattaprosenti og eisini er gjald til Heilsutrygd og kringvarpið trekt frá </em></p>
<p>Grundupphæddin og útgjald úr samhaldsfasta verða veitt uttan mun til aðra inntøku, meðan viðbót og viðbót  til  ávísar  pensjónistar  er  tengt  at  aðrari  inntøku.  Umleið  2/3  av  øllum  fólkapensjónistum móttaka fullu upphæddina omanfyri.</p>
<p>Stakir fólkapensjónistar, sum hava inntøku hægri enn 60.000 kr. um árið missa rættin til viðbót til ávísar pensjónistar – t.v.s., tá inntøkan fer upp um hesa upphædd, dettur øll upphæddin burtur í einum. Umframt  at  7.608  kr.  detta  burtur  í  einum,  so  byrjar  mótrokning  á  60  %,  tá  inntøkan <em type="bold"> </em></p>
<p><em type="bold">1.3. Endamálið við uppskotinum </em></p>
<p>Við hesum uppskotinum hækkar viðbótin í fólkapensjónini hjá teimum, sum fáa fólkapensjón sbrt. pensjónsnýskipanini. Hesir fólkapensjónistar fara ikki at hava rætt til viðbót til ávísar pensjónistar, og  fyri  fíggjarligu  korini  ikki  skulu  broytast  til  tað  verra,  er  neyðugt  at  hækka  viðbótina  í fólkapensjónini.</p>
<p><em type="bold">Inntøka hjá fólkapensjónistum uttan aðra inntøku enn fólkapensjón og Samhaldsfasta, áðrenn og eftir skatt </em></p>
<p><em type="bold">  Støk Gift </em></p>
<p><em type="italic">Verandi (2017) Nýskipan (2020) Verandi (2017) Nýskipan (2020) </em></p>
<p>Grundupphædd      43.068        43.068        32.796        32.796  Viðbót      45.252        57.348        36.372        42.444  Viðbót til ávísar pensjónistar        7.608                   -           3.804                   -    Samhaldsfasti (írokn. mett framskriving)      48.300        67.500        48.300        67.500</p>
<p><em type="bold">Ársinntøka áðrenn skatt    144.228      167.916      121.272      142,740  </em></p>
<p>Skattur og gjøld í alt      20.852        31.699        17.597        26.250</p>
<p><em type="bold">Inntøka um árið eftir skatt og gjøld    123.376      136.217      103.675      116.490  Inntøka um mðr. eftir skatt og gjøld      10.281        11.351          8.640          9.708  </em>Talvan  omanfyri  vísir,  at  fólkapensjónistar,  ið  ikki  hava  aðra  inntøku  enn  fólkapensjón  og Samhaldsfasta,  hava  somu  inntøku  áðrenn  og  aftaná  skatt  í  báðum  pensjónsskipanum.  T.v.s.  at persónurin, ið fyllur 67 ár 31. des. 2019 og tann, sum fyllur 1. januar 2020, koma at hava áleið somu inntøku eftir skatt (um so er, at teir ikki hava aðra inntøku aftrat pensjón og Samhaldsfasta). </p>
<p>Eitt annað endamál við hesum lógaruppskoti er at lækka markið fyri mótrokning. Pensjónsnýskipanin hevur  við  sær  lagaligari  mótrokning.  T.v.s.,  at  fólkapensjónistar,  sum  hava  aðra  inntøku,  verða lagaligari mótroknaðir í fólkapensjónini. Fyri at stuðla undir haldførið í nýskipanini er neyðugt eisini at lækka markið fyri mótrokning, sum lækkar úr 61.900 niður í 30.000 kr.</p>
<p><em type="bold">1.4. Samandráttur av nýskipanini við uppskotinum </em></p>
<p>Hjá teimum, sum blíva fólkapensjónistar frá og við ár 2020 hækkar viðbótin við 12.096 kr. um árið hjá støkum og 6.072 kr. um árið hjá giftum. Tey missa rætt til viðbót til ávísar pensjónistar, og tí fara fólkapensjónistar, sum ikki hava inntøku aftrat fólkapensjón og Samhaldsfasta at hava somu inntøku eftir skatt í pensjónsnýskipanini og í higartil galdandi pensjónsskipan.</p>
<p>Eisini  lækkar markið  fyri  mótrokning úr 61.900  kr. niður í  30.000 kr.  Hetta hongur saman við,  at mótrokningin samstundis verður lagaligari.</p>
<p><em type="bold">1.5. Ummæli og ummælisskjal </em></p>
<p>Umframt at uppskotið verður lagt til almenna hoyring á heimasíðuni hjá Løgmansskrivstovuni, verður uppskotið  eisini  sent  beinleiðis  til  eina  røð  av  hoyringspørtum.  Fyri  eitt  samlað  yvirlit  yvir hoyringspartar verður víst til Fylgiskjal 2 <span type="quote">“Trygg og varandi pensjónsskipan”</span>.</p>
<p><em type="bold">Kapittul 2. Avleiðingarnar av uppskotinum </em></p>
<p><em type="bold">2.1. Fíggjarligar avleiðingar fyri land og kommunur </em></p>
<p>Hetta  uppskotið  er  partur  av  lógarpakkanum  um  pensjónsnýskipan,  og  skulu  fíggjarligu avleiðingarnar av lógarpakkanum síggjast í eini heild.</p>
<p>Tað skal tó upplýsast, at hetta uppskotið hevur ikki við sær fíggjarligar avleiðingar av týdningi fyri landskassan. Frá 2020 fer talið av fólkapensjónistum, sum hava rætt til viðbót til ávísar pensjónistar, at lækka og harvið eisini útreiðslurnar til endamálið. Men samstundis fer talið av fólkapensjónistum, sum hava rætt til hægri </p>
<p><em type="bold">2.2. Umsitingarligar avleiðingar fyri land og kommunur </em></p>
<p>Uppskotið hevur við sær umsitingarligar avleiðingar fyri landið. Almannaverkið skal handfara fleiri ymisk gjøld, og tí má telduskipanin tillagast.</p>
<p><em type="bold">2.3. Avleiðingar fyri vinnuna </em></p>
<p>Uppskotið hevur ikki við sær avleiðingar fyri vinnuna.</p>
<p><em type="bold">2.4. Avleiðingar fyri umhvørvið </em></p>
<p>Uppskotið hevur ikki við sær avleiðingar fyri umhvørvið.</p>
<p><em type="bold">2.5. Avleiðingar fyri serstøk øki í landinum </em></p>
<p>Uppskotið hevur ikki við sær avleiðingar fyri serstøk øki í landinum.</p>
<p><em type="bold">2.6. Avleiðingar fyri ávísar samfelagsbólkar ella felagsskapir </em></p>
<p>Uppskotið hevur við sær fíggjarligar avleiðingar fyri ein ávísan samfelagsbólk við tað, at viðbót til fólkapensjón og markið fyri mótrokning (frádráttarfría inntøkuupphæddin) í grundupphædd og viðbót til fólkapensjón verður ymisk alt eftir, nær viðkomandi fólkapensjónistur er føddur og hvør inntøkan er.</p>
<p><em type="bold">2.7. Millumtjóðasáttmálar á økinum </em></p>
<p>Uppskotið hevur ikki ávirkan á millumtjóðasáttmálar á økinum.</p>
<p><em type="bold">2.8. Tvørgangandi millumtjóðasáttmálar </em></p>
<p>Uppskotið hevur ikki ávirkan á tvørgangandi millumtjóðasáttmálar.</p>
<p><em type="bold">2.9. Marknaforðingar </em></p>
<p>Ongar kendar marknaforðingar eru.</p>
<p><em type="bold">2.10. Revsing, útpanting, sektir ella onnur størri inntriv </em></p>
<p>Uppskotið hevur ikki ásetingar um revsing, útpanting, sektir ella onnur størri inntriv.</p>
<p>6</p>
<p><em type="bold">2.11. Skattir og avgjøld </em></p>
<p>Uppskotið hevur ikki ásetingar um skattir og avgjøld.</p>
<p xml:lang="dan"><em type="bold">2.12. Gjøld </em></p>
<p>Uppskotið hevur ikki ásetingar um gjøld.</p>
<p><em type="bold">2.13. Áleggur lógaruppskotið fólki skyldur? </em></p>
<p>Uppskotið áleggur ikki fólki skyldur.</p>
<p><em type="bold">2.14. Leggur lógaruppskotið heimildir til landsstýrismannin, ein annan enn landsstýrismannin ella til kommunur? </em></p>
<p>Uppskotið leggur ikki heimildir til landsstýrismannin, ein annan enn landsstýrismannin ella til kommunurnar.</p>
<p><em type="bold">2.15. Gevur lógaruppskotið almennum myndugleikum atgongd til privata ogn? </em></p>
<p>Uppskotið gevur ikki almennum myndugleikum atgongd til privata ogn.</p>
<p><em type="bold">2.16. Hevur lógaruppskotið aðrar avleiðingar? </em></p>
<p>Uppskotið hevur ikki aðrar avleiðingar.</p>
<p><em type="bold">2.17. Yvirlit yvir avleiðingarnar av uppskotinum </em></p>
<p><em type="bold"> </em>Fyri landið ella </p>
<p>landsmyndugleikar Fyri kommunalar myndugleikar Fyri pláss ella øki í landinum Fyri ávísar samfelagsbólkar ella felagsskapir Fyri vinnuna</p>
<p>Fíggjarligar ella búskaparligar avleiðingar Ja Ja Nei Ja Nei</p>
<p>Umsitingarligar avleiðingar Ja Nei Nei Nei Nei</p>
<p>Umhvørvisligar avleiðingar Nei Nei Nei Nei Nei</p>
<p>Avleiðingar í mun til altjóða avtalur og reglur Nei Nei Nei Nei Nei</p>
<p>Sosialar avleiðingar <em type="bold"> </em>Nei Ja <em type="bold"> </em></p>
<p>7</p>
<p><em type="bold">Kapittul 3. Serligar viðmerkingar </em></p>
<p><em type="bold">Til § 1 </em></p>
<p>Til § 1, nr. 1 Sambært  uppskoti  til  løgtingslóg  um  javningarprosent  til  almannaveitingar  verður  tað landsstýrismaðurin  í  Fíggjarmálum,  ið  við  kunngerð  ásetir  javningarprosentið  fyri  komandi árið.  Tað  verður  tí  nágreinað  í  uppskotinum,  at  almannaveitingar  verða  javnaðar  sambært løgtingslóg um javningarprosent til almannaveitingar.</p>
<p>Til § 1, nr. 2 Sambært  pensjónsnýskipanaruppskotinum  verða  broytingar  framdar  í  vanligu  viðbótini  til fólkapensjón soleiðis, at upphæddin hækkar fyri pensjónist, føddur aftaná 31. desember 1952, eins  og  at  mótrokningarprosentið  lækkar.  Hesar  broytingar  verða  tó  ikki  galdandi  fyri pensjó</p>
<p>Til § 1, nr. 3 Talan er um nýggja áseting sum tilskilar, at fyri stakar pensjónistar, føddir aftaná 31. desember 1952, verður viðbótin til fólkapensjón hækka.</p>
<p>Til § 1, nr. 4 Eins og viðmerking til nr. 1 so er talan um eina nágreining av, at § 3, stk. 1, nr. 1, 7. rað, bert er galdandi fyri pensjónistar, føddir áðrenn 1. januar 1953.</p>
<p>Til § 1, nr. 5 Talan er um nýggja áseting sum tilskilar, at fyri giftar pensjónistar, føddir aftaná 31. desember 1952, verður viðbótin til fólkapensjón hækka.</p>
<p>Til § 1, nr. 6 Sambært  pensjónsnýskipanaruppskotinum  verður  grundupphæddin  fyri  pensjónistar,  føddir aftaná 31. desember 1952, mótrokningarfrí í aðrari árligari inntøku upp til 30.000 kr. Talan er tí um eina nýggja áseting, ið nágreinar bólkin av pensjónistum, ið ásetingin er galdandi fyri.</p>
<p>Til § 1, nr. 7 Frádráttarfría inntøkuupphæddin í viðbót til fólkapensjón fyri pensjónistar, ið eru føddir áðrenn 1. januar 1953, verður ikki broytt, og tí er neyðugt at nágreina, hvørjir pensjónistar, ið ásetingin fevnir um.</p>
<p><em type="bold">Til § 2 </em></p>
<p xml:lang="dan">Gildiskoma.</p>
<p>8</p>
<p>Almannamálaráðið, 3. november 2017.</p>
<p><em type="bold">Eyðgunn Samuelsen </em></p>
<p>landsstýrismaður</p>
<p>/ Eyðun Mohr Hansen</p>
<p><em type="bold">Yvirlit yvir fylgiskjøl: </em></p>
<p>Fylgiskjal 1: Javntekstur Fylgiskjal 2: <span type="quote">“Trygg og varandi pensjónsskipan”</span></p>
<p>9</p>
</body></document>