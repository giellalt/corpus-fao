<document xml:lang="fao" id="no_id"><header><title/><genre code="admin"/><author><unknown/></author><wordcount>2769</wordcount><conversion_status type="standard"/><availability><license type="standard"/></availability><multilingual/><origFileName>kunningarfaldari-um-kreppustýring-í-føroyum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Kreppustýringin í Føroyum</p>
<p>Kunningartilfar um kreppustýringina í Føroyum</p>
<p xml:lang="fkv">Juli 2020<em type="italic"> </em></p>
<p xml:lang="nno">Mynd: Vaktsentralur (Kim Matthäi Leland/www.politi.dk)</p>
<p>Fiskimálaráðið</p>
<p>Yviri við Strond 15</p>
<p>100 Tórshavn</p>
<p xml:lang="isl"><em type="bold">Formæli </em></p>
<p>Kreppustýringin í Føroyum er kunningartilfar, ið er ætlað almenninginum og myndugleikum, ið hava áhuga í at kunna seg um kreppustýringina í Føroyum. Endamálið við skjalinum er at lýsa uppgávur, skipan og ábyrgdarbýti í føroysku kreppustýringarskipanini.</p>
<p>Hóast tað sjáldan kemur fyri, kunnu kreppur og størri vanlukkur raka Føroyar. Hesir tilburðir kunnu vera mannaelvdir ella náttúruelvdir, ótilætlaðar ella tilætlaðar.</p>
<p>Felags fyri allar tilburðir er, at talan er um støður, har neyðugt er við einum serligum átaki at handfara tilburðin.</p>
<p>Summir tilburðir kunnu vera so álvarsamar ella víðfevnandi, at neyðugt er at skipa eina tvørfakliga kreppustýring ímillum myndugleikar. Í slíkum førum verður átakið skipað innan fyri geirarnar í føroysku kreppustýringarskipanini.</p>
<p>Hugsaðar tilburðir kunnu lýsast sum niðanfyri:</p>
<p><em type="bold">Náttúruelvdir tilburðir </em></p>
<p>Veðurfyribrigdi Smittandi sjúka</p>
<p type="listitem" xml:lang="isl"> Ódnarveður</p>
<p type="listitem"> Stórkavi og nógv regn</p>
<p type="listitem" xml:lang="isl"> Alheimsfarsóttir</p>
<p type="listitem" xml:lang="isl"> Húsdjórasjúkur og <span type="quote" xml:lang="fra">“zoonosur”</span></p>
<p><em type="bold">Mannaelvdir tilburðir </em></p>
<p>Vanlukkur (ótilætlaðir tilburðir) Trygdarhóttanir (Tilætlaðir tilburðir)</p>
<p type="listitem"> Vanlukkur við flutningsførum á sjógvi og á</p>
<p xml:lang="isl">landi</p>
<p type="listitem"> Vanlukkur við vandamiklum evnum á landi</p>
<p type="listitem"> Dálkingarvanlukkur á sjónum</p>
<p type="listitem" xml:lang="isl"> Kjarnorkuvanlukkur</p>
<p type="listitem" xml:lang="smn"> Telduálop (Cyberálop)</p>
<p type="listitem" xml:lang="sme"> Yvirgangsálop</p>
<p>Viðmerkjast skal, at listin ikki út í æsir lýsir allar hugsandi tilburðir, men er ein roynd at vísa á, hvørjar tilburðir kunnu koma fyri. Aðrar tilburðir, ið eisini krevja tvørfakliga kreppustýring og ikki eru lýstar á listanum, kunnu sjálvandi eisini koma fyri.</p>
<p>Rógvi Reinert, aðalstjóri</p>
<p xml:lang="isl">Evnisinnihald</p>
<p xml:lang="isl"><em type="italic">Formæli .......................................................................................................................................................... 2 </em></p>
<p><em type="italic">1. Kreppustýringin í Føroyum ......................................................................................................................... 4 </em></p>
<p><em type="italic">2. Íverksetan av kreppustýringarskipanini ........................................................................................................ 5 </em></p>
<p><em type="italic">3. Yvirskipað tilbúgvingarætlan fyri Føroyar .................................................................................................... 7 </em></p>
<p xml:lang="fin"><em type="italic">4. Kolvetnisvirksemi ....................................................................................................................................... 7 </em></p>
<p xml:lang="isl"><em type="italic">5. Kreppustýringarskipanin - Bygnaður ........................................................................................................... 8 </em></p>
<p><em type="italic">5.1 Føroya landsstýri ....................................................................................................................................... 8 </em></p>
<p><em type="italic">5.2 Kreppuráðið fyri Føroyar .......................................................................................................................... 8 </em></p>
<p><em type="italic">5.3 Átaksráðið fyri Føroyar (Færøernes Beredskabsstab) ................................................................................. 8 </em></p>
<p><em type="italic">5.4 Fyriskipanarstaðið (KST) og Fyriskipanarstøðin (KSN) ............................................................................. 9 </em></p>
<p xml:lang="nob"><em type="italic">5.5 On Scene Coordinator (OSC) og SAR Mission Coordinator (SMC) ........................................................ 10 </em></p>
<p><em type="italic">5.6 Leikluturin hjá Ríkisstjórnini í kreppuskipanini fyri Føroyar .................................................................... 10 </em></p>
<p><em type="italic">5.7 Serligt í mun til flogfør í neyð og vanlukkur við fløgførum ...................................................................... 10 </em></p>
<p><em type="italic">6. Yvirlit yvir ætlanir, avtalur, leiðreglur, leiðbeiningar o.a. ............................................................................. 12 </em></p>
<p>1.<em type="bold"> Kreppustýringin í Føroyum </em></p>
<p>Myndugleikarnir í Føroyum, tað eru bæði landsmyndugleikar, kommunur og ríkismyndugleikar, hava møguleika at seta í verk kreppustýringarskipanina í Føroyum (ella partar av henni), tá heilt serligar tilburðir, ið ikki kunnu handfarast á vanligan hátt, koma fyri. Tað kann vera, tá tilburðurin er óvanliga stórur í vavi, er serliga torgreiddur, ella tí, at tilburðurin ikki kann handfarast orsakað av manglandi førleikum, fólki ella útgerð,  at tað gerst  neyðugt  við tvørfakligari samskipan og sínámillum kunning. Samskipan, í hesum samanhanginum, merkir, at teir partar, ið eru um eitt átak, skulu í felag loysa eitt felags og yvirskipað mál, sum semja er um.</p>
<p>Sostatt kann kreppustýringarskipanin í Føroyum hjálpa til, at samlaða tilfeingið í Føroyum verður tikið í brúk og verður brúkt skjótt og munadygt, tá kreppa er. Yvirskipaði málsetningurin er, at fylgjurnar  av  einari  størri  vanlukku  kunnu  avmarkast  mest  møguligt,  so  samfelagið  og gerandisdagurin skjótt kann koma aftur í eina vanliga legu.</p>
<p><em type="bold">Strikumynd yvir bygnað: </em></p>
<p><em type="italic">Mynd: Kreppustýringin í Føroyum. Grøni geirin lýsir skipan í sambandi við tilburðir á landi, blái geirin lýsir skipan í sambandi við tilburðir á sjónum, og reyði geirin lýsir tvørfakliga samstarvið á operativum (stýrandi) og strategiskum (ráðandi) stigi. </em></p>
<p xml:lang="swe">Politiskt stigFøroya landsstýri</p>
<p>Strategiskt stig</p>
<p>Føroya landfúti</p>
<p>Kreppuráðið fyri Føroyar</p>
<p>Vørn</p>
<p>Operativt stig</p>
<p>Fyriskipanarstøð</p>
<p>MRCC Tórshavn</p>
<p xml:lang="vep">KSN</p>
<p>Átaksráðið fyri Føroyar</p>
<p xml:lang="vep">SMC</p>
<p>Taktiskt stig</p>
<p>Fyriskipanarstað KST</p>
<p xml:lang="nob">On Scene Coordinator</p>
<p xml:lang="rmn">OSC</p>
<p><em type="bold">Høvuðsuppgávurnar hjá føroysku kreppustýringarskipanini</em>  </p>
<p>- At  tryggja  og  varðveita  eina  felags  støðumynd  av  samlaðu  tilbúgvingarstøðuni,  so  teir</p>
<p>myndugleikar,  ið  hava  ein  leiklut,  kunnu  taka  avgerðir  á  strategiskum,  operativum  og taktiskum stigi skjótt og munadygt.</p>
<p>- At tryggja, at samstarv er millum myndugleikar á strategiskum, operativum og taktiskum stigi,</p>
<p>og at atgerðir og nýtsla av tøkum tilfeingi er samskipað tvørturum økisábyrgdarmyndugleikar.</p>
<p>- At geva uttanhýsis kunning um tilbúgvingarstøðuna og geva fólki boð um, hvussu tey skulu</p>
<p>bera seg at, so tey kunnu ansa sær í mun til egna trygd og heilsu.</p>
<p><em type="bold">2. Íverksetan av kreppustýringarskipanini  </em></p>
<p>Kreppustýringarskipanin kann setast í verk í kreppustøðu, men kann eisini setast í verk, um tann almenna váðamyndin broytist.</p>
<p>Kreppustýringarskipanin skal virka sum ein smidlig eind, soleiðis at ikki er neyðugt at seta í verk alla skipanina í sambandi við smærri tilburðir. Tað vil til eina og hvørja tíð vera tilburðurin, ið er stýrandi í mun til samansetingina av kreppustýringarskipanini.</p>
<p>Tá Kreppustýringarskipanin er sett í verk, er tað hvør myndugleiki sær, ið hevur økisábyrgd í mun til egið ábyrgdarøki. Tað er sostatt galdandi fyri alt samstarv í  tvørgangandi toymum, at hvør myndugleiki  tekur lut  í  samstarvinum í mun  til egið  málsøki í  samsvari við  meginregluna um økisábyrgd. <em type="bold"> </em></p>
<p>Gerst tað neyðugt, kunnu myndugleikarnir, ið eru partar av einum átaki, veita hvørjum øðrum hjálp, hóast tað er uttan fyri egið málsøki og økisábyrgd, sbrt. løgtingslóg nr. 61. frá 15. mai 2012: §  9,  stk.  1,  §  10,  §  18.  Tað  merkir,  at  økisábyrgdarmyndugleikin  til  eina  og  hvørja  tíð  hevur høvuðsábyrgd innan fyri egið málsøki, men kann biðja um hjálp frá øðrum til at handfara ymiskar uppgávur í sambandi við átakið.</p>
<p>Tað kann t.d. vera ein umbøn um hjálp frá aðrari kommunalari tilbúgving ella frá myndugleika við fakligari vitan og førleikum. Tvørfakliga samstarvið í krepputoymunum, (Átaksráðnum og Kreppuráðnum)  og  millum  myndugleikar  annars,  er  grundarsteinurin  í  samlaðu kreppustýringarskipanini.</p>
<p><em type="bold">Grundreglur fyri kreppustýringarskipanini í Føroyum  </em></p>
<p>Kreppustýringarskipanin byggir á fimm yvirskipaðar grundreglur, ið lýsa økisábyrgdarbýtið  og samskipanina  í  sambandi  við  kreppur,  og  sum  eru  galdandi  í  sambandi  við  ráðlegging, kreppustýring og í sambandi við sjálvt átakið:</p>
<p type="listitem"> <em type="bold">Grundreglan  um  økisábyrgd</em>,  merkir,  at  tann  myndugleikin,  ið  hevur  ábyrgd  av  ávísari </p>
<p>uppgávu í gerandisdegnum, varðveitir ábyrgdina, tá ið størri skaðar ella vanlukkur henda.</p>
<p type="listitem"> <em type="bold">Grundreglan um líkskap</em>, merkir, at mannagongdin og tey ábyrgdarviðurskifti, ið vanliga </p>
<p>galda,  í  størstan  mun  eisini  eru  galdandi  í  tilbúgvingarstøðum,  soleiðis  at  tillagingar  í bygnaðinum ikki verða størri enn neyðugt.</p>
<p type="listitem"> <em type="bold">Grundreglan um nærleika</em>, merkir, at<em type="bold"> </em>tilbúgvingaruppgávurnar eiga at verða loystar so nær </p>
<p>borgaranum sum gjørligt og á so lágum bygnaðarligum stigi sum til ber.</p>
<p type="listitem"> <em type="bold">Grundreglan um at gera skjótt av</em>, merkir, at í støðum har tað er ógreitt, hvat er hent, er </p>
<p>best  at  byrja  á  einum  ov  høgum  tilbúgvingarstigi,  heldur  enn  at  byrja  á  einum  ov  lágum. Afturat tí skal ein vera til reiðar skjótt at broyta tilbúgvingarstig til eitt lægri stig fyri ikki at nýta óneyðuga orku og pening.</p>
<p type="listitem"> <em type="bold">Grundreglan  um  samstarv</em>,<em type="bold"> </em>merkir,  at<em type="bold"> </em>myndugleikar  hava  skyldu  at  samstarva  og  at </p>
<p>samskifta við aðrar myndugleikar og feløg um tilbúgving og tilbúgvingarátøk.</p>
<p>Omanfyri  standandi  grundreglur  vísa  á  skylduna  hjá  myndugleikum  at  gera  skjótt  av  og  taka ábyrgd í støðum, har tað krevst, at eitt tilbúgvingarátak verður sett í verk. Hetta merkir eisini, at myndugleikar mugu hava evnini at víkja frá vanligu mannagongdini fyri, at eitt átak</p>
<p><em type="bold">3. Yvirskipað tilbúgvingarætlan fyri Føroyar </em></p>
<p>Kreppustýringin er lýst í yvirskipaðu tilbúgvingarætlanini fyri Føroyar. Tilbúgvingarætlanin  er gjørd  við  støði  í  reglugerð  um  Kreppuráð  fyri  Føroyar,  staðfest  av  Føroya  landsstýri  á landsstýrisfundi tann 17. juni 2019.</p>
<p>Tilbúgvingarætlanin  fyri  Føroyar  skal  vera  grundarlag  fyri  einari  yvirskipaðari  og  tvørfakligari kreppustýring í Føroyum, sum er grundfest í Kreppuráðnum fyri Føroyar. Kreppuráðið skal virka sum millumlið millum politiska myndugleikan og samskipandi leiðsluna av einum størri tilburði ella kreppu, bæði á sjógvi og á landi.</p>
<p>Tilbúgvingarætlanin  skal  setast  í  verk  í  samband  við  heilt  serligar  størri  tilburðir,  sum  krevja samskipan millum myndugleikar við økisábyrgd í Føroyum og í sambandi við kreppusamskipan við bæði ríkis- og aðrar útlendskar myndugleikar.</p>
<p>Heilt  serligar  størri  tilburðir  kunnu  lýsast  við,  at  tilburðurin  ikki  kann  loysast  við  vanligum atkomuligum tilfeingi og mannagongd, og at lív, heilsa, umhvørvi og ognir eru í vanda fyri at fara fyri skjeyti</p>
<p>Sum dømi kunnu nevnast størri skipsvanlukkur, flogvanlukkur, størri dálkingarvanlukkur, størri eldsbrunar, spreingivanlukkur, umfatandi sjúka (pandemi) og longri streymslit.</p>
<p>Tilbúgvingarætlanin  er  galdandi  fyri  allar  Føroyar  og  skal  nýtast  av  Føroya  landsstýri, kommununum í Føroyum og øðrum myndugleikum, ið eru partar av Kreppuráðnum.</p>
<p>Tilbúgvingarætlanin er eisini fatanarstøðið fyri myndugleikar, fyritøkur og aðrar áhugapartar, sum ikki  eru  partar  av  Kreppuráðnum.  Endamálið  er  at  tryggja,  at  hesir  áhugapartar  kenna  til tilbúgvingarskylduna og yvirskipaðu kreppustýringina í Føroyum og nýta hetta sum grundarlag í arbeiðinum at gera egnar tilbúgvingarætlanir. (<em type="italic">Yvirskipað tilbúgvingarætlan fyri Føroyar: 2019</em>).  </p>
<p xml:lang="fin"><em type="bold">4. Kolvetnisvirksemi  </em></p>
<p>Tilbúgving í sambandi við kolvetnisvirksemi er skipað við løgtingslóg nr. 31. frá 16. mars 1998 við seinni broytingum. Tað merkir, at tilbúgving í sambandi við kolvetnisvirksemi er skipað við egnari lóggávu í mun til tilbúgvingarráðlegging.</p>
<p>Tað er álagt brúkara av havstøð at halda dygga tilbúgving til verju fyri vanlukkum ella vandum, ið kunnu elva til fólkaskaða ella deyða, umhvørvisdálking ella skaða á lutir. Eisini skal brúkarin síggja  til,  at  neyðug  útgerð  er  til  bráðflytingar  og  bjargingar,  umframt  at  ávaringarskipanir  og fjarskiftisútgerð eru til taks.</p>
<p>Brúkarin skal í tílíkum førum skipa fyri neyðugum atgerðum at forða ella minka um fólkavanda og fylgiskaðar. Tað er gevandi loyvismyndugleikin, ið hevur eftirlit við, um brúkari av havstøð livir upp til ásetingarnar í lóggávuni.</p>
<p xml:lang="isl"><em type="bold">5. Kreppustýringarskipanin - Bygnaður </em></p>
<p>Kreppustýringarskipanin í Føroyum kann tvørfakliga virka á fýra stigum:</p>
<p type="listitem"> Føroya landsstýri – Politiskum stigi.</p>
<p type="listitem"> Kreppuráðið fyri Føroyar – Strategiskum stigi.</p>
<p type="listitem"> Átaksráðið fyri Føroyar – Rakstrarligum (operativum) stigi.</p>
<p type="listitem" xml:lang="isl"> KST/OSC – Taktiskum stigi.</p>
<p><em type="bold">5.1 Føroya landsstýri </em></p>
<p>Í sambandi við størri tilburðir verður Føroya landsstýri kunnað av Kreppuráðnum fyri Føroyar, og tosað verður um viðurskifti, ið hava strategiskt ella politiskt eyðkenni.</p>
<p><em type="bold">5.2 Kreppuráðið fyri Føroyar </em></p>
<p>Kreppuráðið  fyri  Føroyar  hevur  yvirskipaðu  tvørgangandi  kreppustýringina,  ið  er  lýst  í Yvirskipaðu tilbúgvingarætlanini fyri Føroyar.</p>
<p>Kreppuráðið  er  fyriskipanarligi  snúningsdepilin  fyri  yvirskipaðu  tvørfakligu  kreppustýringini. Kreppurá�<em type="italic">(Yvirskipað tilbúgvingarætlan fyri Føroyar)</em> </p>
<p><em type="bold">5.3 Átaksráðið fyri Føroyar (Færøernes Beredskabsstab) </em></p>
<p>Átaksráðið fyri Føroyar (Færøernes Beredskabsstab) skal styrkja samskipanina millum føroyskar myndugleikar og ríkismyndugleikar í sambandi við størri tilburðir og vanlukkur. Átaksráðið fyri Føroyar skal somuleiðis lata eina dagførda støðumynd til Kreppuráðið fyri Føroyar, so umboðini í Kreppuráðnum kunnu taka avgerðir út frá einum sakligum og fakligum grundarlagi.</p>
<p>Út  yvir  tað,  hevur  Átaksráðið  fyri  Føroyar  sum  uppgávu  at  samskipa  nýtsluna  av  tí  samlaða tilfeinginum, tað veri seg útgerð, fólk og førleikar. Endamálið er at fáa størst nyttu av tí samlaða tilfeinginum í Føroyum.</p>
<p>Átaksráðið  fyri  Føroyar  (Færøernes  Beredskabsstab)  varðar  av  operativa  átakinum  á átaksstaðnum, og virkar sum bindilið  millum OSC/KST og Kreppuráðið fyri Føroyar. Fasta umboðan í Átaksráðnum fyri Føroyar hava MRCC Tórshavn, løgreglan, umboð fyri kommunalu tilbúgvingina, heilsutilbúgvingin, umboð fyri umhvørvisvernd og umboð fyri Arktisk kommando. Viðmerkjast skal, at Arktisk kommando ikki hevur økisábyrgd, men virkar sum ein stuðulseind fyri Átaksráðið og hevur atgongd til eina røð av tilfeingi og førleikum, ið kunnu verða hent í mun til eitt átak. Afturat skal umboðan, umboðandi aðrar myndugleikar og sjálvboðin, kallast inn til Átaksráðið  í  mun  til  slag  av  tilburði.  Henda  umboðan  og  samanseting  eigur  at  verða  lýst  í deilplanum fyri Átaksráðið fyri Føroyar. Átaksráðið fyri Føroyar kann gerast virkið  á trimum ymiskum tilbúgvingarstigum, alt í mun til hvat slag av tilburði, talan er um. (<em type="italic">Hovedplan for Færøernes </em></p>
<p><em type="italic">Beredskabsstab (Átaksráðið fyri Føroyar</em>)) </p>
<p>Formansskapurin í Átaksráðnum fyri Føroyar verður mannaður av MRCC Tórshavn, í fall ein tilburður er á sjónum, sbrt. tilbúgvingarlógarinnar § 22, og av løgregluni, um ein tilburður er á landi, sbrt. tilbúgvingarlógarinnar § 21.</p>
<p><em type="bold">5.4 Fyriskipanarstaðið (KST) og Fyriskipanarstøðin (KSN) </em></p>
<p>Í átaksleiðsluni eru leiðsluumboð frá teimum myndugleikum, sum hava ávísar átaksuppgávur í mun til ein ávísan tilburð. Bulurin í átaksleiðsluni í størri tilburðum við løstaðum persónum telur vanliga tríggjar átaksleiðarar. Tað er átaksleiðarin hjá politinum (ÁTL-POLITI), átaksleiðarin hjá heilsuverkinum  (ÁTL-HEILSA)  og  átaksleiðarin  hjá  kommunalu  tilbúgvingini  (TEKNISKIÁTL).</p>
<p>Fyri at tryggja eitt munagott átak er týdningarmikið, at átaksleiðslan hevur eina felags fatan av støðuni og út frá henni setur mál fyri, hvussu átakseindirnar kunnu røkka ásettu málunum í felag.</p>
<p>Tað er týdningarmikið, at átaksleiðslan vísir sínámillum álit, er opin fyri fleiri møguligum loysnum og ger eina meting av møguligum avleiðingum. Fyri hvønn átaksleiðara er yvirskipað galdandi, at hann – afturat at hava førleika og kunnleika til galdandi reglur og bygnað innan egið øki – skal hava kunnleika til hini økini og teirra leiklutir og ábyrgd, eins og hann, í støðuni, má duga at tillaga seg og vera førur fyri at taka neyðugar avgerðir.</p>
<p>ÁTL-POLITI samskipar, vegna Føroya landfúta, tað samlaða átakið í øllum átaksøkinum, soleiðis at samlaða átakið verður so munagott sum møguligt. ÁTL-POLITI hevur yvirskipaðu ábyrgdina av,  at  tað  verður  samstarvað  og  samskipað,  og  at  átaksøkið  verður  skipað,  men  hevur  eisini uppgávur í sambandi við tilbúgvingarboð, bráðflytan, avbyrgjan og atgongueftirlit. Stuðulseindir, sum verða partar av einum átaki, eru undir ræði av ÁTL-POLITI, tá tær eru á átaksøkinum, men uttan fyri skaðastaðið.</p>
<p>TEKNISKI-ÁTL hevur ábyrgd av teknisku leiðsluni av átakinum á skaðastaðnum, harundir trygd og arbeiðsumstøður hjá starvsfólkinum. Átøk frá øllum átakseindum á skaðastaðnum skulu tí vera í tøttum samstarvi við TEKNISKI-ÁTL.</p>
<p>ÁTL-HEILSA  hevur  heilsufakligu  ábyrgdina  í  samband  við  átakið,  eisini  viðvíkjandi heilsufakligum metingum, raðfestingum, viðgerðum, visitatiónum og sjúkraflutningi.</p>
<p>Um so er, at ósemja er ímillum tveir ella fleiri aktørar á staðnum í samband við ein tilburð á landi, hevur politiið heimild at skera ígjøgnum og tryggja, at átakið kann fara fram.</p>
<p xml:lang="nob"><em type="bold">5.5 On Scene Coordinator (OSC) og SAR Mission Coordinator (SMC) </em></p>
<p>Undir einum átaki í føroyskum sjóøki hevur vakthavandi á MRCC Tórshavn leiklutin sum SAR Mission Coordinator (SMC), ið hevur ta taktisku og partvíst strategisku leiðsluna og setur inn hóskandi eindir at loysa uppgávuna.</p>
<p>SMC útnevnir ein On Scene Coordinator (OSC), um neyðugt. Tað er so OSC, ið røkir uppgávuna sum skaðastaðsleiðari fyri MRCC Tórshavn undir átakinum. Uppgávan, sum OSC, verður helst givin einari yrkiseind (professionellari eind), men tað kann eisini vera fyrsta eind á staðnum t.d. eitt fiskiskip.</p>
<p>OSC hevur ta samskipandi leiðsluna av átakinum í tøttum samskifti við SMC.</p>
<p>Um so er, at ósemja er ímillum tveir ella fleiri aktørar á staðnum í samband við ein tilburð á sjónum, hevur MRCC Tórshavn heimild at skera ígjøgnum og tryggja, at átakið kann fara fram.</p>
<p>Hvørjir myndugleikar, ið verða tiknir upp í eitt átak á sjónum, veldst um, hvør tilburðurin er, og hvussu víðfevndur hann er.</p>
<p><em type="bold">5.6 Leikluturin hjá Ríkisstjórnini í kreppuskipanini fyri Føroyar </em></p>
<p>Løgreglan  er  danskt  málsøki,  og  í  samband  við  heilt  serligar  tilburðir  kunnu  danskir ríkismyndugleikar biðja um hjálp úr Danmark í mun til útgerð og ráðgeving, sum er í samsvari við samstarvsavtalu, ið Fiskimálaráðið hevur við danska tilbúgvingarstýrið, Beredskabsstyrelsen.</p>
<p><em type="bold">5.7 Serligt í mun til flogfør í neyð og vanlukkur við flogførum </em></p>
<p>Loftrúmið yvir føroyska sjóøkið (í lodrættari linju frá markinum) er tvíbýtt í EGPX FIR, ið liggur nakað sunnan fyri Føroyar og BIRD FIR. EGPX FIR er undir eftirliti av <span type="quote" xml:lang="eng">”Scottish ACC”</span>, og BIRD FIR er undir eftirliti av <span type="quote" xml:lang="isl">”Reykjavík ACC”</span>. Eitt <span type="quote" xml:lang="eng">”Area Control Center”</span> hevur vanliga eftirlit við flogrutum og flogførum, ið flúgva í hægri luftløgum, ímillum fráferð og lending.</p>
<p>Kemur eitt flogfar í neyð í EGPX FIR yvir føroyskum sjóøki, sendir Scottish ACC boðini víðari til UK ARCC, ið er staðsett saman við National Maritime Operation Centre, ið síðan gevur boðini til MRCC Tórshavn.</p>
<p>Kemur eitt flogfar í neyð í BIRD FIR yvir føroyskum sjóøki, sendir Reykjavík ACC boðini víðari til JRCC Reykjavík, ið sendir boðini víðari til MRCC Tórshavn.</p>
<p xml:lang="eng">Flight Information Region  Area Control Center</p>
<p xml:lang="isl">Frá radiovitanum í Nólsoy (á knattstøðu 615729N 0063700W), í ein radius á 60 sjómíl og upp til 7500  fót,  verður  loftrúmið  kallað  Vagar  TIZ  har  Vagar  AFIS  leiðbeinir  flogførini  innanfyri Vagar TIZ.</p>
<p>Kemur  eitt flogfar  í  neyð innan fyri Vagar  TIZ, er tað  Vagar AFIS,  ið sendir boð til  MRCC Tórshavn, JRCC Ísland og politiið. Hetta sama er galdandi, um eitt flogfar kemur í neyð innan fyri EGPX FIR og BIRD FIR og má trygdar-/neyðlenda í Føroyum.</p>
<p xml:lang="deu">Traffic Information Zone  Aerodrome Flight Information Service</p>
<p><em type="bold">6. Yvirlit yvir ætlanir, avtalur, leiðreglur, leiðbeiningar o.a.  </em></p>
<p>Niðanfyri  eru  deilætlanir,  avtalur,  leiðreglur,  leiðbeiningar  o.a.,  ið  hava  týdning  í  mun  til tvørgangandi  kreppustýringina  og  tilbúgvingarráðlegging  í  samband  við  føroysku kreppustýringarskipanina.  Skjølini  eru  í  summum  førum  til  taks  á  heimasíðunum  hjá ábyrgdarmyndugleikanum. Tað eru økisábyrgdarmyndugleikarnir, ið taka avgerð um ætlanir, ið ikki eru almannakunngjørdar, kunnu latast øðrum.</p>
<p><em type="bold">Ætlanir, avtalur o.a.  </em></p>
<p xml:lang="isl"><em type="bold">Heiti Ábyrgdari </em></p>
<p>Yvirskipað tilbúgvingarætlan fyri Føroyar Fiskimálaráðið SAR Føroyar MRCC Tórshavn / Vørn Átaksráðið fyri Føroyar (Færøernes Beredskabsstab)</p>
<p>Politiið í Føroyum / MRCC Tórshavn</p>
<p>Landstilbúgvingarætlan fyri olju- og kemikaliudálking á sjónum og á strondini Landsverk</p>
<p>Kommunalar tilbúgvingarætlanir í mun til olju- og kemikaliudálking í havnum og á sjónum, tá skaðakeldan er á landi Kommunurnar í Føroyum</p>
<p>Kommunalar tilbúgvingarætlanir í mun til tilbúgvingarlógarinnar § 1 og § 13 Kommunurnar í Føroyum</p>
<p xml:lang="isl"><em type="bold">Leiðreglur, leiðbeiningar o.a. </em></p>
<p xml:lang="isl"><em type="bold">Heiti Ábyrgdari </em></p>
<p>Leiðbeining til skipan av kommunalu tilbúgvingini Fiskimálaráðið Leiðreglur fyri átaksleiðslu Fiskimálaráðið</p>
</body></document>