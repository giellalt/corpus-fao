<document xml:lang="fao" id="no_id"><header><title/><genre code="admin"/><author><unknown/></author><wordcount>2793</wordcount><conversion_status type="standard"/><availability><license type="standard"/></availability><multilingual/><origFileName>kunningarfaldari-um-kreppustýring-í-føroyum.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Kreppustýringin í Føroyum</p>
<p>Kunningartilfar um kreppustýringina í Føroyum</p>
<p xml:lang="fkv">Juli 20201</p>
<p xml:lang="nno">Mynd: Vaktsentralur (Kim Matthäi Leland/www.politi.dk)</p>
<p>Fiskimálaráðið</p>
<p>Yviri við Strond 15 100 Tórshavn 2</p>
<p><em type="bold">Formæli </em>Kreppustýringin í Føroyum er kunningartilfar, ið er ætlað almenninginum og myndugleikum, ið hava áhuga í at kunna seg um kreppustýringina í Føroyum. Endamálið við skjalinum er at lýsa uppgávur, skipan og ábyrgdarbýti í føroysku kreppustýringarskipanini. Hóast tað sjáldan kemur fyri, kunnu kreppur og størri vanlukkur raka Føroyar. Hesir tilburðir kunnu vera mannaelvdir ella náttúruelvdir, ótilætlaðar ella tilætlaðar. Felags fyri allar tilburðir er, at talan er um støður, har neyðugt er við einum serligum átaki at handfara tilburðin. Summir tilburðir kunnu vera so álvarsamar ella víðfevnandi, at neyðugt er at skipa eina tvørfakliga kreppustýring ímillum myndugleikar. Í slíkum førum verður átakið skipað innan fyri geirarnar í føroysku kreppustýringarskipanini. Hugsaðar tilburðir kunnu lýsast sum niðanfyri: </p>
<p><em type="bold">Náttúruelvdir tilburðir </em></p>
<p>Veðurfyribrigdi</p>
<p>Smittandi sjúka  Ódnarveður  Stórkavi og nógv regn  Alheimsfarsóttir  Húsdjórasjúkur og <span type="quote" xml:lang="fra">“zoonosur”</span></p>
<p><em type="bold">Mannaelvdir tilburðir </em></p>
<p>Vanlukkur (ótilætlaðir tilburðir)</p>
<p>Trygdarhóttanir (Tilætlaðir tilburðir)  Vanlukkur við flutningsførum á sjógvi og á landi  Vanlukkur við vandamiklum evnum á landi  Dálkingarvanlukkur á sjónum  Kjarnorkuvanlukkur  Telduálop (Cyberálop)  Yvirgangsálop</p>
<p>Viðmerkjast skal, at listin ikki út í æsir lýsir allar hugsandi tilburðir, men er ein roynd at vísa á, hvørjar tilburðir kunnu koma fyri. Aðrar tilburðir, ið eisini krevja tvørfakliga kreppustýring og ikki eru lýstar á listanum, kunnu sjálvandi eisini koma fyri.</p>
<p>Rógvi Reinert, aðalstjóri 3</p>
<p xml:lang="isl">Evnisinnihald</p>
<p>Formæli .......................................................................................................................................................... 2 1. Kreppustýringin í Føroyum ......................................................................................................................... 4 2. Íverksetan av kreppustýringarskipanini ........................................................................................................ 5 3. Yvirskipað tilbúgvingarætlan fyri Føroyar .................................................................................................... 7 4. Kolvetnisvirksemi ....................................................................................................................................... 7 5. Kreppustýringarskipanin - Bygnaður ........................................................................................................... 8 5.1 Føroya landsstýri ....................................................................................................................................... 8 5.2 Kreppuráðið fyri Føroyar .......................................................................................................................... 8 5.3 Átaksráðið fyri Føroyar (Færøernes Beredskabsstab) ................................................................................. 8 5.4 Fyriskipanarstaðið (KST) og Fyriskipanarstøðin (KSN) ............................................................................. 9 5.5 On Scene Coordinator (OSC) og SAR Mission Coordinator (SMC) ........................................................ 10 5.6 Leikluturin hjá Ríkisstjórnini í kreppuskipanini fyri Føroyar .................................................................... 10 5.7 Serligt í mun til flogfør í neyð og vanlukkur við fløgførum ...................................................................... 10 6. Yvirlit yvir ætlanir, avtalur, leiðreglur, leiðbeiningar o.a. ............................................................................. 12 4 1.</p>
<p><em type="bold">Kreppustýringin í Føroyum </em></p>
<p>Myndugleikarnir í Føroyum, tað eru bæði landsmyndugleikar, kommunur og ríkismyndugleikar, hava møguleika at seta í verk kreppustýringarskipanina í Føroyum (ella partar av henni), tá heilt serligar tilburðir, ið ikki kunnu handfarast á vanligan hátt, koma fyri. Tað kann vera, tá tilburðurin er óvanliga stórur í vavi, er serliga torgreiddur, ella tí, at tilburðurin ikki kann handfarast orsakað av manglandi førleikum, fólki ella útgerð, at tað gerst neyðugt við tvørfakligari samskipan og sínámillum kunning. Samskipan, í hesum samanhanginum, merkir, at teir partar, ið eru um eitt átak, skulu í felag loysa eitt felags og yvirskipað mál, sum semja er um. Sostatt kann kreppustýringarskipanin í Føroyum hjálpa til, at samlaða tilfeingið í Føroyum verður tikið í brúk og verður brúkt skjótt og munadygt, tá kreppa er. Yvirskipaði málsetningurin er, at fylgjurnar av einari størri vanlukku kunnu avmarkast mest møguligt, so samfelagið og gerandisdagurin skjótt kann koma aftur í eina vanliga legu.</p>
<p><em type="bold">Strikumynd yvir bygnað: </em></p>
<p><em type="italic">Mynd: Kreppustýringin í Føroyum. Grøni geirin lýsir skipan í sambandi við tilburðir á landi, blái geirin lýsir skipan í sambandi við tilburðir á sjónum, og reyði geirin lýsir tvørfakliga samstarvið á operativum (stýrandi) og strategiskum (ráðandi) stigi. </em></p>
<p>Taktiskt stig</p>
<p>Operativt stig</p>
<p>Strategiskt stig</p>
<p>Politiskt stig</p>
<p>Føroya landsstýri</p>
<p>Føroya landfúti</p>
<p>Fyriskipanarstøð</p>
<p xml:lang="vep">KSN</p>
<p>Fyriskipanarstað</p>
<p xml:lang="vep">KST</p>
<p>Kreppuráðið fyri</p>
<p>Føroyar</p>
<p>Átaksráðið fyri</p>
<p>Føroyar</p>
<p>Vørn</p>
<p>MRCC Tórshavn</p>
<p xml:lang="vep">SMC</p>
<p xml:lang="nob">On Scene</p>
<p xml:lang="eng">Coordinator</p>
<p xml:lang="fra">OSC5</p>
<p><em type="bold">Høvuðsuppgávurnar hjá føroysku kreppustýringarskipanini </em>- </p>
<p>At tryggja og varðveita eina felags støðumynd av samlaðu tilbúgvingarstøðuni, so teir myndugleikar, ið hava ein leiklut, kunnu taka avgerðir á strategiskum, operativum og taktiskum stigi skjótt og munadygt. -</p>
<p>At tryggja, at samstarv er millum myndugleikar á strategiskum, operativum og taktiskum stigi, og at atgerðir og nýtsla av tøkum tilfeingi er samskipað tvørturum økisábyrgdarmyndugleikar. -</p>
<p>At geva uttanhýsis kunning um tilbúgvingarstøðuna og geva fólki boð um, hvussu tey skulu bera seg at, so tey kunnu ansa sær í mun til egna trygd og heilsu. <em type="bold">2. Íverksetan av kreppustýringarskipanini </em>Kreppustýringarskipanin kann setast í verk í kreppustøðu, men kann eisini setast í verk, um tann almenna váðamyndin broytist. </p>
<p>Kreppustýringarskipanin skal virka sum ein smidlig eind, soleiðis at ikki er neyðugt at seta í verk alla skipanina í sambandi við smærri tilburðir. Tað vil til eina og hvørja tíð vera tilburðurin, ið er stýrandi í mun til samansetingina av kreppustýringarskipanini.</p>
<p>Tá Kreppustýringarskipanin er sett í verk, er tað hvør myndugleiki sær, ið hevur økisábyrgd í mun til egið ábyrgdarøki. Tað er sostatt galdandi fyri alt samstarv í tvørgangandi toymum, at hvør myndugleiki tekur lut í samstarvinum í mun til egið málsøki í samsvari við meginregluna um økisábyrgd. <em type="bold"></em></p>
<p>Gerst tað neyðugt, kunnu myndugleikarnir, ið eru partar av einum átaki, veita hvørjum øðrum hjálp, hóast tað er uttan fyri egið málsøki og økisábyrgd, sbrt. løgtingslóg nr. 61. frá 15. mai 2012: § 9, stk. 1, § 10, § 18. Tað merkir, at økisábyrgdarmyndugleikin til eina og hvørja tíð hevur høvuðsábyrgd innan fyri egið málsøki, men kann biðja um hjálp frá øðrum til at handfara ymiskar uppgávur í sambandi við átakið.</p>
<p>Tað kann t.d. vera ein umbøn um hjálp frá aðrari kommunalari tilbúgving ella frá myndugleika við fakligari vitan og førleikum. Tvørfakliga samstarvið í krepputoymunum, (Átaksráðnum og Kreppuráðnum) og millum myndugleikar annars, er grundarsteinurin í samlaðu kreppustýringarskipanini. 6</p>
<p><em type="bold">Grundreglur fyri kreppustýringarskipanini í Føroyum </em></p>
<p>Kreppustýringarskipanin byggir á fimm yvirskipaðar grundreglur, ið lýsa økisábyrgdarbýtið og samskipanina í sambandi við kreppur, og sum eru galdandi í sambandi við ráðlegging, kreppustýring og í sambandi við sjálvt átakið:  <em type="bold">Grundreglan um økisábyrgd </em>, merkir, at tann myndugleikin, ið hevur ábyrgd av ávísari uppgávu í gerandisdegnum, varðveitir ábyrgdina, tá ið størri skaðar ella vanlukkur henda.  <em type="bold">Grundreglan um líkskap </em>, merkir, at mannagongdin og tey ábyrgdarviðurskifti, ið vanliga galda, í størstan mun eisini eru galdandi í tilbúgvingarstøðum, soleiðis at tillagingar í bygnaðinum ikki verða størri enn neyðugt.  <em type="bold">Grundreglan um nærleika </em>, merkir, at <em type="bold"></em>tilbúgvingaruppgávurnar eiga at verða loystar so nær borgaranum sum gjørligt og á so lágum bygnaðarligum stigi sum til ber.  <em type="bold">Grundreglan um at gera skjótt av </em>, merkir, at í støðum har tað er ógreitt, hvat er hent, er best at byrja á einum ov høgum tilbúgvingarstigi, heldur enn at byrja á einum ov lágum. Afturat tí skal ein vera til reiðar skjótt at broyta tilbúgvingarstig til eitt lægri stig fyri ikki at nýta óneyðuga orku og pening.  <em type="bold">Grundreglan um samstarv </em>, <em type="bold"></em>merkir, at <em type="bold"></em>myndugleikar hava skyldu at samstarva og at samskifta við aðrar myndugleikar og feløg um tilbúgving og tilbúgvingarátøk. </p>
<p>Omanfyri standandi grundreglur vísa á skylduna hjá myndugleikum at gera skjótt av og taka ábyrgd í støðum, har tað krevst, at eitt tilbúgvingarátak verður sett í verk. Hetta merkir eisini, at myndugleikar mugu hava evnini at víkja frá vanligu mannagongdini fyri, at eitt átak ið ger mun kann setast í verk. 7 <em type="bold">3. Yvirskipað tilbúgvingarætlan fyri Føroyar </em>Kreppustýringin er lýst í yvirskipaðu tilbúgvingarætlanini fyri Føroyar. Tilbúgvingarætlanin er gjørd við støði í reglugerð um Kreppuráð fyri Føroyar, staðfest av Føroya landsstýri á landsstýrisfundi tann 17. juni 2019. </p>
<p>Tilbúgvingarætlanin fyri Føroyar skal vera grundarlag fyri einari yvirskipaðari og tvørfakligari kreppustýring í Føroyum, sum er grundfest í Kreppuráðnum fyri Føroyar. Kreppuráðið skal virka sum millumlið millum politiska myndugleikan og samskipandi leiðsluna av einum størri tilburði ella kreppu, bæði á sjógvi og á landi.</p>
<p>Tilbúgvingarætlanin skal setast í verk í samband við heilt serligar størri tilburðir, sum krevja samskipan millum myndugleikar við økisábyrgd í Føroyum og í sambandi við kreppusamskipan við bæði ríkis- og aðrar útlendskar myndugleikar.</p>
<p>Heilt serligar størri tilburðir kunnu lýsast við, at tilburðurin ikki kann loysast við vanligum atkomuligum tilfeingi og mannagongd, og at lív, heilsa, umhvørvi og ognir eru í vanda fyri at fara fyri skjeyti</p>
<p>Sum dømi kunnu nevnast størri skipsvanlukkur, flogvanlukkur, størri dálkingarvanlukkur, størri eldsbrunar, spreingivanlukkur, umfatandi sjúka (pandemi) og longri streymslit.</p>
<p>Tilbúgvingarætlanin er galdandi fyri allar Føroyar og skal nýtast av Føroya landsstýri, kommununum í Føroyum og øðrum myndugleikum, ið eru partar av Kreppuráðnum.</p>
<p>Tilbúgvingarætlanin er eisini fatanarstøðið fyri myndugleikar, fyritøkur og aðrar áhugapartar, sum ikki eru partar av Kreppuráðnum. Endamálið er at tryggja, at hesir áhugapartar kenna til tilbúgvingarskylduna og yvirskipaðu kreppustýringina í Føroyum og nýta hetta sum grundarlag í arbeiðinum at gera egnar tilbúgvingarætlanir. ( <em type="italic">Yvirskipað tilbúgvingarætlan fyri Føroyar: 2019 </em>). <em type="bold">4. Kolvetnisvirksemi </em>Tilbúgving í sambandi við kolvetnisvirksemi er skipað við løgtingslóg nr. 31. frá 16. mars 1998 við seinni broytingum. Tað merkir, at tilbúgving í sambandi við kolvetnisvirksemi er skipað við egnari lóggávu í mun til tilbúgvingarráðlegging. Tað er álagt brúkara av havstøð at halda dygga tilbúgving til verju fyri vanlukkum ella vandum, ið kunnu elva til fólkaskaða ella deyða, umhvørvisdálking ella skaða á lutir. Eisini skal brúkarin síggja til, at neyðug útgerð er til bráðflytingar og bjargingar, umframt at ávaringarskipanir og fjarskiftisútgerð eru til taks. Brúkarin skal í tílíkum førum skipa fyri neyðugum atgerðum at forða ella minka um fólkavanda og fylgiskaðar. Tað er gevandi loyvismyndugleikin, ið hevur eftirlit við, um brúkari av havstøð livir upp til ásetingarnar í lóggávuni. 8 <em type="bold">5. Kreppustýringarskipanin - Bygnaður </em>Kreppustýringarskipanin í Føroyum kann tvørfakliga virka á fýra stigum:  Føroya landsstýri – Politiskum stigi.  Kreppuráðið fyri Føroyar – Strategiskum stigi.  Átaksráðið fyri Føroyar – Rakstrarligum (operativum) stigi.  KST/OSC – Taktiskum stigi. <em type="bold">5.1 Føroya landsstýri </em>Í sambandi við størri tilburðir verður Føroya landsstýri kunnað av Kreppuráðnum fyri Føroyar, og tosað verður um viðurskifti, ið hava strategiskt ella politiskt eyðkenni. <em type="bold">5.2 Kreppuráðið fyri Føroyar </em>Kreppuráðið fyri Føroyar hevur yvirskipaðu tvørgangandi kreppustýringina, ið er lýst í Yvirskipaðu tilbúgvingarætlanini fyri Føroyar. </p>
<p>Kreppuráðið er fyriskipanarligi snúningsdepilin fyri yvirskipaðu tvørfakligu kreppustýringini. Kreppuráðið er staðið fyri orðaskifti millum land og kommunur og millum føroyskar og danskar myndugleikar. Kreppuráðið hevur sum so ikki sjálvstøðugan avgerðarmyndugleika, men virkar eftir grundreglunum um økisábyrgd, líkskap, nærleika og samstarv. Endamálið við at kalla Kreppuráðið fyri Føroyar saman er at tryggja, at umboðini í ráðnum hava eitt stað, har økisábyrgdarpartarnir møtast og taka sær av yvirskipaðu tvørfakligu samskipanini í sambandi við størri tilburðir í Føroyum. <em type="italic">(Yvirskipað tilbúgvingarætlan fyri Føroyar) </em><em type="bold">5.3 Átaksráðið fyri Føroyar (Færøernes Beredskabsstab) </em>Átaksráðið fyri Føroyar (Færøernes Beredskabsstab) skal styrkja samskipanina millum føroyskar myndugleikar og ríkismyndugleikar í sambandi við størri tilburðir og vanlukkur. Átaksráðið fyri Føroyar skal somuleiðis lata eina dagførda støðumynd til Kreppuráðið fyri Føroyar, so umboðini í Kreppuráðnum kunnu taka avgerðir út frá einum sakligum og fakligum grundarlagi. Út yvir tað, hevur Átaksráðið fyri Føroyar sum uppgávu at samskipa nýtsluna av tí samlaða tilfeinginum, tað veri seg útgerð, fólk og førleikar. Endamálið er at fáa størst nyttu av tí samlaða tilfeinginum í Føroyum. Átaksráðið fyri Føroyar (Færøernes Beredskabsstab) varðar av operativa átakinum á átaksstaðnum, og virkar sum bindilið millum OSC/KST og Kreppuráðið fyri Føroyar. Fasta umboðan í Átaksráðnum fyri Føroyar hava MRCC Tórshavn, løgreglan, umboð fyri kommunalu tilbúgvingina, heilsutilbúgvingin, umboð fyri umhvørvisvernd og umboð fyri Arktisk kommando. Viðmerkjast skal, at Arktisk kommando ikki hevur økisábyrgd, men virkar sum ein stuðulseind fyri Átaksráðið og hevur atgongd til eina røð av tilfeingi og førleikum, ið kunnu verða hent í mun 9 til eitt átak. Afturat skal umboðan, umboðandi aðrar myndugleikar og sjálvboðin, kallast inn til Átaksráðið í mun til slag av tilburði. Henda umboðan og samanseting eigur at verða lýst í deilplanum fyri Átaksráðið fyri Føroyar. Átaksráðið fyri Føroyar kann gerast virkið á trimum ymiskum tilbúgvingarstigum, alt í mun til hvat slag av tilburði, talan er um. ( <em type="italic">Hovedplan for Færøernes Beredskabsstab (Átaksráðið fyri Føroyar </em>)) Formansskapurin í Átaksráðnum fyri Føroyar verður mannaður av MRCC Tórshavn, í fall ein tilburður er á sjónum, sbrt. tilbúgvingarlógarinnar § 22, og av løgregluni, um ein tilburður er á landi, sbrt. tilbúgvingarlógarinnar § 21. <em type="bold">5.4 Fyriskipanarstaðið (KST) og Fyriskipanarstøðin (KSN) </em>Í átaksleiðsluni eru leiðsluumboð frá teimum myndugleikum, sum hava ávísar átaksuppgávur í mun til ein ávísan tilburð. Bulurin í átaksleiðsluni í størri tilburðum við løstaðum persónum telur vanliga tríggjar átaksleiðarar. Tað er átaksleiðarin hjá politinum (ÁTL-POLITI), átaksleiðarin hjá heilsuverkinum (ÁTL-HEILSA) og átaksleiðarin hjá kommunalu tilbúgvingini (TEKNISKI-ÁTL). </p>
<p>Fyri at tryggja eitt munagott átak er týdningarmikið, at átaksleiðslan hevur eina felags fatan av støðuni og út frá henni setur mál fyri, hvussu átakseindirnar kunnu røkka ásettu málunum í felag.</p>
<p>Tað er týdningarmikið, at átaksleiðslan vísir sínámillum álit, er opin fyri fleiri møguligum loysnum og ger eina meting av møguligum avleiðingum. Fyri hvønn átaksleiðara er yvirskipað galdandi, at hann – afturat at hava førleika og kunnleika til galdandi reglur og bygnað innan egið øki – skal hava kunnleika til hini økini og teirra leiklutir og ábyrgd, eins og hann, í støðuni, má duga at tillaga seg og vera førur fyri at taka neyðugar avgerðir.</p>
<p>ÁTL-POLITI samskipar, vegna Føroya landfúta, tað samlaða átakið í øllum átaksøkinum, soleiðis at samlaða átakið verður so munagott sum møguligt. ÁTL-POLITI hevur yvirskipaðu ábyrgdina av, at tað verður samstarvað og samskipað, og at átaksøkið verður skipað, men hevur eisini uppgávur í sambandi við tilbúgvingarboð, bráðflytan, avbyrgjan og atgongueftirlit. Stuðulseindir, sum verða partar av einum átaki, eru undir ræði av ÁTL-POLITI, tá tær eru á átaksøkinum, men uttan fyri skaðastaðið.</p>
<p>TEKNISKI-ÁTL hevur ábyrgd av teknisku leiðsluni av átakinum á skaðastaðnum, harundir trygd og arbeiðsumstøður hjá starvsfólkinum. Átøk frá øllum átakseindum á skaðastaðnum skulu tí vera í tøttum samstarvi við TEKNISKI-ÁTL.</p>
<p>ÁTL-HEILSA hevur heilsufakligu ábyrgdina í samband við átakið, eisini viðvíkjandi heilsufakligum metingum, raðfestingum, viðgerðum, visitatiónum og sjúkraflutningi. 10</p>
<p>Um so er, at ósemja er ímillum tveir ella fleiri aktørar á staðnum í samband við ein tilburð á landi, hevur politiið heimild at skera ígjøgnum og tryggja, at átakið kann fara fram. <em type="bold">5.5 On Scene Coordinator (OSC) og SAR Mission Coordinator (SMC) </em>Undir einum átaki í føroyskum sjóøki hevur vakthavandi á MRCC Tórshavn leiklutin sum SAR Mission Coordinator (SMC), ið hevur ta taktisku og partvíst strategisku leiðsluna og setur inn hóskandi eindir at loysa uppgávuna. </p>
<p>SMC útnevnir ein On Scene Coordinator (OSC), um neyðugt. Tað er so OSC, ið røkir uppgávuna sum skaðastaðsleiðari fyri MRCC Tórshavn undir átakinum. Uppgávan, sum OSC, verður helst givin einari yrkiseind (professionellari eind), men tað kann eisini vera fyrsta eind á staðnum t.d. eitt fiskiskip. OSC hevur ta samskipandi leiðsluna av átakinum í tøttum samskifti við SMC. Um so er, at ósemja er ímillum tveir ella fleiri aktørar á staðnum í samband við ein tilburð á sjónum, hevur MRCC Tórshavn heimild at skera ígjøgnum og tryggja, at átakið kann fara fram.</p>
<p>Hvørjir myndugleikar, ið verða tiknir upp í eitt átak á sjónum, veldst um, hvør tilburðurin er, og hvussu víðfevndur hann er. <em type="bold">5.6 Leikluturin hjá Ríkisstjórnini í kreppuskipanini fyri Føroyar </em>Løgreglan er danskt málsøki, og í samband við heilt serligar tilburðir kunnu danskir ríkismyndugleikar biðja um hjálp úr Danmark í mun til útgerð og ráðgeving, sum er í samsvari við samstarvsavtalu, ið Fiskimálaráðið hevur við danska tilbúgvingarstýrið, Beredskabsstyrelsen. <em type="bold">5.7 Serligt í mun til flogfør í neyð og vanlukkur við flogførum </em>Loftrúmið yvir føroyska sjóøkið (í lodrættari linju frá markinum) er tvíbýtt í EGPX FIR1, ið liggur nakað sunnan fyri Føroyar og BIRD FIR. EGPX FIR er undir eftirliti av <span type="quote" xml:lang="eng">”Scottish ACC2”</span>, og BIRD FIR er undir eftirliti av <span type="quote" xml:lang="isl">”Reykjavík ACC”</span>. Eitt <span type="quote" xml:lang="eng">”Area Control Center”</span> hevur vanliga eftirlit við flogrutum og flogførum, ið flúgva í hægri luftløgum, ímillum fráferð og lending. Kemur eitt flogfar í neyð í EGPX FIR yvir føroyskum sjóøki, sendir Scottish ACC boðini víðari til UK ARCC, ið er staðsett saman við National Maritime Operation Centre, ið síðan gevur boðini til MRCC Tórshavn. Kemur eitt flogfar í neyð í BIRD FIR yvir føroyskum sjóøki, sendir Reykjavík ACC boðini víðari til JRCC Reykjavík, ið sendir boðini víðari til MRCC Tórshavn. 1 Flight Information Region 2 Area Control Center 11 </p>
<p>Frá radiovitanum í Nólsoy (á knattstøðu 615729N 0063700W), í ein radius á 60 sjómíl og upp til 7500 fót, verður loftrúmið kallað Vagar TIZ3 har Vagar AFIS4 leiðbeinir flogførini innanfyri Vagar TIZ. Kemur eitt flogfar í neyð innan fyri Vagar TIZ, er tað Vagar AFIS, ið sendir boð til MRCC Tórshavn, JRCC Ísland og politiið. Hetta sama er galdandi, um eitt flogfar kemur í neyð innan fyri EGPX FIR og BIRD FIR og má trygdar-/neyðlenda í Føroyum. 3 Traffic Information Zone 4 Aerodrome Flight Information Service 12 <em type="bold">6. Yvirlit yvir ætlanir, avtalur, leiðreglur, leiðbeiningar o.a. </em>Niðanfyri eru deilætlanir, avtalur, leiðreglur, leiðbeiningar o.a., ið hava týdning í mun til tvørgangandi kreppustýringina og tilbúgvingarráðlegging í samband við føroysku kreppustýringarskipanina. Skjølini eru í summum førum til taks á heimasíðunum hjá ábyrgdarmyndugleikanum. Tað eru økisábyrgdarmyndugleikarnir, ið taka avgerð um ætlanir, ið ikki eru almannakunngjørdar, kunnu latast øðrum. </p>
<p><em type="bold">Ætlanir, avtalur o.a. </em></p>
<p xml:lang="isl"><em type="bold">Heiti </em></p>
<p><em type="bold">Ábyrgdari </em></p>
<p>Yvirskipað tilbúgvingarætlan fyri Føroyar</p>
<p>Fiskimálaráðið</p>
<p>SAR Føroyar</p>
<p>MRCC Tórshavn / Vørn</p>
<p>Átaksráðið fyri Føroyar (Færøernes</p>
<p xml:lang="dan">Beredskabsstab)</p>
<p>Politiið í Føroyum / MRCC Tórshavn</p>
<p>Landstilbúgvingarætlan fyri olju- og kemikaliudálking á sjónum og á strondini</p>
<p xml:lang="isl">Landsverk</p>
<p>Kommunalar tilbúgvingarætlanir í mun til olju- og kemikaliudálking í havnum og á sjónum, tá skaðakeldan er á landi</p>
<p>Kommunurnar í Føroyum</p>
<p xml:lang="isl">Kommunalar tilbúgvingarætlanir í mun til tilbúgvingarlógarinnar § 1 og § 13</p>
<p>Kommunurnar í Føroyum</p>
<p xml:lang="isl"><em type="bold">Leiðreglur, leiðbeiningar o.a. </em></p>
<p xml:lang="isl"><em type="bold">Heiti </em></p>
<p><em type="bold">Ábyrgdari </em></p>
<p>Leiðbeining til skipan av kommunalu tilbúgvingini</p>
<p>Fiskimálaráðið</p>
<p>Leiðreglur fyri átaksleiðslu</p>
<p>Fiskimálaráðið</p>
</body></document>
