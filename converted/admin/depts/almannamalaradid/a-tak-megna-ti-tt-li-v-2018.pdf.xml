<document xml:lang="fao" id="no_id"><header><title/><genre code="admin"/><author><unknown/></author><wordcount>12069</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>a-tak-megna-ti-tt-li-v-2018.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>Apríl</p>
<p>Átak: <span type="quote">“Megna títt lív”</span></p>
<p>Tilmæli um tilboð til ung við víðfevndum sálarligum ella sosialum trupulleikum og álvarsligum trupulleikum av rúsdrekka- og rúsevnamisnýtslu</p>
<p>Innihaldsyvirlit</p>
<p><em type="italic">1. Inngangur, samanumtøka og tilmæli .................................................................................................... 2 </em></p>
<p><em type="italic">Tilmæli ..................................................................................................................................................... 3 </em></p>
<p><em type="italic">Arbeiðsbólkur og setningur ...................................................................................................................... 4 </em></p>
<p><em type="italic">2. Bakstøði og lýsing................................................................................................................................. 6 </em></p>
<p><em type="italic">2.1 Heildartilboð á donskum stovnum ...................................................................................................... 6 </em></p>
<p><em type="italic">2.2 Politiskt ynski um samskipaði tilboð í Føroyum ............................................................................. 7 </em></p>
<p><em type="italic">2.3 Samanumtøka – tørvurin tykist vera vaksandi .................................................................................... 8 </em></p>
<p><em type="italic">3. Tey ungu hava tørv á einum tyssi av tillagaðum tilboðum ..................................................................... 9 </em></p>
<p xml:lang="dan"><em type="italic">3.1 Ung dømd .........................................................................................................................................10 </em></p>
<p><em type="italic">3.2 Tvingsilsnýtsla í sambandi við sosialpedagogiska viðgerð .............................................................11 </em></p>
<p><em type="italic">3.3 Bústaðartilboð .............................................................................................................................13 </em></p>
<p><em type="italic">3.3.1 Samanumtøka – ein tryggur bústaður er ein fyritreyt fyri menning ......................................15 </em></p>
<p><em type="italic">3.4 Luttøka á arbeiðsmarknaðinum ella útbúgving ............................................................................15 </em></p>
<p><em type="italic">3.5 Psykiatrisk viðgerð og onnur viðgerð ...........................................................................................17 </em></p>
<p><em type="italic">3.6 Viðgerð fyri rúsdrekka- og rúsevnamisnýtslu................................................................................18 </em></p>
<p><em type="italic">3.6.1 Tvingsilsnýtsla í sambandi við viðgerð fyri rúsdrekka- og rúsevnamisnýtslu ..........................20 </em></p>
<p><em type="italic">3.6.2 Samanumtikið – brúka tilboðini, ið eru tøk .................................................................................21 </em></p>
<p><em type="italic">3.7 Neyðugt við skipaðum og tryggum fíggjarviðurskiftum ................................................................22 </em></p>
<p><em type="italic">3.7.1 Samanumtikið – viðhvørt tørvur á hjálp at umsita viðurskiftini .............................................23 </em></p>
<p><em type="italic">3.8 Sosial sambond og frítíðarítriv týðandi leiklut ..............................................................................23 </em></p>
<p><em type="italic">3.9 Samstarv millum myndugleikar og skipan av tilboðnum ...............................................................25 </em></p>
<p><em type="italic">4. Tilmæli um skipan av tilboði ................................................................................................................27 </em></p>
<p><em type="italic">4.1 Tvørgeiraligt átak ..............................................................................................................................27 </em></p>
<p><em type="italic">4.2 Viðgerðarætlan .................................................................................................................................27 </em></p>
<p><em type="italic">4.3 Skipan av átakinum ...........................................................................................................................28 </em></p>
<p><em type="italic">4.4 Starvsfólkahópur ...............................................................................................................................29 </em></p>
<p><em type="italic">4.5 Kostnaðarmeting ...............................................................................................................................29 </em></p>
<p>1. Inngangur, samanumtøka og tilmæli</p>
<p>Landsstýriskvinnan í almannamálum hevur sett sær fyri, at ung fólk, sum hava  umfatandi og samansettar sálarligar, sosialar og rúsevnatrupulleikar, skulu loftast betur enn í dag.</p>
<p>Myndugleikar eru samdir um, at størsti parturin av ungdóminum hevur tað gott í Føroyum, men samstundis bendir okkurt á, at tey fáu, sum hava umfatandi trupulleikar, tykjast verri fyri. Vit kunnu staðfesta, at tað eru ung fólk í Føroyum, sum hava álvarsligar trupulleikar av rúsdrekka- og rúsevnamisnýtslu, harðskapi, prostitutión og øðrum lógarbrotum.</p>
<p>Orsøkirnar  til,  at  ung  fólk  enda  í  slíkum  støðum,  eru  sum  oftast  fleirfaldar  og torgreiddar.  Í  fleiri</p>
<p>førum er talan um børn, sum eru vaksin upp í illa virkandi familjum, har tey ikki hava fingið neyðugu</p>
<p>umsorganina. Í øðrum førum er talan um børn við umfatandi sálarligum sjúkum ella ADHD, autismu, o.t., sum hava ilt við at fóta sær, tí tey ikki hava fingið røttu hjálpina rættstundis. Talan kann eisini</p>
<p>vera um ung, sum ikki hava fingið staðfest nakra sálarliga sjúku ella diagnosu og sum eru vaksin upp</p>
<p>í vælvirkandi familjum, men har talan kann vera um goymdar avbjóðingar, sum viðføra, at tey koma</p>
<p>á skeiva leið.</p>
<p>Umframt hetta vísir tað seg at vera ein serlig avbjóðing, tá borgari við samansettum trupulleikum fær</p>
<p>dóm  til  eftirlit  hjá  Almannaverkinum.  Tørvur  er á  at  skipa  samstarvið  við  ákærumyndugleikan  og Kriminalforsorgina øðrvísi, bæði áðrenn dómur er fallin, tá fyriskipanin skal fyrireikast, og meðan</p>
<p>fyriskipanin virkar.</p>
<p>Fleiri skipanir gera hvør í sínum lagi sítt fyri at veita viðgerð, hjálp og stuðul. Alt ov ofta ger seg tó</p>
<p>galdandi, at almennu fyriskipanirnar ikki røkka hesum ungu, og at viðgerðartilboðini í Føroyum ikki</p>
<p>megna at lofta og hjálpa hesum ungu. Hetta er ein avbjóðing, sum landsstýrið hevur sett sær fyri at taka í móti.</p>
<p>Tí  setti  landsstýriskvinnan  í  almannamálum  á  sumri  2017  ein  arbeiðsbólk  við  umboðum  fyri</p>
<p>Almannamálaráðið,  Heilsu-  og  innlendismálaráðið,  Almannaverkið,  Psykiatriska  depilin  á</p>
<p>Landssjúkrahúsinum og Kriminalforsorgina at orða tilmæli um, hvussu hesi ungu við víðfevndum og</p>
<p>samansettum avbjóðingum kunnu fáa ta hjálp og tann stuðul sum eru neyðug.</p>
<p>Arbeiðsbólkurin  metir, at talan er um umleið 10  ung, sum  hava samansetta tørvin, sum  lýstur er  í</p>
<p>hesum tilmæli. Hetta eru ung, sum eru <span type="quote" xml:lang="dan">“kend”</span> í skipanini. Ung, sum kanska í gjøgnum fleiri ár uttan</p>
<p>nøktandi úrslit hava fingið ymisk stuðulstilboð, tænastur og viðgerðartilboð.</p>
<p>Talan er um ung, sum fyrr í stóran mun fingu tilboð á stovnum uttanlands. Í 2014 var politiska ynskið,</p>
<p>at so nógv tilboð, sum til ber, skuldu veitast í Føroyum, og at tað bert í heilt serligum førum skuldi vera neyðugt at veita tilboð uttanlands og einans, um einki nøktandi tilboð kundi veitast í Føroyum.</p>
<p>Avgerðin í 2014 hevði fleiri atlit. Eitt atlit var, at børn og ung sambært Barnarættindasáttmálanum og</p>
<p>Breksáttmálanum hava rætt til at fáa hjálp í egnum landi. Men onnur samfelagslig atlit lógu eisini til grund fyri avgerðini. Føroyar hava vælútbúgvin fólk, sum hava ella kunnu fáa neyðugar førleikar til</p>
<p>at veita borgarum, sum hava tørv á tí, fakliga hjálp og viðgerð. Fleiri størv innan hetta økið, kunnu</p>
<p>viðvirka til, at hesir fakbólkar støðast í Føroyum, samstundis sum fleiri arbeiðspláss eisini hava onnur</p>
<p>jalig hjáárin.</p>
<p>Politiski  myndugleikin  viðurkendi  tó  eisini,  at  tað  í  ávísum  førum  framvegis  er  neyðugt  at  keypa tænastur uttanlands. Hetta til tess at tryggja, at borgarin fær neyðuga og dygdargóða hjálp. Eitt nú tá</p>
<p>diagnosan og tørvurin eru  so  mikið  samansett, at tað ikki  er  fakliga ráðiligt ella  møguligt at skipa</p>
<p>tilboð her á landi. Tískil varð eisini avgjørt, at heimild framhaldandi skuldi vera til at keypa tænastu</p>
<p>uttanlands.</p>
<p>Gongdin  seinnu  árini  hevur  verið  tann,  at  tað  eru  skipað  fleiri  tilboð  til  børn  og  ung  í  Føroyum. Almannaverkið  hevur skipað  fleiri  bú-  og viðgerðartilboð til ung, sum  hava tørv á tí. Eisini  hevur</p>
<p>Mentamálaráðið  skipað  serlig  skúlatilboð  kring  landið,  umframt,  at  Serligt  Skipað  Miðnám  er</p>
<p>stovnsett fyri at lofta næmingum, sum ikki megna vanliga skúlagongd á jøvnum føti við onnur børn</p>
<p>og ung. Harumframt hevur heilsuverkið eisini raðfest psykiatriina og hevur serliga barnapsykiatriin fingið eitt munagott lyft seinnu árini. Harafturat eru stig tikin til at skipa serstaka rúsdrekkaviðgerð</p>
<p xml:lang="dan">til børn og ung</p>
<p>Tvørgeiraligt samstarv hevur eisini verið á breddanum seinnu árini og eru munagóð átøk so sum Tann</p>
<p>góða  tilgongdin,  áðurnevnda  Serliga  Skipaða  Miðnám  og  bú-  og  viðgerðartilboð  fyri  ung  við</p>
<p>sálarligum avbjóðingum, úrslit av góðum samstarvi millum myndugleikar, stovnar og fakbólkar.</p>
<p>Myndugleikar og  sjálvbodnir  felagsskapir  í  Føroyum  hava  eisini  seinnu  árini  lagt  dent  á  sokallaði</p>
<p>fyribyrgjandi  átøk,  eitt  nú  SSP,  Fólkaheilsuráðið  og  Blái  krossur,  sum  við  upplýsing  og  kunning,</p>
<p>skulu viðvirka til, at tað gerast færri ung, sum fáa trupulleikar við rúsdrekka og fremja lógarbrot.</p>
<p>Hóast nógvar batar, kann arbeiðsbólkurin staðfesta, at tað framvegis eru ung, sum ikki verða loftað</p>
<p>av verandi skipanum, og fremja lógarbrot av ymiskum slagi og eru í vanda fyri sær sjálvum og fyri</p>
<p>onnur. Tí mælir bólkurin til, at eitt serligt átak verður gjørt fyri hesi – lutfalsliga fáu – ungu, sum hava</p>
<p>ein heilt serligan tørv.</p>
<p>Tilmæli</p>
<p>Við støði í omanfyrinevndu viðurskiftum mælir arbeiðsbólkurin til, at landsstýrið fer undir eitt átak, sum  hevur  til  endamáls  stig-  og  miðvíst  at  lofta  og  hjálpa  hesum  ungu,  sum  hava  umfatandi  og</p>
<p>samansettar sálarligar, sosialar og rústrupulleikar.</p>
<p>Vísandi til, at tað eru fleiri myndugleikar og skipanir, sum hvør í sínum lagi veita ymiskar tænastur</p>
<p>og viðgerðir, sum hesi ungu hava tørv á, mælir arbeiðsbólkurin til, at farið verður undir at skipa eitt</p>
<p>tvørgeiraligt átak, har hvør myndugleiki sær átekur sær sín leiklut og sín part av umfatandi uppgávuni at lofta hesum ungu.</p>
<p>Arbeiðsbólkurin ásannar, at tað er torført at skipa og varðveita tvørgeiralig átøk og samstarv,  og tí</p>
<p>verður mælt til, at politisk avtala verður gjørd millum avvarðandi landsstýrisfólk, sum staðfestir, at</p>
<p>politiskur vilji  er til  í  felag at  loysa uppgávuna. Harumframt eigur avtalan at nágreina  leiklutin og</p>
<p>uppgávuna  hjá  einstaka  myndugleikanum  soleiðis,  at  partarnir  kunnu  brúka  orku  uppá  at  loysa</p>
<p>uppgávuna, heldur enn at stríðast um uppgávu- og ábygdarbýtið.</p>
<p>Ítøkiliga verður mælt til, at eitt tvørfakligt og matrikkulleyst toymi – sum vit frameftir rópa Toymið</p>
<p>-      verður  sett  burtur  av  til  at  taka  sær  av  teimum  ungu,  og  at  Toymið  verður  skipað  undir</p>
<p>Almannaverkinum við serstakari játtan til endamálið.</p>
<p>Uppgávan hjá Toyminum verður at fáa og varðveita samband við tey ungu og at virka sum bindilið</p>
<p>millum tann unga og teir stovnar/myndugleikar, sum veita viðgerð og tænastur. Toymið skal tryggja, at  ein  viðgerðarætlan  verður  gjørd  saman  við  tí  unga  og  avvarðandi  myndugleikum  og  stovnum.</p>
<p>Viðgerðarætlanin skal gerast við støði í lívsstøðuni, tørvinum og ynskjunum hjá tí unga og skal fevna</p>
<p>um fylgjandi viðurskifti:</p>
<p type="listitem">• bústað,</p>
<p type="listitem">• luttøku á arbeiðsmarknaðinum og/ella útbúgving,</p>
<p type="listitem">• heilivágur/psykiatrisk viðgerð/sálarfrøðilig viðgerð</p>
<p type="listitem">• viðgerð fyri rúsdrekka-/rúsevnamisnýtslu</p>
<p type="listitem">• fíggjarviðurskifti</p>
<p type="listitem">• sosial sambond og frítíðarítriv</p>
<p>Í  hesum  tilmæli  verða  ymisku  tættirnir  og  tilmælini  lýst  nærri  eins  og  ein  meira  nágreinilig</p>
<p>kostnaðarmeting fyriliggur.</p>
<p>Arbeiðsbólkur og setningur</p>
<p>Í arbeiðsbólkinum hava verið:</p>
<p>Heini Petersen og Doris Bjarkhamar, Almannamálaráðið;</p>
<p>Elkin Klettheyggj og Heðin Askham, Kriminalforsorgin;</p>
<p>Tormóður Stórá, Psykiatriski Depilin;  Fróði Jacobsen, Heilsu- og innlendismálaráðið,</p>
<p>Hermann Mortensen, Almannaverkið;</p>
<p>Heilsu-  og  innlendismálaráðið  hevur  samskift  við  umboð  fyri  Bláa  Kross  og  Frelsunarherin,  sum</p>
<p>rekur nýggja viðgerðarheimið Frælsið á Eiði, um møguleikar fyri rúsviðgerð til hesi ungu.</p>
<p>Bólkurin hevur samanlagt havt fýra  fundir, har umboð fyri allar myndugleikar hava verið hjástødd.</p>
<p>Arbeiðsbólkurin hevur eisini verið á vitjan í Mjørkadali og hevur m.a. eisini tosað við unglingar, sum eru í hesi støðuni og koma undir málbólkin. Johan Jansson, varastjóri á Landssjúkrahúsinum luttók á einum fundi og Jan Simonsen, deildarstjóri í Heilsu- og innlendismálaráðnum, hevur eisini luttikið á</p>
<p>einum fundi í arbeiðsbólkinum vegna Fróða Jacobsen.</p>
<p>Harumframt  hava  umboð  fyri  Almannamálaráðið  havt  fundir  við  Almannaverkið.  Eisini  hevur</p>
<p>bólkurin samskift skrivliga sína millum.</p>
<p>Uppgávan hjá arbeiðsbólkinum var at gera lýsing av og tilmæli um:</p>
<p type="listitem"> tørvin á einum tilboði, ið loftar hesum ungu</p>
<p type="listitem"> samstarv  millum  myndugleikar,  herundir  uppskot  til  ábyrgdarbýtið  millum  hesar</p>
<p>myndugleikar</p>
<p type="listitem"> slag av viðgerð og mál við viðgerðini, undir hesum eisini virðisgrundarlag</p>
<p type="listitem"> samstarv við avvarðandi</p>
<p type="listitem"> starvsfólkahóp</p>
<p type="listitem"> visitatión</p>
<p type="listitem"> kostnaðarmeting</p>
<p>Eftir ætlan skuldi bólkurin vera liðugur við arbeiði soleiðis, at tað kundi gerast klárt at seta í verk frá</p>
<p>1.  januar  2018.  Í  sambandi  við  fíggjarlógararbeiðið  2018  gjørdist  greitt,  at  lands</p>
<p>almannamálum mátti raðfesta onnur viðurskifti. Tilmælið er handað í apríl 2018.</p>
<p>2. Bakstøði og lýsing</p>
<p>Sum nevnt í innganginum er í stóran mun talan um ein bólk av ungum við avbjóðingum, sum fingu</p>
<p>tilboð uttanlands fram til 2014, tí nøktandi tilboð ikki vóru í Føroyum. Tá varð politisk avgerð tikin</p>
<p>um at fara undir eina tilgongd við tí endamáli at bjóða fleiri tilboð í Føroyum. Tað tykist tó sum um,</p>
<p>at tørvurin á tilboðum til ung við samansettum og størri avbjóðingum er vaksandi. Í hesum partinum</p>
<p>fara vit at greiða nærri frá, hvørji tilboð eru til hendan bólk, og hvussu gongdin hevur verið á økinum seinnu árini.</p>
<p>2.1 Heildartilboð á donskum stovnum</p>
<p>Áður var tað soleiðis, at um einki  nøktandi stovnstilboð var  í Føroyum, var heimild  í § 16 stk. 1  í forsorgarlógini  at  innskriva  børn  og  ung  á  stovnar  ella  stovnslíknandi  fyriskipan,  sum  landsstýrið</p>
<p>hevur gjørt avtalu við.  Vanliga vóru danskir stovnar nýttir til  endamálið og talan var um sokallaði</p>
<p>heildartilboð,  har  tey  ungu,  umframt  at  fáa  sosialpedagogiska  viðgerð,  búvenjing  og  meting  um</p>
<p>arbeiðsførleika, eisini ofta fingu psykiatriska viðgerð og skúlaundirvísing. .</p>
<p>Tað  vóru  serliga  børn  og  ung  við  m.a.  autismu,  ADHD,  sálarsjúku,  depressión,</p>
<p>atferðartrupulleikum/kriminellum atburði og/ella rúsevnamisnýtslu, sum fingu hesi tilboð í boði. Ofta</p>
<p>var talan um, at persónar stríddust við fleiri av hesum avbjóðingum.</p>
<p>Í  2014  varð  lógin  broytt  soleiðis,  at  §  16  einans  umfatar  bútilboð  til  persónar,  ið  sambært rættarúrskurði skulu sinniskannast, sambært rættarúrskurði ella dómi skulu setast í varda fyriskipan</p>
<p>ella vera undir eftirliti ella sum treyt fyri ákæru, afturtøku ella royndarleyslating, verða settir í varda</p>
<p>fyriskipan ella vera undir eftirliti.  Rættarskipanin kann taka avgerð við dómi, rættarúrskurði ella sum</p>
<p>ein  fyristingarlig  avgerð.  Dómsvaldið  brúkar  henda  møguleika,  tá  mett  verður,  at  borgarin  ikki  er</p>
<p>egnaður til dóm ella um mett verður, at borgarin er egnaður til dóm, men fær onki burturúr einum</p>
<p>dómi  við  fongsulrevsing  og tí  heldur  eigur  at  fáa  eitt  stovnspláss  við  sosialpedagogiskari  viðgerð, og/ella psykiatriska viðgerð ella rúsviðgerð.</p>
<p>Samstundis fekk landsstýrismaðurin heimild í § 27 í forsorgarlógini til at skipa bú- og viðgerðartilboð</p>
<p>til  borgarar  við  týðandi  likamligum  ella  sálarligum  breki  ella  umfatandi  sosialum  trupulleikum  í Føroyum. § 27 heimilar eisini landsstýrismanninum at keypa tænastur uttanlands í teimum førum, tá</p>
<p>talan er um borgarar, sum hava so mikið umfatandi og samansettar trupulleikar,  at  nøktandi tilboð</p>
<p>ikki kann skipast til viðkomandi her á landi.</p>
<p>Lógarbroytingin staðfesti samstundis meginregluna um geiraábyrgd. Sambært  geiraábyrgdini hevur</p>
<p>Almannaverkið  heimild  at  veita  sosialpedagogiska  viðgerð,  men  ikki  sjúkrahúsviðgerð,  sum  er málsøki  hjá  Heilsu-  og  innlendismálaráðnum  ella  skúla  undirvísing,  ið  er  málsøki  hjá</p>
<p>Mentamálaráðnum. Tá tilboð verða keypt uttanlands, er tó framhaldandi talan um heildartilboð, sum</p>
<p>Almannaverkið keypir.</p>
<p>2.2 Politiskt ynski um samskipaði tilboð í Føroyum</p>
<p>Fyri at børn og ung, sum hava tørv á tí, framhaldandi skulu fáa heildartilboð varð í lógaruppskotinum</p>
<p>víst á týdningin av, at viðkomandi myndugleikar  – serliga Almannaverkið, Sernám og Psykiatriski</p>
<p>depilin  -  fóru  undir  at  samstarva  um  at  fáa  skipað  tilboð  soleiðis,  at  tilfeingi  og  førleikar  kunnu</p>
<p>samskipast tvørtur um málsøki og geirar.</p>
<p>Fram til  2014 var játtanin til tilboðini  lógarbundin. Aftaná  lógarbroytingina er  játtanin  til §</p>
<p>rakstrarjáttan  og  kunnu  útreiðslur  til  bú-  og  viðgerstovnar  ikki  verða  bornar,  um  játtan  ikki  er  til</p>
<p>staðar.  Hetta  merkir  so  eisini,  at  Almannaverkið  ikki  kann  stovna  fleiri  tilboð  ella  keypa  tilboð</p>
<p>uttanlands, hóast borgarar hava tørv á tilboðum, um játtanin ikki er til tilboðini. Borgarar eru tískil á</p>
<p>bíðilista til hesi tilboð.</p>
<p>Játtanin til § 16 í forsorgarlógini er framvegis lógarbundin, orsakað av, at Almannaverkið skal veita</p>
<p>tilboðið, tá dómsvaldið hevur tikið avgerð.</p>
<p>Talvan niðanfyri vísir tal av borgarum, sum hava og fáa tilboð sambært § 16 og § 27 í forsorgarlógini</p>
<p>og útreiðslurnar av hesum tilboðum í tíðarskeiðinum 2009 – 2018.</p>
<p>Talvan omanfyri vísir, at samanlagt fáa 29 borgarar tilboð í 2017 og eru hetta fleiri enn í 2009, tá 21</p>
<p>borgarar fingu tilboð sambært § 16. Í tíðarskeiðinum 2009-2013 vóru tað í miðal 19 borgarar, sum fingu tilboð sambært § 16. Samlaðu útreiðslurnar til hesi tilboð eru eisini hækkaðar úr 10,6 mió.kr. í</p>
<p>2009 til 30 mió.kr. í 2017.</p>
<p>Eisini  vísir talvan, at  fleiri tilboð eru skipað  í  Føroyum  síðani 2014, tá avgerðin um at skipa  fleiri</p>
<p>tilboð í Føroyum varð tikin. Í dag eru 19 borgarar, sum fáa bú- og viðgerðartilboð í Føroyum sambært</p>
<p>§ 27 meðan 2 borgarar fáa tilboð uttanlands. Útreiðslurnar til hesi tilboð eru hækkaðar úr 5 mió.kr. og til 19,3 mió.kr. frá 2014 og til 2017.</p>
<p>Hinvegin  vísir  talvan  eisini,  at  talið  av  borgarum,  sum  fáa  tilboð  sambært  §  16  er  vaksandi  og  at</p>
<p>útreiðslurnar til hesar fyriskipanir eru hækkaðar úr 1,4 mió.kr. til 10,7 mió. kr., í tíðarskeiðinum 2014</p>
<p>og til 2017. Hetta merkir, at tað eru fleiri, sum vegna dóm ella rættarúrskurð fáa tilboð og at tilboðini</p>
<p>til hesi eru vorðin dýrari.</p>
<p>Mett  verður,  at  í  tíðarskeiðinum  2009-2013  vóru  umleið  2  borgarar  um  árið  sum  vegna  dóm  ella</p>
<p>rættarúrskurð hava fingið tilboð, meðan talið er í miðal 5 persónar um árið frá 2014 til í dag.</p>
<p>Um hugt verður at dagsprísi, finnast dømi um, at dagsprísurin í tíðarskeiðinum 2009 til 2013, lá frá</p>
<p>at vera 685 kr. og upp í 7.339 kr. Tað er ójavnt, hvat hesin dagsprísurin fevndi um. Talan kann vera</p>
<p>um sosialpedagogisk tilboð og/ella psykiatriska viðgerð, skúlaundirvísing, búvenjing og  meting  av</p>
<p>arbeiðsførleika.</p>
<p>Í  tíðarskeiðinum  frá  2014  til  2017  liggur  dagsprísurin  at  vera  frá  40  kr.  til  at  vera  10.644  kr.  Dagsprísurin undir § 16 og § 27 uttanlands kann framhaldandi umfata tað sama, meðan dagsprísurin</p>
<p>fyri § 27 í Føroyum ikki umfatar skúlaundirvísing ella psykiatriska viðgerð.</p>
<p>2.3 Samanumtøka – tørvurin tykist vera vaksandi</p>
<p>Samanumtikið kann staðfestast, at samlaða talið av borgarum, sum fáa tænastur er hægri í dag enn í</p>
<p>2014, tá avgerð varð tikin um at stovna fleiri tilboð í Føroyum.  Tað eru framhaldandi borgarar, sum</p>
<p>fáa  tilboð  uttanlands.  Staðfestast  kann  eisini,  at  talið  av  borgarum,  sum  vegna  dóm  ella</p>
<p>rættarúrskurðfáa  tilboð  frá  Almannaverkinum  er  vaksandi.  Samlaðu  útreiðslurnar  til  tilboðini  eru</p>
<p>eisini hækkaðar úr 10,6 mió.kr. til 30 mió. kr. í tíðarskeiðinum 2009-2017.</p>
<p>Útreiðslurnar í tíðarskeiðinum frá 2009 -2014 fevna um heildartilboð uttanlands, meðan útreiðslurnar av § 27 tilboðum í Føroyum frá 2014 og til</p>
<p>2017 einans fevna um bú- og viðgerðartilboð, sum Almannaverkið veitir</p>
<p>Viðmerkjast skal, at á  fíggjarlógini fevnir kontoin Virksemi uttanlands eisini um útreiðslur sambært skjali A L. nr. 717 frá 18. november 1987 um</p>
<p>heildarveiting til føroyska almannaøkið, har landskassin rindar útreiðslur fyri føroyingar á stovni í Danmark v.m. Hesar útrei�</p>
<p>3. Tey ungu hava tørv á einum tyssi av tillagaðum tilboðum</p>
<p>Í triðja parti  lýsir arbeiðsbólkurin eina røð av tilboðum,  ið vit  meta mugu vera til taks hjá teimum</p>
<p>ungu, sum stríðast við hesar álvarsligu fleirtáttaðu avbjóðingar.</p>
<p>Í  sambandi  við  at tilmælið  varð  orðað  hevur  arbeiðsbólkurin  gjørt  metingar  av,  hvussu  mong  ung</p>
<p>talan er um, sum hava víðfevndar sálarligar og sosialar trupulleikar og samstundis eru í álvarsligum trupulleikum av rúsdrekka- og rúsevnamisnýtslu.</p>
<p>Arbeiðsbólkurin metir, at tað í  løtuni eru áleið 10 ung, sum hava tørv á einum øðrvísi tilboði enn tað</p>
<p>almenna kann bjóða í dag og sum hetta tilmælið fevnir um. Metingin byggir á royndir og vitan hjá umboðunum í arbeiðsbólkinum til tey ungu, sum javnan í sínum lívi hava verið og framvegis eru í</p>
<p>sambandi  við  ymsu  geirarnar:  Tey  ungu  hava  øll  fingið  hjálp  bæði  í  psykiatriini  og  í</p>
<p>Almannaverkinum og fleiri teirra eru kend í Kriminalforsorgini vegna lógarbrot.</p>
<p>Meginparturin av hesum eru mannfólk í aldrinum 18-30 ár, men arbeiðsbólkuirn metir eisini, at tað</p>
<p>eru einstøk ung undir 18, sum høvdu havt gagn av einum øðrvísi tilboði. Talan er um ung, sum stríðast við ymiskar, samansettar og sera umfatandi trupulleikar, eitt nú:</p>
<p type="listitem">• Sálarórógv/psykiatriska diagnosu</p>
<p type="listitem">• Atferðartrupulleikar</p>
<p type="listitem">• Umsorganarsvík</p>
<p type="listitem">• Menningartarn</p>
<p type="listitem">• Rúsdrekka ella rúsevnamisnýtslu</p>
<p type="listitem">• Lógarbrot</p>
<p type="listitem">• Avvíkjandi seksuellan atburð</p>
<p>Samanumtikið er talan um ung við víðfevndum trupulleikum, sum ikki megna at taka hond um seg</p>
<p>sjálvan og sum harvið kunnu vera til vanda bæði fyri seg sjálvan og onnur í samfelagnum. Sum víst varð á omanfyri, eru tað eisini ung, sum eru dømd til stovnstilboð og hevur Almannaverkið skyldu til</p>
<p>at veita teimum eitt tilboð.</p>
<p>Í tilgongdini at evna til hetta tilmælið, hevur arbeiðsbólkurin tosað við ung, sum sótu í varðhaldi  í Mjørkadali og sum hava tilknýti til ymiskar myndugleikar. Eitt, sum tey ungu sjálvi vístu á er, at tey</p>
<p>kenna tað sum um, at tey eru slept uppá fjall og at tey skulu brúka eina rúgvu av tíð og orku uppá at finna fram til, hvør hevur ábyrgd av hvørjum og at senda umsóknir v.m. til ymiskar myndugleikar.</p>
<p>Teirra fatan var, at tað átti at verðið staðfest, hvør skal taka hond um tey, møta teimum, har tey eru,</p>
<p>og sum tey kunnu venda sær til at fáa hjálp.</p>
<p>Kriminalforsorgin hevur víst á, at tað er ein trupulleiki, at tá tey ungu hava verið í varðhaldinum, so</p>
<p>mangla nøktandi tilboð og møguleikar, tá tey koma út. Nøkur teirra hava ongan bústað, onnur hava</p>
<p>onki arbeiði ella útbúgving og fella tey tískil ofta á somu óhepnu rás.</p>
<p>Vantandi tilboðini kunnu  í roynd  og  veru hava ta avleiðing, at tey aftur fremja  lógarbrot til tess at</p>
<p>koma aftur í varðhaldið, tí lívið kenst so trupult, at einasti útvegur er at koma aftur í Mjørkadal, har</p>
<p>karmarnir eru støðugir og gerandisdagurin í einari fastari legu.</p>
<p>Almannaverkið vísir á, at tey hava trupulleikar við at hýsa teim ungu, tí tað vanta nógv búpláss, og at</p>
<p>tað kann vera trupult at varðveita leigumál til hesi ungu. Harumframt verður víst á, at tey ungu, sum hava  búpláss,  hava  umfatandi  tørv  á  eitt  nú  rúsevnaviðgerð  og  er  hetta  ein  viðgerð,  sum</p>
<p>Almannaverkið í løtuni ikki hevur førleikar ella játtan til at veita. Eisini kann tað vera torført at fáa</p>
<p>tey ungu í arbeiði ella í útbúgving, tí tey hava ringt við at fasthalda tilknýtið til arbeiðsmarknaðin ella</p>
<p>útbúgvingarstovnarnar.  Nógv  av  teim  ungu  hava  harafturat  fíggjarligar  trupulleikar  at  dragast  við</p>
<p>orsakað av skuld. Almannaverkið hevur somuleiðis víst á, at tað eru avbjóðingar í mun til skylduna</p>
<p>at veita teim ungu, sum eru dømd, nøktandi tilboð.</p>
<p>Sum  lýst omanfyri  hevur ein stórur partur av teimum ungu eisini  viðgerðarkrevjandi psykiatriskar</p>
<p>avbjóðingar at stríðast við. Nøkur teirra fáa viðgerð í Psykiatriini, men orsakað av, at tey ikki hava</p>
<p>fastan bústað og í heila tikið ikki ein skipaðan og innihaldsligan gerandisdag, kann tað vera torført at veita teimum neyðuga og støðuga viðgerð.</p>
<p>Samanumtikið er talan um ung fólk, sum hava umfatandi, men ymiskar og samansettar trupulleikar.</p>
<p>Tískil  eisini  tørv  á  ymiskari  hjálp,  viðgerð  og  stuðli.  Felags  er  tó,  at  øll  hava  tørv  á  at  fáa  skipað</p>
<p>viðurskifti viðvíkjandi:</p>
<p type="listitem">• bústaði,</p>
<p type="listitem">• luttøku á arbeiðsmarknaðinum og/ella útbúgving,</p>
<p type="listitem">• heilivági/psykiatriskari viðgerð /sálarfrøðiligari viðgerð</p>
<p type="listitem">• viðgerð fyri rúsdrekka- ella rúsevnamisnýtslu</p>
<p type="listitem">• fíggjarviðurskiftum</p>
<p type="listitem">• sosialum sambondum og frítíðarítrivum</p>
<p>Seinni verður innihaldið lýst nærri og grundgivið.</p>
<p xml:lang="dan">3.1 Ung dømd</p>
<p>Sum víst á í innganginum hevur Almannaverkið skyldu til at veita tilboð til persónar, sum dómsvaldið</p>
<p>hevur avgjørt skulu hava tilboð.</p>
<p>Tað er dómsvaldið, ið áleggur Almannaverkinum eina skyldu, men tað er Almannaverkið, ið visiterar</p>
<p>viðkomandi borgarar á rætta stað. Tað vil siga, at Almannaverkið skal syrgja fyri, at borgararnir fáa</p>
<p>hóskandi tilboð, ið samsvara við tað, ið ásett er í dóminum. Almannaverkið hevur víst á, at tað eru ávísar avbjóðingar at liva upp til skylduna at veita tilboð til hesar borgarar í Føroyum.</p>
<p>Ein avbjóðing er samskiftið millum dómsvaldið og Almannaverkið, har tað kann ganga ov long tíð</p>
<p>frá  dómur  er  sagdur  til  at  Almannaverkið  fær  boð  um  at  tilboð  skal  veitast  einum  borgara.</p>
<p>Almannaverkið  hevur  ikki  tøk  pláss  á  bú-  og  viðgerðarstovnum  ella  vardum  bústøðum.  Tískil  er neyðugt at finna pláss umframt at innihaldið í tilboðnum eisini skal skipast í hvørjum einstøkum føri.</p>
<p>Harumframt kann tað veraa ein avbjóðing at røkka borgaranum við sosialpedagogiskari viðgerð og</p>
<p>serliga trupult kann tað gerast, tá borgarin eisini skal hava viðgerð frá øðrum myndugleikum - eitt nú</p>
<p>psykiatriska viðgerð ella rúsviðgerð.</p>
<p>Tað er eisini ógreitt, hvussu farast skal fram, um tað vísir seg, at Almannaverkið áðrenn tíðarskeiðið fyri eftirlitið er farið metir, at ongi útlit eru fyri at røkka endamálinum við fyriskipanini.</p>
<p>Samanumtikið metir Almannaverkið, at tørvur er á at fáa meira skipað samstarv og samskifti millum</p>
<p>ákærumyndugleika og Kriminalforsorgina bæði áðrenn dómur er fallin, tá fyriskipanin skal fyrireikast</p>
<p>og meðan fyriskipanin virkar.</p>
<p>Eisini hevur tað víst seg, at Almannaverkið hevur trupult við at handfara dómar,  ið snúgva seg um sokallaða ‘ungdomssanktion’ sbrt. § 74 a í revsilógini. Hóast dómsvaldið hevur heimild at døma hesa revsing  í  Føroyum,  hevur  forsorgarlógin ongar  heimildir,  ið eru serliga ætlaðar til  hesa revsing av</p>
<p>ungum undir 18 ár. Av hesum ávum er torført hjá Almannaverkinum til fulnar at røkja skylduna at veita  tilboð  til  hesar  borgarar  í  Føroyum.  Almannaverkið  hevur  tó  enn  møguleika  at  senda  ávísar</p>
<p>borgarar  av  landinum,  men  hendan  loysnin  er  ikki  altíð  tann  skynsamasta,  sæð  í  mun  til  tørv  og</p>
<p>ressursir annars.</p>
<p>Almannamálaráðið  ásannar,  at  heimildir  vanta  í  verandi  sosialu  lóggávuni,  og  av  hesum  ávum  er</p>
<p>Almannamálaráðið í løtuni í holt við at gera eina tænastulóg og eina lóg um tvingsil, ið samanlagt fer at veita Almannaverkinum betri og  meir fjølltáttaðar møguleikar í mun til at røkja skylduna at taka</p>
<p>ímóti borgarum sbrt. § 16 í revsilógini smb. § 16 í forsorgarlógini.</p>
<p>Ítøkiliga er støðan tann, at  Almannaverkið hevur tørv á fleiri  heimildum, til tess at røkja skylduna</p>
<p>sambært  §  16.  Meðan  revsilógin  í  høvuðsheitum  er tann  sama  í  Føroyum  og  í  Danmark,  er  stórur</p>
<p>munur á sosialu lóggávuni í báðum londum. Eitt nú er ikki útgreinað í føroyskari lóggávu, hvussu ein</p>
<p>lukkaður stovnur í Føroyum skal virka og á hvønn hátt ein stovnur kann læsast. Fleirtáttaðar heimildir vanta á økinum og løgtingsins umboðsmaður hevur eisini víst á hetta á síni eftirlitsvitjan á stovnum</p>
<p>undir Almannaverkinum í 2007.</p>
<p>3.2 Tvingsilsnýtsla í sambandi við sosialpedagogiska viðgerð</p>
<p>Almannaverkið hevur somuleiðis víst á, at tørvur er á greiðari lógarheimild fyri at kunna taka neyðug stig,  tá  talan  er  um  borgarar,  sum  ikki  vilja  ella  megna  at  luttaka  í  viðgerðini  á  eitt  nú  bú-  og</p>
<p>viðgerðartilboði. Eitt nú kann tað vera torført at halda teim ungu frá rúsdrekka ella rúsevnum, sum so</p>
<p>aftur  kann  hava  við  sær,  at  tann  ungi  ikki  kann  røkkast  við  sosialpedagogiskari  viðgerð  ella</p>
<p>psykiatriskari viðgerð.</p>
<p>Arbeiðsbólkurin  hevur  viðgjørt  spurningin  um,  hvørt tað  skal  vera  møgulig  at  afturhalda  ungum  í</p>
<p>bútilboðnum til sosialpedagogiska viðgerð, rúsviðgerð ella aðra viðgerð.</p>
<p>Á almennum grundarlagi er heimild at nýta tvingsilsinntriv skipað í forsorgarlógini við tilhoyrandi</p>
<p>kunngerð um valdsnýtslu á stovnum fyri fólk við víttfevnandi likamligum ella sálarligum breki.</p>
<p>Heimild  er  fyri  at  taka  avgerð  um,  at  ein  borgari  skal  setast  á  afturlatnan  stovn.  Sambært  §  3  í</p>
<p>kunngerð  um  valdsnýtslu  á  stovnum  fyri  fólk  við  víttfevndum  likamligum  ella  sálarligum  brekum</p>
<p>eigur heimildin at seta á afturlatnan stovn tó bert  at nýtast sum liður í eini viðgerðarætlan, og  bert um tiltakið er alneyðugt til tess at forða fyri, at viðkomandi skaðar seg sjálvan ella onnur, og at tað</p>
<p>ikki hevur verið møguligt á ráðiligan hátt at forða hesum við øðrum hóvligari ráðum.</p>
<p>Tað er somuleiðis heimild fyri at halda borgarum føstum, um støðan gerst bráðfeingis og hættislig,</p>
<p>sum ásett er í kunngerðini.</p>
<p>Sum  nevnt  omanfyri  vanta  sum  heild  ásetingar  um  tvingsilsinntriv  í  lóggávu,  galdandi  fyri</p>
<p>forsorgarlógina. Tískil eru heimildirnar hjá myndugleikanum í mun til t.d. ung, ið búgva á stovni, ið</p>
<p>myndugleikin  varðar av, skerdar. Myndugleikin  hevur tó altíð rætt at nýta neyðverju og neyðrætt.</p>
<p>Bæði hugtøkini eru skipað í revsilógini.</p>
<p>Neyðverja gevur myndugleikanum ein lógartryggjaðan rætt at nýta lutfalsligan tvingsil, tá starvsfólk</p>
<p>eru undir álopi og ikki kunnu fáa hjálp frá løgregluni. Støðan skal vera bráfeingis og hættislig.</p>
<p>Neyðrættur merkir, at ein gerð, ið vanliga er revsiverd, er órevsiverd, um so er, at gerðin verður mett</p>
<p>neyðug til tess at forða fyri, at ein persónur ella ogn verður fyri stórum skaða. Eitt nú hava starvsfólk</p>
<p>loyvi at bróta seg inn á eitt kamar um eldur er í ella støðan er bráðfeingis og hættislig av øðrum ávum.</p>
<p>Harafturat hevur  myndugleikin eina  heimild at skipa  viðurskiftini á stovninum uttan  lógarheimild.</p>
<p>Talan er um reglur, ið snúgva seg um skilhald og sum skulu tryggja, at stovnurin virkar eftir ætlan.</p>
<p>Hetta er galdandi fyri eitt nú búfelagsskapir, sambýli o.a.</p>
<p>Heimildin er torfør og liggur uppat viðurskiftum, ið annars krevja greiða lógarheimild – t.d. </p>
<p>einari frágreiðing frá 2010:</p>
<p xml:lang="dan">Det vanskelige er imidlertid <em type="italic">hvad</em> anstaltsforholdet giver hjemmel til. For det første skal reguleringen være båret af saglige hensyn, og den må ikke gå videre end nødvendigt af </p>
<p xml:lang="dan">hensyn  til  institutionens  formål  og  virksomhed.  For  det  andet  gælder  også  her</p>
<p xml:lang="dan">almindelige forvaltningsretlige grundsætninger, herunder om proportionalitet og om at</p>
<p xml:lang="dan">forskelsbehandling skal være sagligt begrundet. Og for det tredje kan borgernes friheds-</p>
<p xml:lang="dan">og  menneskerettigheder,  først  og  fremmest  i  Grundloven  og  Den  Europæiske</p>
<p xml:lang="dan">Menneskerettighedskonvention  (EMRK),  medføre  nogle  væsentlige  begrænsninger  i hvordan man ud fra anstaltsforholdet kan regulere borgernes forhold.</p>
<p>Tískil  kann  sigast,  at  ein  stovnur  kann  gera  reglur  um  nýtslu  av  rúsdrekka,  rúsevnum  og  onnur</p>
<p>viðurskifti, ið hava við stovnin at gera. Eisini nær friður skal valda á stovninum o.a. Tó er, sum nevnt</p>
<p>omanfyri, torført hjá starvsfólki at nýta heimildina og frægasta loysnin er heldur at skipa viðurskiftini</p>
<p>í lóggávu, soleiðis at ivi ikki er um, nær heimildin er í lagi og nær hon fer ov langt. Sum dømi ber</p>
<p>ítøkiliga til at áseta, at heimild er í lóggávu at gera skilhaldsreglur og samstundis áseta, hvussu vítt</p>
<p>hesar reglur kunnu fara.</p>
<p>3.3 Bústaðartilboð</p>
<p>Almannaverkið  kann  sambært  forsorgarlógini  veita  bústaðartilboð  til  borgarar,  sum  hava  týðandi</p>
<p>likamlig ella sálarlig brek ella umfatandi sosialar trupulleikar. Bútilboðini verða skipað sum fyribils tilboð sambært § 27 og meira varandi tilboð sambært § 32.</p>
<p>Endamálið við fyriskipanum sambært § 27 er við viðgerð og stuðli at menna og uppbyggja sosialar</p>
<p>og persónligar førleikar og at menna borgaran til í størst møguligan mun at klára seg sjálvan í egnum</p>
<p>bústaði ella í einum vardum bústaði.</p>
<p>Varandi  vardur bústaður kann sambært § 32  í  forsorgarlógini  veitast persónum, sum  hava týðandi</p>
<p>likamligt  ella  sálarligt  brek  ella  víttfevnandi  sosialar  trupulleikar.  Bústaðirnar  verða  sum</p>
<p>búfelagsskapur, sambýli ella røktarbústaður.</p>
<p>Harumframt  veita  sjálvbodnir  felagsskapir  serlig  bútilboð  til  persónar  við  víttfevnandi  sosialum</p>
<p>trupulleikum, sum ikki eru førir fyri at útvega ella fasthalda ein varandi bústað. Serligu bútilboðini</p>
<p>verða partvíst fíggjað av stuðli, sum sjálvbodnu felagsskapirnir fáa sambært § 32 e í forsorgarlógini.</p>
<p>Borgarar, sum hava ein bústaðarsosialan tørv, hava eisini møguleika fyri umvegis Almannaverkið at fáa tillutað ein bústað frá almenna bústaðarfelagnum <span type="quote">“Bústaðir”</span>. Almannaverkið kann tilluta 5.hvørja íbúð hjá Bústøðum.</p>
<p>Almannaverkið hevur sambært § 16 í forsorgarlógini skyldu at veita bústaðartilboð sbrt. §§ 27 og 32</p>
<p>til persónar, ið sambært rættarúrskurði skulu sinniskannast, sambært rættarúrskurði ella dómi skulu</p>
<p>setast  í  varda  fyriskipan  ella  vera  undir  eftirliti  ella  sum  treyt  fyri  ákæru  afturtøku  ella</p>
<p>royndarleyslating verða settir í varda fyriskipan ella undir eftirlit.  Rættarskipanin kann taka avgerð við dómi, rættarúrskurði ella sum ein fyrisitingarlig avgerð sbrt. § 49, stk. 2 í revsilógini.</p>
<p>Almannaverkið hevur skyldu at laga seg eftir avgerð rættarinnar og veita  hesum borgarum tilboð. Í</p>
<p>roynd og veru merkir hetta, at hesir borgarar ikki  verða settir á ein bíðilista sum aðrir borgarar, ið</p>
<p>fevndir eru av forsorgarlógini.</p>
<p>Almannaverkið  hevur ábyrgd  av, at stovnurin ella bústaðurin hevur neyðuga trygdarfyriskipan og, um neyðugt, virkar sum afturlatin stovnur ella bústaður. Á tann hátt er tað Almannaverkið, ið</p>
<p>visiterar viðkomandi borgara á rætta stað. Um Almannaverkið ikki metir seg kunna hýsa viðkomandi undir  nøktandi  umstøðum,  er  heimild  fyri,  at  Almannaverkið  rindar  fyri  uppihald  til  borgaran  á</p>
<p>hóskandi stovni uttanlands.</p>
<p>Onkur av teim ungu, sum tilmælið fevnir um, hava ongan bústað, summi búgva á sofum hjá vinum</p>
<p>og kenningum, meðan onkur hevur bústað á  Herberginum, sum er skipað sambært forsorgarlógini,</p>
<p>og sum Frelsunarherurin rekur. Eisini eru nøkur, sum búgva í sjálvstøðugari íbúð, sum tey leiga frá privatum, men hava torført við at varðveita bústaðin, orsakað av vantandi strukturi í gerandisdegnum, og tí tey hava torført við at <span type="quote">“halda”</span> íbúðina og at halda gjaldsavtalur v.m.</p>
<p>Eisini  eru  ung,  sum  búgva  á  bú-  og  viðgerðarstovni  og  stovnslíknandi  fyriskipan,  sum  eru  skipað</p>
<p>sambært forsorgarlógini. Endamálið við  hesum  fyriskipanum er við  viðgerð og stuðli at menna og</p>
<p>uppbyggja sosialar førleikar og at menna ein borgara í størst møguligan mun at klára seg sjálvan  í egnum bústaði ella í vardum bústaði.</p>
<p>Kriminalforsorgin kann ikki royndarleyslata fólk, uttan at tey hava hóskandi bústað. Í Danmark eru</p>
<p>sokallaði pensionat, har tey ungu kunnu búleikast í eitt avmarkað tíðarskeið, áðrenn tey so líðandi fara út  aftur. Henda møguleika hevur Kriminalforsorgin  ikki  í  Føroyum. Tí verða tey ungu noktað</p>
<p>royndarleyslating ella leyslatin til ivasom búpláss, sum tey hava torført við at varðveita.</p>
<p>Í sambandi við arbeiðið hevur arbeiðsbólkurin, sum áður nevnt, verið á vitjan í Mjørkadali. Stórur</p>
<p>partur av hølunum har stendur óbrúktur og tað hevði borið væl til at skipa pensionat ella</p>
<p>útslúsingartilboð, sum kundu verið atkomulig fyri bæði tey sum hava verið í varðhaldi og fyri onnur ung, sum hava líknandi avbjóðingar.</p>
<p>Sum  lýst  omanfyri  eru  fleiri  bú-  og  viðgerðarstovnar  skipaðir  í  Føroyum  síðani  2014  og  veitir</p>
<p>Almannaverkið í løtuni 19 borgarum tilboð. Almannaverkið hevur víst á, at nøkur av teim ungu, sum</p>
<p>fáa bútilboð mangla eitt nú rúsevnisviðgerð og psykiatriska viðgerð og tí hevur Almannaverkið torført</p>
<p>við at røkka teim ungu við sosialpedagogiskari viðgerð einans.</p>
<p>Tørvur  er  tískil  á,  at  samstarv  er  við  aðrar  myndugleikar  um  m.a.  psykiatriska  viðgerð  og rúsevnisviðgerð. Víst hevur verið á dømi um gott samstarv millum Almannaverkið og Psykiatriska</p>
<p>depilin  í  mun  til  viðgerð  til  ung  við  sálarligum  trupulleikum,  sum  fáa  tilboð  á  einum  bú-  og</p>
<p>viðgerðarstovni, sum er skipaður sambært § 27. Endamálið við hesum tilboði er at skapa fortreytir</p>
<p>fyri, at ung við víttfevndum sálarligum trupulleikum kunnu taka aktivan lut í egnum viðurskiftum og</p>
<p>luttaka á jøvnum  føti  við onnur  í samfelagnum. Dentur verður lagdur á at stuðla tí unga at  fáa ein</p>
<p>gevandi og mennandi gerandisdag við m.a. eisini at hjálpa teimum at  fara undir útbúgving, koma  í arbeiði ella okkurt annað.</p>
<p>Bú- og viðgerðarstovnurin hevur tætt samstarv og samband við Psykiatriska depilin, sum veitir teim</p>
<p>ungu psykiatriska viðgerð og Mentamálaráðið/Sernám, ið veitir nøkrum av teim ungu skúlatilboð. Á</p>
<p>henda hátt verður í felag miðað eftir, at tey ungu stig- og miðvíst fáa eitt sjálvstøðugt lív við einum</p>
<p>gevandi og mennandi gerandisdegi á jøvnum føti við onnur ung.</p>
<p>Arbeiðsbólkurin hevur viðgjørt møguleikan fyri at skipa ein bú- og viðgerðarstovn, sum burturav skal</p>
<p>hýsa  málbólkinum  í  tilmælinum  og  er  samdur  um  at  mæla  frá,  at  málbólkurin  verður  samlaður  á</p>
<p>einum stovni. Heldur skal miðast eftir, at tey ungu, sum ikki hava ein fastan bústað ella búpláss frá</p>
<p>Almannaverkinum,  fáa  ein  fastan  bústað  í  sjálvstøðugari  íbúð  við  stuðulstilboði  frá</p>
<p>Almannaverkinum og øðrum myndugleikum</p>
<p>Almannaverkið  hevur  samband  við  onkrar  danskar  stovnar,  sum  hava  sokallaðar  matrikkul  leysar</p>
<p>stovnar (verkætlanir) har starvsfólkabólkar (task-forces) skipa ymisk tilboð kring um í landinum, sum</p>
<p>ikki  eru  knýtt  at  einum  ávísum  matrikli.  Nøkur  leiga  eitt  summarhús  í  eitt  ávíst  tal  av  vikum  og</p>
<p>viðgerðin  fer  so  fram  í  nærumhvørvinum  við  at  brúka  náttúruna.  Hetta  kundi  t.d.  verið  á  útoyggj.</p>
<p>Almannaverkið  hevur  fyrr  keypt  tænastur  frá  líknandi  stovnum  í  Danmark  og  metir,  at  slíkar</p>
<p>fyriskipanir kunnu skipast í Føroyum.</p>
<p>Forsorgarlógin heimilar, at vit eisini í Føroyum skipa líknandi tilboð. Sambært § 27 kunnu sokallaðar</p>
<p>stovnslíknandi fyriskipanir, sum m.a. fevna um smidlig tilboð, ið eru knýtt at einum verandi tilboði,</p>
<p>har  heimabúgvandi  persónar  kunnu  koma  til  ávísar  fyriskipanir,  ella  har  tilboðini,  ið  bú-  og viðgerðarstovnur veitir, verða veitt í heiminum hjá viðkomandi.</p>
<p>Hinvegin  metir  arbeiðsbólkurin  avgjørt,  at  myndugleikarnir  eiga  at  taka  støðií  royndunum  frá  tí samstarvinum  og  arbeiðsháttinum,  sum  er  á  bú-  og  viðgerðarstovnunum  fyri  ung  við  sálarligum</p>
<p>avbjóðingum,  í sambandi við, at hesi ungu skulu hava eina hjálpandi hond.</p>
<p>3.3.1 Samanumtøka – ein tryggur bústaður er ein fyritreyt fyri menning</p>
<p>Arbeiðsbólkurin er samdur um, at ein fastur bústaður er ein fyritreyt fyri, at tey ungu kunnu loftast og fáa neyðuga viðgerð. Tískil er alneyðugt at skipa  soleiðis fyri, at tey ungu fáa ein virðiligan og</p>
<p>fastan bústað.</p>
<p>Bólkurin mælir til, at arbeitt verður miðvíst við at útvega teim ungu ein fastan bústað og seta inn við tænastum og viðgerðum, sum gera tað møguligt hjá teim ungu at varðveita bústaðin. Mælt verður til,</p>
<p>at  arbeitt  verður  í  størri  mun  við  sokallaðum  matrikkul  leysum  stovnum,  sum  verða  skipaðir  sum</p>
<p>stovnslíknandi fyriskipanir sambært § 27 í forsorgarlógini.</p>
<p>Samstundis metir bólkurin, at eitt heildartilboð er avgerandi fyri, at tey ungu kunnu fáa og varðveita</p>
<p>ein  bústað.  Tískil  er  alneyðugt  at  arbeitt  verður  miðvíst  við  øllum  lívsins  viðurskiftum  rundanum borgaran soleiðis, at borgarin kann varðveita sín bústað.</p>
<p>3.4 Luttøka á arbeiðsmarknaðinum ella útbúgving</p>
<p>Arbeiðsbólkurin er av tí fatan, at tað hevur alstóran týdning, at hesi ungu hava ein gerandisdag, sum</p>
<p>øll onnur. At tey hava eitt arbeiði at fara til ella eru undir útbúgving. At vera virkin kann í sjálvum sær skapa størri sálarligan trivnað og nøgdsemi og er við til at fáa ein skipaðan gerandisdag. Tað er á</p>
<p>arbeiðsplássinum ella í skúlanum at sosial bond verða knýtt og sosialar spælireglur verða lærdar.</p>
<p>Samanumtikið hava tey ungu, sum hetta tilboðið skal fevna um, ógvuliga trupult at fáa og varðveita</p>
<p>eitt arbeiði av fleiri orsøkum, sum longu eru nevndar omanfyri. Tey hava tí ofta hjálp fyri neyðini.</p>
<p>Føroyski arbeiðsmarknaðurin er eins og í øðrum londum broyttur nakað seinnu árini. Tað eru alsamt</p>
<p>fleiri størv, sum krevja útbúgvingar av ymiskum slagi og tað eru eisini alsamt fleiri bóklig krøv til</p>
<p>ymiskar handaligar útbúgvingar. Harumframt verður tað í stóran mun lagt upp til, at øll í minsta lagi skulu hava eitt miðnámsskúlaprógv.</p>
<p>Nógv av teimum ungu hava eina trupla skúlasøgu at dragast við, tí tey hava havt torført við at fóta</p>
<p>sær í skúlaskipanini. Nøkur av teim ungu hava ikki eitt fólkaskúlaprógv.</p>
<p>Tað eru ávís skúlatilboð, sum eru málrættaði til borgarar. Eitt nú bjóðar Dugni skúlatilboð, fyrireiking til  9.  flokk </p>
<p>kvøldskúlin eisini tilboð um skeið í einstøkum lærugreinum.</p>
<p>Gjøgnum árini hava nógv ung fingið møguleika at fáa arbeiði umborð á skipum, men í takt við, at tað eru vorðin færri skip og tøknin hevur tikið yvir fleiri funktiónir umborð, samstundis sum krøvini til</p>
<p>manningina gerast størri, so eru tað avmarkaðir møguleikar hjá teim ungu at sleppa til sjós.</p>
<p>Tað hevur víst seg, at nøkur av teim ungu longu á ungum árum hava skipað  eina dupulta tilveru –</p>
<p>eina á sjónum og eina á landi. Onkur hevur ikki trupult við at vera rúsfrí, meðan tey eru á sjónum,</p>
<p>men megna ikki tilveruna uttan at rúsa seg, meðan tey eru heima. Ein møguleiki er tí at sleppa til sjós og so fáa røttu karmarnar um gerandislívið, tá ið tey eru í landi.</p>
<p>Almannaverkið  umsitur  skipanina  við  arbeiðsfremjandi  tiltøkum,  ið  hevur  til  endamáls  at  stuðla</p>
<p>undir, at borgarar, sum hava skerdan arbeiðsførleika, men sum Almannaverkið metir kunnu uppihalda sær  sjálvum,  kunnu  luttaka  á  vanliga  arbeiðsmarknaðinum.  Skipanin  inniheldur  eina  røð  av</p>
<p>møguleikum  fyri,  at  tann  ungi  kann  fáa  hjálp/stuðul/ráðgeving  til  at  koma  út  á  vanliga arbeiðsmarknaðin ella fara undir útbúgving.</p>
<p>Talan  kann  vera  um  útbúgvingar  heilt  frá  grundini  –  t.v.s.  ein  persónur  kann  fáa  stuðul  at  taka</p>
<p>fráfaringarroynd fólkaskúlans og eisini til eftirfylgjandi útbúgvingar so miðnám, yrkisútbúgving og aðrar  førleikagevandi  útbúgvingar.  Arbeiðsfremjandi  tiltak  kann  eisini  vera  á  sjálvum</p>
<p>arbeiðsmarknaðinum við eini avklárandi arbeiðsroynd har kannað verður, hvat borgarin megnar ella</p>
<p>arbeiðsvenjing, sum er meira sum eitt vanligt arbeiði, har Almannaverkið í eina avmarkaða tíð rindar</p>
<p>lønina.  Tillagað  starv  er  ein  varandi  fyriskipan  á  vanliga  arbeiðsmarknaðinum,  har  arbeiðsgevarin</p>
<p>rindar  løn  fyri  tað,  sum  arbeiðstakarin  leggur  eftir  seg  á  arbeiðsplássinum,  og  har  Almannaverkið</p>
<p>rindar eitt lønarískoyti, soleiðis at inntøkan svarar til sáttmálaløn.</p>
<p>Arbeiðsfremjandi tiltøk eru vanliga ikki hóskandi til persónar, sum eru í eini misbrúksstøðu, men tað</p>
<p>er Almannaverkið, sum metir, um viðkomandi megnar at fullføra eina útbúgving ella kann standa seg</p>
<p>á arbeiðsmarknaðinum.</p>
<p><em type="bold">Veiting um mánaðin eftir skatt og gjøld, sbrt. lóg um arbeiðsfremjandi tiltøk (umleið) </em></p>
<p>Forsyrgjaraskyldu mótvegis børnum - búgva einsamøll <em type="bold">        </em>11.800  </p>
<p>Forsyrgjaraskyldu mótvegis børnum - sambúgvandi           9.700</p>
<p>25 ár og eldri, uttan børn - búgva einsamøll         10.200</p>
<p>25 ár og eldri, uttan børn - sambúgvandi            7.600</p>
<p>Yngri enn 25 ár, uttan børn - býr ikki hjá foreldrum            6.500</p>
<p>Yngri enn 25 ár, uttan børn - býr hjá foreldrum            4.300</p>
<p>Viðm.: tey, sum hava børn, kunnu umframt veitingarnar omanfyri eisini fáa eina røð av barnastuðlum</p>
<p>Tey, sum eru undir  yrkisútbúgving fáa vanliga lærlingaløn (har Almannaverkið vanliga rindar ein part  av  lønini),  men  tey  kunnu  eisini  undir  ávísum  umstøðum  fáa  sáttmálaløn.  Tey,  sum  eru  í</p>
<p>tillagaðum starvi, fáa vanliga sáttmálaløn innan yrkið har tey arbeiða.</p>
<p>Seinastu  árini  hevur  Almannaverkið  arbeitt  miðvíst  við  at  skapa  samband  við  privata  og  almenna</p>
<p>arbeiðsmarknaðin og hevur eisini gott samstarv við eitt nú Dugna og Fountainhúsið, ið eru skipanir, sum  hava  til  endamáls  at  hjálpa  fólki  at  koma  á  arbeiðsmarknaðin  aftur.  Sum  nevnt  omanfyri  er</p>
<p>skipanin  við  arbeiðsfremjandi  tiltøkum  vanliga  ikki  hóskandi  til  persónar,  sum  eru  í  eini</p>
<p>misbrúksstøðu, men tað er Almannaverkið, sum metir um og ger av um viðkomandi megnar at fullføra</p>
<p>eina útbúgving ella kann standa seg á arbeiðsmarknaðinum.</p>
<p>Arbeiðsbólkurin metir, at ein sentral uppgáva er at stuðla teimum ungu at fáa og varðveita tilknýti til arbeiðsmarknaðin  ella  útbúgvingarheimin  umvegis  skipanina  við  arbeiðsfremjandi  tiltøkum  og  at</p>
<p>viðvirka  til,  at  nøkur  av  teim  ungu,  sum  megna  tað,  fáa  møguleika  at  fáa  arbeiði  umborð  á</p>
<p>skipi. Umráðandi  er  at  fáa  í  lag  samstarv  við  verandi  partar  á  arbeiðsmarknaðinum  -  eitt  nú</p>
<p>Arbeiðsgevarafelagið og Reiðarafelagið  fyri at skapa  møguleikar, sum  ikki eru so lættir  at troyta  í</p>
<p xml:lang="dan">dag.</p>
<p>3.5 Psykiatrisk viðgerð og onnur viðgerð</p>
<p>Ein  stórur  partur  av  teimum  ungu,  sum  tilmælið  fevnir  um,  stríðist  við  viðgerðarkrevjandi</p>
<p>psykiatriskar  avbjóðingar.  Sambært  sjúkrahúslógini  hava  øll,  ið  búgva  í  Føroyum,  rætt til  ókeypis</p>
<p>viðgerð frá sjúkrahúsverkinum. Rætturin til ókeypis viðgerð fevnir eisini um viðgerð í Danmark ella í einum øðrum landi, eftir nøkrum givnum reglum.</p>
<p>Tað vísir seg, at viðgerðin ofta er trupul, tí hon er treytað av ávísum strukturi í rammunum rundan</p>
<p>um, t.d. um takast skal heilivágur regluliga, at møta upp til terapeutiskar samtalur ella aðra viðgerð. Samstundis er ofta nærum  ein treyt fyri at onnur átøk skulu  muna, at t  psykiatrisku trupulleikarnir</p>
<p>Eisini verða viðgjørdir.</p>
<p>Tí er eisini umráðandi, at Psykiatriski depilin og viðgerðir har, eru við í hesum átakinum. Psykiatriska</p>
<p>viðgerðin kann tillagast eftir, hvør tørvurin er og hvar í viðgerðartilgongdini sjúklingurin er. Tað er eisini  neyðugt  at skipað verður fyri greining av, hvørjir trupulleikarnir eru og viðgerðin  sett  í verk</p>
<p>eftir hesum.</p>
<p>Psykiatriski depilin hevur møguleika at bjóða psykiatriska læknaviðgerð, sum kann umfata stuðlandi</p>
<p>samtalur  og  heilivág,  terapeutiskar  samtalur,  ergo-  og  fysioterapi  og  í  ein  ávísan  mun</p>
<p>musikkterapeutiska viðgerð.</p>
<p>Ein  part  av  viðgerðini  ber  eisini  til  at  geva  í  nærumhvørvinum  og  hugsast  kann  eitt  tilknýti  til</p>
<p>økispsykiatriska  toymið.  Tað  kann  eisini  við  hvørt  vera  talan  um  sjúklingar,  sum  hava  dóm  til</p>
<p>psykiatriska viðgerð, men viðgerðartilboðið er sum so tað sama.</p>
<p>Kriminalforsorgin bjóðar Anger Management, sum er eitt kognitivt skeið, út nakrar ferðir um árið. Hetta  er  eitt  skeið  til  fólk,  sum  hava  trupult  við  at  klára  konfliktstøður  og  ofta  tríva  til  harðskap.</p>
<p>Skeiðið, sum varar tvær vikur og so ein uppfylgjandi dag, hevur til endamáls at geva luttakarunum</p>
<p>onnur amboð at taka til, enn harðskap. Kriminalforsorgin  hevur sera góðar royndir av hesum, men</p>
<p>tað stendur ikki einsamalt, um brúkarin eisini hevur rúsevnis- ella sálarligar trupulleikar. Hetta er til bólkar.</p>
<p>Eisini arbeiðir  Kriminalforsorgin við RNR, sum stendur fyri Risk Need Responcivity. Talan er um</p>
<p>eitt amboð til at kanna í hvønn mun tað er vandi fyri, at fólk fara at fremja nýggjan kriminalitet.</p>
<p>Fólk verða testað og kunnu scora lágt, miðal, høgt og sera høgt. Alt eftir, hvussu tey scora og hvar teirra <span type="quote">”trupulleikar”</span> vísa seg, verður sett inn á hesum økjum. Tað kann verða hugburður, atburður, netverk,  rúsevni,  sálarstøða  v.m.  Tilgongdin  í  arbeiðinum  eitur  MOSAIK,  sum  er  motiverandi samrøður eftir einum kognitivum leisti. Hetta er til einstaklingar.</p>
<p>Umframt tað bjóðar Kriminalforsorgin NADA, sum er oyraakupunktur, ið virkar linnandi fyri bæði</p>
<p>kropsligar  og  sálarligar  avbjóðingar/  órógv.  Viðgerðin  virkar  eisini  væl  móti  abstinensum.</p>
<p>Kriminalforsorgin er sinnað at bjóða ungum, sum verða knýtt at toyminum hesar viðgerðir soleiðis at fyribyrgjast kann, at tey ungu </p>
<p>3.6 Viðgerð fyri rúsdrekka- og rúsevnamisnýtslu</p>
<p>Rúsdrekka-  og  rúsevnatrupulleikar  er  eitt  vanligt  fyribrigdi  hjá  hesum  ungu,  sum  hetta  tilmælið</p>
<p>viðger. Hesir trupulleikar hava við sær, at tey ungu hava trupult við at klára gerandisdagin, hava ilt</p>
<p>við at varðveita arbeiði, skúlaskap og bústað. Harafturat er tættur samanhangur millum rús og fremjan av lógarbrotum.</p>
<p>Yvirskipað kann staðfestast, at viðgerðartilboðini til tey ungu eru tøk, og at spurningurin heldur er,</p>
<p>hvussu førleikarnir verða gagnnýttir best. Tørvurin hjá teimum umleið 10 ungu í aldrinum 16 til 30</p>
<p>ár  er  sera  ymiskur  og  sannlíkt  er,  at  hesi  menniskju  eisini  hava  ymiskan  tørv,  tá  ið  tað  kemur  til</p>
<p>rúsviðgerð.</p>
<p>Vit hava í Føroyum tríggjar alment stuðlaðar stovnar, ið veita rúsviðgerð. Virksemið er regulerað í</p>
<p>avtalu  millum  einstaka  stovnin  og  Heilsu-  og  innlendismálaráðið  og  fíggjað  við  rakstrarjáttan  á</p>
<p>fíggjarlógini.  Harafturat  hevur  Kriminalforsorgin  greitt  frá,  at  tey  ungu,  sum  eru  í  Mjørkadali,  fáa</p>
<p>tilboð um rúsviðgerð, meðan tey eru inni. Kriminalforsorgin metir ikki, at avrúsingin í sjálvum sær</p>
<p>er ein trupulleiki. Avbjóðingin er at halda teim ungu frá rúsevnunum og at geva teimum eitt innihald</p>
<p>í lívinum, soleiðis at tey ikki hava tørv á rúsevnunum.</p>
<p>Bæði Blákrossheimið og Viðgerðarstovnurin Frælsi bjóða ungum viðgerð. Heilbrigdi hevur ikki eitt</p>
<p>serstakt tilboð til ung, men fleiri ung (tó yvir 18) hava verið í viðgerð hjá Heilbrigdi. Í hesum høpi</p>
<p>fara vit tó at lýsa virksemið hjá Blákrossheiminum og Viðgerðarstovninum Frælsi.</p>
<p>Báðir stovnarnir bjóða ambulanta viðgerð og eru eisini døgnstovnar. Harafturat er møguleiki fyri, at sokallaða eftirviðgerðin – eftir avrúsingina – kann fara fram har tey ungu búleikast, um tørvur er á tí.</p>
<p>Niðanfyri eru tey bæði tilboðini nærri greinað.</p>
<p><em type="italic">Blákrossheimið </em></p>
<p>Fyrst og fremst er fatanin  hjá Blákrossheiminum, at tey síggja seg kunna  hava ein  høvuðsleiklut  í</p>
<p>einum rúsviðgerðartilboði sum  hesum. Blákrossheimið  metir, at ambulanti DAT viðgerðarleisturin</p>
<p>hóskar  sera  væl  til  hendan  málbólk.  DAT  viðgerðin  stendur  fyri  dialektisk  adfærdsterapi  og  er</p>
<p>grundað á gransking.</p>
<p>Í tilfari sent Heilsu- og innlendismálaráðnum vísir Blákrossheimið eisini á, at nøkur av teimum ungu helst hava tørv á einum fyribils døgntilboði. Bæði tey, ið verða innløgd, og tey, sum fáa eitt dagtilboð,</p>
<p>høvdu havt gott av DAT, um tey uppfyltu tey inklusións- og ekslusiónskriteriu, sum heimið setir.</p>
<p>Blákrossheimið festir seg við, at arbeiðsbólkurin hevur tosað um eitt matrikkulleyst tilboð og halda tey, at tað hóskar eisini væl til DAT-leistin soleiðis, at Blákrossheimið tekur sær av viðgerðarpartinum</p>
<p>og aðrir stovnar stuðla við teirra servitan.</p>
<p>Blákrossheimið kann sum nevnt bjóða DAT-pakkan: Tað er vikulig førleikamenning fyri bæði ung</p>
<p>og foreldur/avvarðandi, ein-til-ein samrøður og telefontænastu 24 tímar um døgnið.</p>
<p>Í mun til ung, sum hava verið fyri umsorganarsviki, so fellur hetta, sambært Blákross, beint í kjarnuna</p>
<p>av  grundástøðinum  undir  DAT.  Er talan  um  ung  við  autismu,  ADHD  o.l.,  so  screena  tey  fyri  tað,</p>
<p>áðrenn persónurin byrjar í bólkaviðgerð. Um talan er um ung, ið ikki hava fingið staðfest sálarliga</p>
<p>sjúku, verður altíð farið gjøgnum eina sonevnda <span type="quote" xml:lang="dan">“commitment fasu”</span>, har screenað verður fyri ymisk</p>
<p>sløg av sálarligum sjúkum, umframt at hugt verður eftir, hvørt tey ungu møta nevndu inklusións- og</p>
<p>eksklusiónskriteriu, sum Blákrossheimið hevur.</p>
<p>Til  tess  at  veita  tilboðið  krevjast  sálarfrøðingar  og  sálarlækni.  Í  løtuni  hevur  heimið  samstarv  við</p>
<p>Psykiatriska depilin um, at ein psykiatari luttekur í visitatiónini. Harafturat siga tey seg vera liðilig</p>
<p>viðvíkjandi samstarvi, staðseting og í mun til aldur.</p>
<p>Í viðmerkingunum um starvsfólkaorku og kostnaðarætlan verður víst til umsóknina um at skipa DAT</p>
<p>ung, sum Blákrossheimið hevur sent Heilsu- og innlendismálaráðnum. Tann umsóknin er fyri tilboð</p>
<p>ætlað einum sannlíkt breiðari bólki av ungum við rúsdrekka- og rúsevnamisnýtslu, tó avmarkað til</p>
<p>tey 15 til 18 ára gomlu.</p>
<p><em type="italic">Viðgerðarstovnurin Frælsi </em></p>
<p>Somuleiðis  er  fatanin  hjá  Viðgerðarheiminum  Frælsi,  at  tey  kunnu  standa  fyri  rúsviðgerðini  av</p>
<p>teimum ungu, sum koma undir hetta átak. Málbólkurin hjá Frælsi eru ung í aldrinum 18 til 24 ár við</p>
<p>umfatandi  rústrupulleikum  og  smærri  til  moderatum  sálarligum  trupulleikum,  eitt  nú  angist,</p>
<p>tunglyndi, persónsórógv o.t.</p>
<p>Viðgerðartilboðið  er  fyrst  og  fremst  eitt  samdøgurstilboð,  men  eisini  bjóðar  stovnurin  ambulantar</p>
<p>viðtalur uttanfyri stovnin. Somuleiðis  bjóðar  Frælsi skeið  fyri  foreldur og avvarðandi. Samdøgurs-</p>
<p>tilboðið bjóðar tíð og frið undir tryggum og skipaðum kørmum burtur frá vanliga umhvørvinum við</p>
<p>intensivari terapi – bæði til einstaklingin og í bólki.</p>
<p>Viðgerðarstovnurin Frælsi bjóðar avrúsing – tá tað er medisinskt ábyrgdarfult - útgreining og viðgerð</p>
<p>av ungum. Útgreiningin gevur viðgerðastovninum innlit í, hvør tann ungi er og hvørjar avbjóðingar</p>
<p>viðkomandi  stríðist  við.  Hetta  er  grundarlagið  fyri  víðari  viðgerð.  Tað  er  týðandi,  at  hin  einstaki</p>
<p>kennir seg tryggan og kennir seg virdan.</p>
<p>Millum sentralu viðurskiftini í viðgerðini er at broyta tankamynstrini hjá tí einstaka, at fáa tann unga</p>
<p>at menna seg kensluliga og at bjóða tí unga av, so hann tekur ábyrgd fyri egnu avgerðum.</p>
<p>Rúsviðgerðin hjá Frelsunarherinum arbeiðir við øllum menniskjanum, tí kropsligu, sálarligu, sosialu</p>
<p>og andaligu dimensjónini. Hetta hongur tætt saman við tí psykoterapeutisku viðgerðarfilosofiini, sum er grundtankin undir viðgerðini.</p>
<p>Á  viðgerðarstovninum  arbeiða  umframt  leiðaran  í  dag  námsfrøðingar,  sjúkrarøktarfrøðingur  og</p>
<p>ófaklærdir náttarvaktir. Haraftrat hevur stovnurin avtalu við sálarfrøðingar og lækna eftir tørvi.</p>
<p>Bólkurin mælir til, at omanfyri nevndu viðgerðartilboð verða bjóðað teim ungu. Tað er torført at meta um kostnaðin av at veita hesum ítøkiliga málbólkinum viðgerð.</p>
<p>3.6.1 Tvingsilsnýtsla í sambandi við viðgerð fyri rúsdrekka- og rúsevnamisnýtslu</p>
<p>Ásannandi at tað er ein trupulleiki at fáa tey ungu í viðgerð fyri rúsdrekka  – og rúsevnamisnýtslu,</p>
<p>hevur arbeiðsbólkurin umrøtt spurningin, um tey skulu tvingast í viðgerð. Eingin lógarheimild er fyri at  nýta tvingsil  í  sambandi  við  íverksetan  av  viðgerð  fyri  rúsdrekka-  og rúsevnamisnýtslu  og  skal</p>
<p>tvingsil nýtast, er neyðugt við greiðari heimild í føroyskari lóggávu.</p>
<p>Kjakast verður í dag um evnið í norðurlendsku miðlunum og semja er ikki um, hvørt tvingsilsinntriv</p>
<p>ella sjálvbodnar loysnir eru frægast í mun til viðgerðina. Serliga verður kjakast um hvørt misnýtarar,</p>
<p>ið eru við barn, skulu tvingast í viðgerð til tess at verja ófødda barnið.</p>
<p>Donsk kanning frá 2011 frá ‘Det nationale forskningscenter for velfærd’, ið nevnist ‘forskning om tvang i misbrugsbehandling’ frá 2011, viðger og kortleggur hettar vandamál frá norskum, svenskum og donskum sjónarhorni. Í stuttum kann sigast, at kanningin staðfestir, at tað er ymiskt, hvussu hesi</p>
<p>viðurskifti verða fatað í hesum londum. Í Svøríki og Norra er endamálið við viðgerðini at skapa eitt sokallað ‘drug-free society’. Í Danmark verður ikki hildið, at eitt slíkt endamál letur seg gera í roynd og  veru,  og  tískil  er  dentur  heldur  lagdur  á  at  fremja  eina  miðvísa  avmarking  av  skaðanum,  ið</p>
<p>misnýtslan skapar.</p>
<p>Av somu orsøk er lóggávan í hesum Norðurlondum eisini ymisk. Svenska lóggávan loyvir tvingsli</p>
<p>um aðrir  møguleikar sýnast vónleysir  og misnýtarin  setir sína  heilsu og lív  í  stóran vanda. Norska</p>
<p>lóggávan  loyvir  eisini  tvingsli,  har  dentur  serliga  er  lagdur  á  heimildina  at  nýta  tvingsil  móti</p>
<p>misnýtarum, ið eru við barn og at fáa hesar í viðgerð til tess at verja ófødda barnið. Danska lóggávan hevur ikki heimild fyri at nýta tvingsil, men viðgerðarstovnar hava skyldu at geva misnýtarum, ið eru</p>
<p>við barn, tilboð um eina avtalu, har tær sjálvbodnar lata seg viðgera undir tvingsli, um neyðugt.</p>
<p>Yvirskipað vísur kanningin onki eintýðugt úrslit í mun til  um tvingsil er frægari, enn ein sjálvboðin</p>
<p>loysn. Víst verður á, at viðurskiftini, ið kanningin avdúkar eru somikið ósambærilig og torgreidd, at</p>
<p>tað ikki er møguligt at vísa á, júst hvørjar fortreytir skulu vera til staðar, til tess at tvingsil kann sigast at vera eitt effektivt amboð ímóti rúsdrekka- og rúsevnismisnýtslu. Tó er semja um, at um tvingsil</p>
<p>skal vera eitt væleydnað inntriv, krevst í minsta lagi ein vælvirkandi og resurssusterk skipan, ið kann</p>
<p>bera borgaran víðari út í samfelagið eftir lokna viðgerð.</p>
<p>Í  mun  til  arbeiðið  hjá  arbeiðsbólkinum  kann  bara  staðfestast,  at  heimild  ikki  er  í  dag  fyri  at  nýta</p>
<p>tvingsil í mun til at seta í verk viðgerð fyri rúsdrekka- ella rúsevnismisnýtslu. Tvingsil er altíð eitt álvarsamt  inntriv  og  reisir  nógvar  spurningar,  bæði  í  mun  til  rættartrygd,  mannarættindi,  etikk,</p>
<p>samfelagslig  virðir o.a. Mett verður neyðugt, at  hetta evnið  verður sett á breddan  fyri seg sjálvan,</p>
<p>soleiðis at vit fáa lýst og viðgjørt málið bæði fakliga og politiskt.</p>
<p>Sum nevnt er hetta eitt vandamál, ið longu er sett á breddan í teimum londum, ið vit vanliga samanbera okkum við.</p>
<p>Arbeiðsbólkurin  mælir  til,  at  vit  í  fyrsta  lagi  fáa  eina  vælvirkandi  skipan  rundan  um  borgaran,  ið</p>
<p>tørvar hjálp. Eina sjálvbodna skipan, ið eggjar til hug hansara at verða rúsfríur, tekur hond um hansara</p>
<p>ítøkiliga tørv og stimbrar undir gongdina at fáa borgaran aftur at taka ein aktivan lut í samfelagnum</p>
<p>á jøvnum føti við onnur.</p>
<p>3.6.2 Samanumtikið – brúka tilboðini, ið eru tøk</p>
<p>Samanumtikið mælir arbeiðsbólkurin til, at viðgerðin fer fram í samstarvi við teir viðgerðarstovnar,</p>
<p>sum longu eru. Givið er, at tørvurin hjá teimum ungu er ymiskur, og skal viðgerðartilboðið avspegla ymiska tørvin. Tað verður mett sum ein stórur fyrimunur, at tilboðini eru  flytfør, havandi í huga, at</p>
<p>fleiri av teimum ungu kunnu fáa gagn av, at serliga tann ambulanta viðgerðin fer fram tætt at kenda</p>
<p>umhvørvinum. Onnur hava avgjørt eisini tørv á  innleggjan, og tá er eitt samdøgurspláss ein góður</p>
<p>møguleiki.</p>
<p>3.7 Neyðugt við skipaðum og tryggum fíggjarviðurskiftum</p>
<p>Fíggjarliga grundarlagið hjá ungum borgarum, sum hava víðfevndar sálarligar, sosialar trupulleikar</p>
<p>og álvarsligar trupulleikar av rúsdrekka- og rúsevnamisnýtslu, er ofta ein stór avbjóðing. Tey ungu</p>
<p>hava ofta trupulleikar at fáa og at varðveita tilknýtið til arbeiðsmarknaðin. Forsorgarlógin er sokallaða niðasta trygdarnetið og hava borgarar, sum  ikki  hava  nakað uppihaldsgrundarlag  – t.d. frá arbeiði,</p>
<p>øðrum tryggingarskipanum (t.d. ALS ella  sjúkradagpeningi),  inntøku frá  hjúnafelaga ella ognum  -</p>
<p>rætt til fyribils hjálp sambært forsorgarlógini.</p>
<p>Fyrbils hjálp kann verða veitt sum ein bráðfeingishjálp, tá ein persónur kemur út fyri eini sosialari hending. T.d. samlívsslit, sjúka, og eisini persónar, sum detta úr øðrum skipanum. Tey, sum ikki hava</p>
<p>rætt  til  fleiri  dagar  úr  ALS  ella  sjúkradagpengaskipanini,  kunnu  søkja  um  fyribils  hjálp,  og  eisini</p>
<p>persónar, sum steðga við eini útbúgving, og tí ikki hava eitt inntøkugrundarlag av týdningi (sum gevur</p>
<p>rætt til útgjald frá ALS), kunnu fáa fyribils hjálp.</p>
<p><em type="bold">Veiting um mánaðin eftir skatt og gjøld, sbrt. forsorgarlógini </em></p>
<p>Forsyrgjaraskyldu mótvegis børnum - búgva einsamøll <em type="bold">        </em>10.600  </p>
<p>Forsyrgjaraskyldu mótvegis børnum – sambúgvandi            8.600</p>
<p>25 ár og eldri, uttan børn - búgva einsamøll         9.200</p>
<p>25 ár og eldri, uttan børn - sambúgvandi            6.500</p>
<p>Yngri enn 25 ár, uttan børn - býr ikki hjá foreldrum            5.400</p>
<p>Yngri enn 25 ár, uttan børn - býr hjá foreldrum            3.800</p>
<p>Viðm.: tey, sum hava børn, kunnu umframt veitingarnar omanfyri eisini fáa eina røð av barnastuðlum</p>
<p>Tað er eitt krav til teirra, sum fáa fyribils hjálp vegna arbeiðsloysi, at tey skulu í virknisvenjing. Talan</p>
<p>er um eitt slag av aktivering,  sum vanliga varar í nakrar mánaðir. Tey, sum eru í virknisvenjing, fáa 1.000 kr. skattafrítt afturat veitingini omanfyri.</p>
<p>Hóast veitingin kallast <em type="italic">fyribils hjálp</em>, er ikki nakað mark fyri, hvussu leingi fólk kunnu fáa veitingina. </p>
<p>Í flestu førum er talan um eina fyribils støðu, meðan bíðað verður eftir aðrari fyriskipan, ella at mann</p>
<p>kemur úr tí sosialu støðuni. Einstakir borgarar fáa forsorgarhjálp í langa tíð.</p>
<p><em type="italic">Varandi veiting sbrt. forsorgarlógini </em></p>
<p>Persónar, sum hava  fingið fyribils hjálp  í  langa tíð, men sum  ikki  lúka krøvini til  fyritíðarpensjón,</p>
<p>kunnu í staðin fáa varandi veiting sbrt. forsorgarlógini. Vanliga er talan um persónar við víðfevndum</p>
<p>misbrúkstrupulleikum, og tað skal vera mett útlitaleyst at fáa persónin aftur á arbeiðsmarknaðin.</p>
<p>Talan  er  um  eina  pensjónslíknandi  veiting,  og  Almannaverkið  er  hildið  upp  at  við  royndini  at  fáa</p>
<p>persónin aktiveraðan á arbeiðsmarknaðinum. Í løtuni eru bert tveir persónar, sum fáa varandi veiting.</p>
<p>Veitingin er knappliga 9.000 kr. um mánaðin eftir skatt og gjøld.</p>
<p><em type="italic">ALS og sjúkradagpengaveiting </em></p>
<p>Tað eru borgarar, sum hava leyst tilknýti til arbeiðsmarknaðin, og sum hava í eitt fyribils tíðarskeið rætt  til  sjúkradagpengar  ella  veiting  frá  ALS.  Hetta  kunnu  vera  misnýtarar,  sum  hava  óstøðuga</p>
<p>inntøku,  og  sum  tí  bert  hava  rætt  til  heilt  lítla  veiting  frá  ALS  ella  sjúkradagpengaskipanini.  Hesi</p>
<p>kunnu undir ávísum treytum fáa ískoyti upp til satsirnar í fyribils hjálp.</p>
<p><em type="italic">Fyritíðarpensjón </em></p>
<p>Tey, sum hava varandi skerdan arbeiðsførleika, kunnu fáa tillutað fyritíðarpensjón. Fyritíðarpensjón kann veitast í trimum stigum – treytað av arbeiðsføri. Tey, sum hava eitt sindur av arbeiðsføri, kunnu</p>
<p>fáa lægstu ella miðal fyritíðarpensjón, meðan tey, sum ongan arbeiðsførleika hava, kunnu fáa hægstu</p>
<p>fyritíðarpensjón. Tað kemur so at siga ikki fyri, at persónar yngri enn 40 ár fáa tillutað lægstu- ella</p>
<p>miðal fyritíðarpensjón. Persónar, sum hava eitt sindur av arbeiðsførleika, fara í staðin í eina fyriskipan eftir lóg um arbeiðsfremjandi tiltøk.</p>
<p>3.7.1 Samanumtikið – viðhvørt tørvur á hjálp at umsita viðurskiftini</p>
<p>Samanumtikið eru tað fleiri skipanir, sum kunnu tryggja fíggjarliga grundarlagið hjá teim ungu soleiðis, at tey kunnu uppihalda sær í Føroyum. Hinvegin er spurningurin, um tey ungu hava tørv á hjálp til at umsita sína inntøku soleiðis, at tey rinda fyri lívsins uppihald eins og tey kunnu gera avtalur í mun til at rinda skuld o.a. Arbeiðsbólkurin metir, at tað er upplagt, at Toymið fær til uppgávu at hjálpa teim ungu at søkja neyðugar veitingar og í heila tikið at fáa meira skipaði fíggjarviðurskifti.</p>
<p>3.8 Sosial sambond og frítíðarítriv týðandi leiklut</p>
<p>Sosial sambond hava týðandi ávirkan á lívið hjá ungum. Fleiri kanningar vísa, at sosialu sambondini hava ein týðandi leiklut í mun til viðgerðina av misnýtsluni hjá einstaka borgaranum. Tey eru týðandi</p>
<p>í mun til, hvussu sinnaður borgarin er at fara í og verða verandi í viðgerð  – og tískil kunnu sosialu</p>
<p>sambondini hava stóra ávirkan á úrslitið av rúsviðgerðini. Harumframt vísir nýggj gransking frá eini</p>
<p>kanning millum 3.500 danir at fólk, ið gera eitthvørt virkið, meiningsfult og eru saman við øðrum um</p>
<p>hetta, hava upp til fýra ferðir hægri sannlíkindi fyri at hava eina góða sálarheilsu.</p>
<p>Av  hesum  ávum  er  tað  týdningarmikið,  at  Toymið  stuðlar  teim  ungu  í  at  fáa  og  varðveita  jalig</p>
<p>sambond, ið kunnu stuðla undir eina fyri tey meiningsfulla  og innihaldsríka lívsførslu..</p>
<p>Ofta er borgarin í einari vónleysari støðu, har brýr eru brendar og sambond horvin. Avbjóðingin hjá</p>
<p>myndugleikanum  er  tískil  at  eyðmerkja  tey  góðu  sambondini  og  endurskapa  tey  sum  ein  part  av tilveruni  hjá  borgaranum,  eins  og  nýggj  jalig  sambond  kunnu  verða  knýtt.  Serligan  týdning  hevur</p>
<p>familjan  hjá  viðkomandi  í  hesum  høpi.  Talan  er  bæði  um,  at  borgarin  verður  stuðlaður  í  at  liva  í</p>
<p>jaligum  sosialum  sambondum  uttanfyri  viðgerðina, og  at  ávís  sosial  sambond  verða  tikin  við  sum</p>
<p>partur av sjálvari viðgerðini, eitt nú foreldur ella ein maki. Samstundis hevur tað týdning, at borgarin verður  stuðlaður  í  at  minka  um  tey  sosialu  sambond,  ið  hava  eina  neiliga  ávirkan  á  hann  og  eru</p>
<p>avbjóðandi fyri jaliga úrslitið av viðgerðini.</p>
<p>Misnýtslan  hjá  borgaranum  hevur  ikki  einans  sálarsosialar  (psykosociale)  og  sosiobúskaparligar</p>
<p>(socioøkonomiske) avleiðingar  fyri  borgaran, men eisini  fyri tey  avvarðandi. Sum nevnt omanfyri,</p>
<p>hava tey jaligu sosialu sambondini hjá borgaranum stóran týdning fyri jaliga úrslitið av viðgerðini. Tískil hevur tað týdning, at myndugleikin veitir tann neyðuga stuðulin til tey avvarðandi – bæði innan</p>
<p>viðgerðin verður sett í gongd og aftaná, tá viðgerðin er endað – soleiðis tey avvarðandi hava orku at</p>
<p>fremja teirra góða vilja.</p>
<p>Sosial sambond spretta ofta burturúr luttøkuni hjá fólki í ymiskum frítíðarítrivum. Tað at luttaka í</p>
<p>felagslívi kann sum nevnt hava sera stóran týdning fyri sálarheilsuna hjá borgarum</p>
<p>Tað hevur eisini týdning, at tey ungu fáa eitthvørt gevandi og meiningsfult at gera í frítíðini, sum</p>
<p>kann koma ístaðin fyri rúsevni og tey viðhvørt destruktivu lívsmynstrini hjá hesum menniskjum.</p>
<p>Nýggj  gransking  frá  eini  kanning  millum  3500  danir  vísir,  at  fólk,  ið  gera  eitthvørt  virkið,</p>
<p>meiningsfult og eru saman við øðrum um hetta, hava upp til fýra ferðir hægri sannlíkindi fyri at hava</p>
<p>eina góða sálarliga heilsu.</p>
<p>Úrslitini vísa, at felagsskapur hevur stóran týdning fyri sálarligu heilsuna. Um ein til dømis er partur</p>
<p>av einum felagi, bólki ella organisatión, og er virkin í hesum hvørja viku, so er 75% størri</p>
<p>møguleiki fyri, at ein hevur góða sálarliga heilsu, samanborið við, um ein ikki er partur av einum</p>
<p>felagi, bólki ella organisatión.</p>
<p>Eisini vísir kanningin, at tað eru tvær til tríggjar ferðir størri sannlíkindi fyri góðari sálarligari</p>
<p>heilsu, um ein er uppií onkrum, ið bjóðar einum av, arbeiðir fyri einum týdningarmiklum máli,</p>
<p>arbeiðir sum sjálvboðin ella hjálpir onkrum á annan hátt.</p>
<p>Hetta er eingin løtt uppgáva, men ein máti er at fáa verandi frítíðarmøguleikar við í meira aktiv</p>
<p>samstørv um hin einstaka. Til dømis ítróttarfeløg og aðrar felagsskapir, alt eftir, hvørji áhugamál tey</p>
<p>ungu hava ella høvdu, áðrenn tey komu í verandi støðu. Men eisini onnur ítriv, so sum biografur,</p>
<p>konsertir, ítróttardystir og onnur líknandi tiltøk.</p>
<p>Stuðulsfólkaskipanin hevur góðar royndir við at leggja til rættis sambond millum frít íðarítriv og tey ungu og eigur at verða bygt víðari á tær góðu royndirnar. Aðrastaðni eru eisini góðar royndir við</p>
<p>skipanum har <span type="quote">“ung hjálpa ungum”</span>. Tankin við hesum er, at vælvirkandi ung - undir supervisión av</p>
<p>fakfólki - verða knýtt at og gera ymiskt saman við teimum ungu við avbjóðingum. Á henda hátt fáa</p>
<p>tey fyrimyndir, sum kunnu virka stimbrandi í mun til sosialu førleikarnar.<em type="italic"> </em></p>
<p>Toymið eigur avgjørt at arbeiða nógv við hesum partinum av lívinum hjá teim ungu. Royndir úr øðrum londum vísa, at tað ofta koma góð úrslit um arbeiðið bæði verður gjørt av teim</p>
<p>professionellu og felagsskapum, sum finnast í nærumhvørinum. men eisini, at tey ungu eru partur</p>
<p>av felagsskapum, sum finnast í lokaløkinum. Eitt nú skótar ella ítróttarfeløg.</p>
<p>Bólkurin er samdur um, at tað hevur týdning, at tað almenna miðar eftir, at tey ungu fáa fyrimyndir,</p>
<p>heldur enn at hesi t.d. verða samlaði til eitt serligt frítíðartilboð til henda bólkin. Tað kann vera</p>
<p>neyðugt og gott at byrja við, men við tíðini eiga tey ungu í størri mun at verða partur av teim</p>
<p>tilboðum, sum onnur ung vanliga eru knýtt at.  Tað er kanska eisini meira spennandi, at ein ungur</p>
<p>sum hevur trupulleikar fær ein annan ungan at fylgjast við í biograf ella á café, heldur enn at</p>
<p>fylgjast við einum starvsfólki.</p>
<p>3.9 Samstarv millum myndugleikar og skipan av tilboðnum</p>
<p>Bæði í Føroyum og londunum rundanum okkum verður javnan kjakast um, hvørt geira ábyrgdin er</p>
<p>ein gongd leið ella ikki. Ført verður fram, at vandi er fyri, at ymiskir stovnar skúgva borgarar frá sær</p>
<p>við geiraábyrgdini sum umbering, og at fólk detta niðurímillum tey ymisku økini. Hesin trupulleiki verður  ofta  umrøddur  sum  ein  gráøkistrupulleiki  ella  ein  markamótstrupulleiki,  sum  stendst  av,  at</p>
<p>ivamál er um, hvør hevur ábyrgd av hvørjari tænastu, og hvør uppgávan hjá ymisku myndugleikunum</p>
<p>er í mun til borgaran.</p>
<p>Arbeiðsbólkurin er samdur um, at miðast skal eftir, at allar tænastur – eisini tær sum verða veittar av</p>
<p>øðrum myndugleikum - verða atkomuligar fyri flest allar borgarar. Øll eiga at hava ábyrgd av at geva  fólki, sum hava umfatandi brek, javnbjóðis møguleikar og ikki einans teir stovnar og skipanir, sum</p>
<p>eru undir málsøkinum hjá landsstýriskvinnuni í almannamálum.</p>
<p>Hóast  meginreglan  um  geiraábyrgd  tryggjar,  at  tænasta  verður  veitt  øllum  borgarum,  metir arbeiðsbólkurin tó eisini, at meginreglan um geiraábyrgd kann tykjast sum ein forðan fyri, at borgarin</p>
<p>fær tænastu, við tað, at myndugleikar stríðast um uppgávu- og ábyrgdarbýtið, heldur enn at samstarva</p>
<p>og  samskipa  uppgávuna.  Tí  er  so  sera  umráðandi,  metir  arbeiðsbólkurin,  at  tað  er  so  greitt  sum</p>
<p>gjørligt, hvør hevur ábyrgd av hvørjum tænastum soleiðis, at sleppast kann undan, at borgarin endar</p>
<p>í einum gráøkistrupulleika, og tí ikki fær neyðuga tænastu.</p>
<p>Harumframt metir arbeiðsbólkurin, at tað er umráðandi, at myndugleikar eru sinnaðir at samskipa tær</p>
<p>tænastur, sum teir hvør í sínum lagi hava ábyrgd av, og at yvirgangurin frá einum geira til annan fer</p>
<p>fram undir skipaðum viðurskiftum.</p>
<p>Sum víst varð á í innganginum varð geiraábyrgdin staðfest í sambandi við lógarbroyting í 2014 og</p>
<p>víst varð á týdningin av, at myndugleikar samstarva um tilboðini.</p>
<p>Í  mun  til  tilgongdina  at  skipa  sokallaði  heildartilboð  í  Føroyum,  er  okkurt,  ið  bendir  á,  at</p>
<p>myndugleikar  og  stovnar  seinnu  árini  hava  lagt  orku  í  at  fáa  í  lag  fleiri  heildartilboð.  Hugtakið</p>
<p>heildartilboð  merkir,  at  borgarin  alt  í  mun  til  tørvin  fær  eitt  samlað  tilboð,  sum  er  samansett  av ymiskum tænastum frá ymiskum myndugleikum og merkir ikki, at øll tænasta skal veitast av einum</p>
<p>myndugleika ella á sama  matrikkli. Í  frágreiðingini  <span type="quote">“Tilmæli um tænastupolitikk”</span>  frá 2017  verður</p>
<p>víst  á,  at  tað  er  alneyðugt,  at  myndugleikar  lyfta  uppgávua  í  felag,  um  borgarar  skulu  fáa  eina</p>
<p>dygdargóða tænastu.</p>
<p>Í somu frágreiðing verður víst á, at størri dentur er lagdur á at fáa samskipað tænastur frá ávikavist</p>
<p>Almannaverkinum,  Psykiatriska  deplinum,  kommunum  og  skúlaverkinum/Sernámi,  sum  veita</p>
<p>tænastur til somu borgarar og at fleiri góð dømi eru um, at myndugleikar og stovnar kunnu samstarva</p>
<p>um heildartilboð í Føroyum. Víst verður m.a. á  <span type="quote">“Tann góða tilgongdin”</span>, <span type="quote">“Serligt skipað miðnám”</span> og <span type="quote">”Bú- og viðgerðartilboð til ung við sálarligum avbjóðingum”</span>, sum  eru góð dømi um, at myndugleikar kunnu samstarva og veita heildartilboð</p>
<p>Hesi  heildartilboð  byggja  á  skipað  og  formaliserað  samstarv  á  øllum  stigum,  har  landsstýrisfólk,</p>
<p>embætisfólk, stovnsleiðarar og starvsfólk hava lagt dent á at fáa samstarvið at virka.</p>
<p>Arbeiðsbólkurin metir, at í mun til henda málbólkin, sum eru borgarar við umfatandi og samansettum</p>
<p>sálarligum, sosialum og rús trupulleikum, er tørvur er á styrkja  innsatsin,  og at samstarvið  millum myndugleikarnar gerst betri og meira skipað soleiðis, at hesi borgarar fáa eitt skipað heildartilboð</p>
<p>Tí mælir arbeiðsbólkurin til, at landsstýrið fer undir eitt felags átak, sum er málrættað hesum bólki,</p>
<p>og at neyðug orka verður sett av til at skipa heildartilboð til hesi ungu. Fyritreytin fyri einum felags átaki er, at politisk semja er millum avvarðandi stjórnarráð, og at bindandi avtala verður gjørd, sum</p>
<p>nágreinar, hvussu heildartilboðið skal skipast, og hvør hevur ábyrgdina av hvørjum. Harumframt er</p>
<p>eisini alneyðugt, at skipanirnar undir einstøku stjórnarráðunum virka á nøktandi hátt, og at tað eisini</p>
<p>á stovnsstigi er vilji til samstarv og samskifti.</p>
<p>Arbeiðsbólkurin vil somuleiðis vísa á týdningin av, at  framhaldandi verður arbeitt við at menna aðrar skipanir,  sum  hava  til  endamáls  at  fyribyrgja,  at  tey  ungu  fáa  trupulleikar.  Eisini  er  umráðandi,  at</p>
<p>støðugt verður arbeitt við at menna tær skipanirnar, sum veita tænastur og viðgerðir til ung, sum hava</p>
<p>trupulleikar og at tað verða skipað fleiri bú- og viðgerðartilboð í Føroyum, sum hava til endamáls at</p>
<p>menna og stuðla ungum, sum hava tað soleiðis, og at tey ungu kunnu fáa hjálp, áðrenn trupulleikarnir gerast ov umfatandi.</p>
<p>4. Tilmæli um skipan av tilboði</p>
<p>Í  mun  til  henda  málbólkin,  vil  arbeiðsbólkurin  vísa  á,  at  tilboðið,  sum  mælt  verður  til,  hevur  til</p>
<p>endamáls  at viðgera og hjálpa einum  málbólki, sum  hevur umfatandi og  samansettar trupulleikar.</p>
<p>Arbeiðsbólkurin metir, at ein altavgerandi faktorur í at røkka teimum ungu er, at talan verður um eitt</p>
<p>sokallað lág-gáttartilboð, har dentur verður lagdur á einfalda og lætta atgongd til tilboðið.</p>
<p>Orsakað av, at talan er um ung fólk, sum í dag hava umfatandi trupulleikar, er alneyðugt at byrjað</p>
<p>verður skjótast til ber. Umboð fyri avvarðandi myndugleikar eiga at hava møguleika at fáa borgarar undir <span type="quote">“Toymið”</span>. Ein møguleiki er, at byrjað verður við teim ungu, sum longu eru kend av teim ymisku myndugleikunum, og at skipanin við tíðini verður ment og opin fyri øðrum ungum.</p>
<p>Arbeiðsbólkurin mælir staðiliga til at seta inn við fyribyrgjandi átøkum og at styrkja tað arbeiðið, sum</p>
<p>SSP,  Bláikrossur,  Fólkaheilsuráðið,  Barnaverndartænastur  o.s.f.r.  longu  gera,  soleiðis,  at  vit  í</p>
<p>Føroyum kunnu fyribyrgja, at børn og ung koma so illa fyri.</p>
<p>Eisini  er  umráðandi  at  hildið  verður  áfram  at  fáa  til  vega  fleiri  bú-  og  viðgerðarstovnar  til  ung  í Føroyum, og tað er sera umráðandi, at tey ungu, sum hava tørv á tí, fáa bú- og viðgerðartilboð, áðrenn</p>
<p>trupulleikarnir gerast ov umfatandi. Harumframt er sera umráðandi, at Almannaverkið, Psykiatriski</p>
<p>depilin og skúlaverkið sum  heild  fáa  neyðugar karmar til at kunna  lofta teim ungu so tíðliga, sum</p>
<p>gjørligt.</p>
<p>4.1 Tvørgeiraligt átak</p>
<p>Mælt verður til at farið verður undir eitt átak, sum hevur til endamáls, at tey ungu stig- og miðvíst</p>
<p>kunnu fáa eitt fyri tey virðiligt, skipað, rúsfrítt og innihaldsríkt lív.</p>
<p>Av tí, at tað eru borgarar við ymiskum tørvi, og at tað eru ymiskir myndugleikar, sum hava ábyrgd av at veita stuðul, hjálp og viðgerð til omanfyrinevndu viðurskifti,  metir bólkurin, at neyðugt er at</p>
<p>gera individuellar viðgerðarætlanir fyri hvønn einstakan saman við tí unga.</p>
<p>Arbeiðsbólkurin mælir til, at átakið verður skipað sum ein royndarverkætlan við einum tvørfakligum og  tvørgeiraligum  toymi,  sum  í  felag  møtir  borgaranum,  har  hann  er.  Bólkurin  mælir  til,  at  eitt</p>
<p>tvørfakligt toymi við heilsufakligum, sosialfakligum og námsfrøðiligum førleikum verður sett, sum</p>
<p>arbeiðir  úti  har  borgarin  er  og  møtir  borgaranum  har  viðkomandi  er.  Talan  er  um  sokallaðar <span type="quote" xml:lang="dan">“Gadeplansmedarbejdere”</span>, sum í stóran mun hava til uppgáva at ferðast í umhvørvinum, har tey ungu, sum hava trupulleikan, eru, at skapa samband við tey ungu, og  at skapa samstarv/samband millum</p>
<p>ymsu myndugleikarnar og tey ungu.</p>
<p>4.2 Viðgerðarætlan</p>
<p>Arbeiðsbólkurin metir, at tað hevur alstóran týdning at seta realistisk mál í hesum høpi. Tað merkir,</p>
<p>at  setast  skulu  styttri  mál  og  longri  mál.  Endamálið  er,  at    hesi  kenna  seg  at  eydnast  og  ikki  at</p>
<p>miseydnast. Verða broytingar gjørdar, skulu hesar vera lagaligar.</p>
<p>Bólkurin er samdur um, at individuell viðgerðarætlan skal gerast fyri hvønn borgara og skal henda</p>
<p>viðvirka til, at tann ungi fær eina heildarviðgerð og skal samskipa tær tænastur/viðgerðir, sum tann</p>
<p>ungi fær frá ymiskum myndugleikum. Í Svøríki hava tey góðar royndir við einum SIP-plan, sum er</p>
<p>ein viðgerðarætlan, sum samskipar ymisku tilboðini og viðgerðirnar, sum borgarin hevur tørv á og</p>
<p>fær. Tað eru ymiskir  myndugleikar, sum  hava ábyrgd av sínum parti av  viðgerðini og ger ætlanin greitt, hvør hevur ábyrgd av hvørjum og nær tey einstøku átøkini skulu fremjast.</p>
<p>Í  Føroyum  hava  vit  royndir  við  <span type="quote">“Tí  góðu  tilgongdini”</span>,  sum  er  ein  samstarvsleistur  millum myndugleikar og er málrættaður familjum  við børnum  við autismu. Viðgerðarætlanin  verður gjørd</p>
<p>saman  við  borgaranum,  sum  eisini  hevur  ávísar  uppgávur/pliktir,  sum  viðkomandi  skal  gera.  SIP</p>
<p>planurin er líkur tí, sum verður gjørd í tí góðu tilgongdini.</p>
<p>4.3 Skipan av átakinum</p>
<p>Bólkurin mælir til, at talan verður um eina tvørgeiraliga verkætlan, sum allir partar <span type="quote">“eiga”</span> saman við borgarunum. Fyri at tryggja, at allir partar kenna ognarskap av verkætlanini, verður mælt til, at ein</p>
<p>stýrisbólkur við umboðum fyri avvarðandi myndugleikar verður settur.</p>
<p>Uppgávan  hjá  bólkinum  er  fyrst  og  fremst  at  skapa  og  fasthalda  sambandið  millum  borgaran  og Toymið  og  at  samskipa  tænastur  og  viðgerðina.  Harumframt  skal  bólkurin  vera  ráðgevandi  hjá <span type="quote">“Toyminum”</span>  í  mun  til  fakligar  spurningar/vegleiðingar  og  skal  hjálpa  <span type="quote">“Toyminum”</span>  at  arbeiða tvørfakligt. Eisini skal bólkurin tryggja, at avgerðir, sum krevja politiska ella prinsipiella støðutakan,</p>
<p>verða sendar rætta viðkomandi myndugleika.</p>
<p>Bólkurin skal mannast av:</p>
<p type="listitem"> Umboðum fyri psykiatriina á Landssjúkrahúsinum – psykiatri/sálarfrøði</p>
<p type="listitem"> Umboðum fyri Kriminalforsorgina</p>
<p type="listitem"> Dagliga leiðaranum av Toyminum</p>
<p type="listitem"> Umboðum frá Mentamálaráðnum</p>
<p type="listitem"> Umboðum fyri sosialráðgeving Almannaverkið</p>
<p type="listitem"> Umboðum fyri leiðsluna í Almannaverkinum</p>
<p>Neyðugt  er, at  allir  myndugleikar binda seg til at vera við  í verkætlanini og at  fastar avtalur verða</p>
<p>gjørdar um, hvør ger hvat í mun til tann einstaka borgaran.</p>
<p>Arbeiðsbólkurin  er  samdur  um,  at  <span type="quote">“Toymið”</span>  eigur  at  verða  skipað  undir  Almannaverkinum,  sum</p>
<p>hevur  drúgvar  royndir  við  at  seta  saman  tilboð  og  sum  eisini  umsitur  eina  røð  av  veitingum  og</p>
<p>tilboðum/tænastum, sum hesir unglingar fáa ella fara at fáa frá Almannaverkinum.</p>
<p>Hinvegin hevur tað sera stóran týdning at viðurkenna, at Almannaverkið kann tykjast sum ein stór,</p>
<p>tung og stirvin skipan, sum ikki megnar at røkka hesum borgarum við núverandi strukturi. Tískil er</p>
<p>neyðugt at bróta upp úr nýggjum í mun til organisering av átakinum.</p>
<p>Bygnaðarliga verður <span type="quote">“Toymið”</span> skipað undir Almannaverkinum og ein játtan verður ásett, sum fíggjar starvsfólkalønir, keyp av tænastum og leigu av íbúðum/hølum v.m. til borgaran. Tað er týdningarmikið, at leiðarin fyri <span type="quote">“Toymið”</span> og átakið hevur heimild til sjálvur at taka avgerðir og at leiðarin hevur fíggjarligt rásarúm til at finna alternativar loysnir fyri borgaran.</p>
<p>4.4 Starvsfólkahópur</p>
<p>Mett verður, at tørvur er á einum starvsfólkabólki við 4-5 fólkum umframt at møguleiki skal vera fyri</p>
<p>at keypa tænastur frá privatum  sálarfrøðingum,  lívsstílsserfrøðingum og fyritøkum, sum skipa  fyri</p>
<p>ymiskum upplivingum - sokallaðum <span type="quote" xml:lang="dan">“adventures”</span> í náttúrini har tey ungu kunnu vegleiðast/hjálpast</p>
<p>til at flyta seg við hjálp frá náttúru upplivingum.</p>
<p>Talan verður um arbeiði, sum ikki er siðbundið, soleiðis at talan er ikki um eitt starv, sum er bundið at  einari  ávísari  staðseting  og/ella  tíðarkarmi.  Hetta  kann  gerast  ein  avbjóðing  í  mun  til  verandi</p>
<p>starvsfólkaviðurskifti og sáttmálar, sum fakfeløg hava.</p>
<p>Tískil  er  neyðugt  at  hava  starvsfólk,  sum  umframt  at  hava  rættar  fakligar  førleikar,  eisini  hava</p>
<p>eginleikar til at møta borgarum har viðkomandi er, og megna at arbeiða uttanfyri vanligar siðbundnar karmar/rammur.  Eisini  er  umráðandi,  at  tey  starvsfólk,  ið  sett  verða,  brenna  fyri  sakini  –  eru</p>
<p>sokallaðar eldsálir, sum kunnu arbeiða skeivar tíðir og sum kunnu tola at vera burtur heimanífrá  í</p>
<p>avmarkað tíðarskeið.</p>
<p>Tískil  mælir  bólkurin  til,  at  samskift  verður  við  avvarðandi  fakfeløg  um  starvsfólkaviðurskiftini  í breiðasta týdningi, soleiðis at starvsfólkahópurin hóskar til verkætlanina.</p>
<p>Arbeiðsbólkurin mælir eisini til, at toymið fer undir at skapa møguleikar fyri, at onnur ung, sum sjálvi</p>
<p>hava verið í líknandi støðu, verða brúkt til at fáa samband við tey, sum hava trupulleikar og at stuðla</p>
<p>teimum ávegis at megna egið lív.</p>
<p>4.5 Kostnaðarmeting</p>
<p>Arbeiðsbólkurin hevur í sambandi við fíggjarlógarsamráðingarnar fyri 2018 víst á, at tað var torført</p>
<p>at koma við eini nágreiniligari kostnaðarmeting, tí tilmælini leggja upp til ein nýggjan og øðrvísi hátt</p>
<p>at arbeiða við málbólkinum, enn vit eru von við.</p>
<p>Landsstýriskvinnan varð tó kunnað um, at eitt útgangsstøði kundi verið eitt bú- og viðgerðartilboð í</p>
<p>Føroyum, sum hýsir  fimm ungum við umfatandi sálarligum avbjóðingum. Játtanin til tilboðið er áleið 7 mió.kr. Tilboðið er normerað til 10 starvsfólk.</p>
<p>Játtan varð ikki sett av til at skipa tilboð til málbólkin á fíggjarlógini fyri 2018 og arbeiðsbólkurin vil</p>
<p>vísa á, at skulu hesi ungu loftast, er neyðugt at raðfesta átakið á fíggjarlógini. Arbeiðsbólkurin vil tó</p>
<p>eisini  vísa  á, at tilmælið  í stóran mun  leggur upp til, at verandi tilboð og tænastur verða gagnnýtt,</p>
<p>heldur enn at  stovnseta eina røð av nýggjum tilboðum.  Arbeiðsbólkurin  mælir tó til, at  ein serstøk</p>
<p>játtan verður sett av til Toymið.</p>
<p>Tað  er  sera torført  at  meta  um  samlaðan  kostnað  av  Átakinum,  tí  vit  hava  ikki  líknandi  skipan  at</p>
<p>samanbera við og vit vita ikki nágreiniliga, hvussu nógva hjálp og stuðul tey ungu fáa frammanundan, hvussu nógva hjálp tey skulu hava og hvussu longi henda hjálpin skal veitast.</p>
<p>Sum  lýst  er  í  parti  2,  er  samlaða  játtanin  til  bú-  og  viðgerðartilboð  í  2018  út  við  30  mió.kr.  og dagsprísurin liggur millum 40 kr. og 10.644 kr. Arbeiðsbólkurin metir avgjørt, at stórur partur av teim</p>
<p>ungu, sum tilmælið fevnir um, liggur í tí dýrara endanum, um tey fingu stovnspláss uttanlands ella í</p>
<p>Føroyum.</p>
<p>Arbeiðsbólkurin mælir til, at farið verður undir eina royndarverkætlan og at tað í fyrstu atløgu verða</p>
<p>settar 4 -5 mió.kr. av til endamálið. Játtanin skal brúkast til at fíggja 4-5 starvsfólk við  sosialfakligari,</p>
<p>námsfrøðiligari  og  heilsufakligari  útbúgving.  Hvørt  starvsfólk  kostar  áleið  450  t.kr.  um  árið. Harumframt er neyðugt at hava játtan til at keypa tænastur, leiga hølir/íbúðir og førleikamenning av</p>
<p>starvsfólkum.</p>
<p>Samanlagt metir arbeiðsbólkurin, at 4 – 5 mió. kr. eiga at verða settar av til <span type="quote">”Átakið”</span> í fyrsta umfari.</p>
<p>Til samanberingar kann  nevnast, at  bú-  og viðgerðartilboð sum rúmar  fimm  borgarum,  hevur eina</p>
<p>játtan áljóðandi 7 mió.kr. og tað starvast 10 fólk við ymiskari fakligari bakgrund. Vart skal tó gerast við,  at  hesi  tilboðini  ikki  eru  beinleiðis  sambærilig,  tí  tørvurin  er  øðrvísi  og  krevur  øðrvísi</p>
<p>tilrættalegging.</p>
<p>Men verður hugt eftir útreiðslunum til tilboð, sum áður hava verið keypt uttanlands so sæst, at talan</p>
<p>hevur verið um kostnaðarmikil tilboð.</p>
</body></document>