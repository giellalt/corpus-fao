<document xml:lang="fao" id="no_id"><header><title/><genre code="admin"/><author><unknown/></author><wordcount>3442</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>kunningarrit-frá-almannastovuni.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision$; </version></header><body><p>Kunningarrit2</p>
<p>Kunningarrit</p>
<p><em type="bold">Innihaldsyvirlit </em>Innihaldsyvirlit ...................................................................................................... 2 Um hetta rit .......................................................................................................... 3 Ráð og vegleiðing .................................................................................................. 4 Almannastovan ...................................................................................................... 4 Dagpeningur við óarbeiðsføri í sambandi við sjúka, skaða og barnsburð ................ 5 Løntakarar ....................................................................................................... 5 </p>
<p>Sjálvboðin dagpeningatrygging ........................................................................ 6</p>
<p>Tíðarfreistir ...................................................................................................... 6</p>
<p>Veitingar eftir forsorgarlógini ................................................................................. 7 Fyribils uppihaldshjálp ..................................................................................... 7</p>
<p>Varandi uppihaldshjálp .................................................................................... 8</p>
<p>Hjálp til rímiligar stakútreiðslur ....................................................................... 8</p>
<p>Hjálp til útreiðslur av sjúkuviðgerð, tannviðgerð o.a. ....................................... 9</p>
<p>Veitingar, tá barn ber likamligt ella sálarligt brek .............................................. 9</p>
<p xml:lang="dan">Endurbúgving ................................................................................................ 10</p>
<p>Vart starv ....................................................................................................... 11</p>
<p>Hjálpartól frá Hjálpartólamiðstøðini (HTM) ................................................. 11</p>
<p>Hjálparráð ...................................................................................................... 12</p>
<p>Almannapensjónir ............................................................................................... 12 Fyritíðarpensjón ............................................................................................. 12</p>
<p>Niðursett arbeiðsføri .................................................................................. 13</p>
<p>Einkjustøða ............................................................................................... 13</p>
<p>Fólkapensjón .................................................................................................. 13</p>
<p>Persónlig viðbót til fyritíðar- og fólkapensjón ................................................. 14</p>
<p>Hjálpar- og røktarviðbót ................................................................................ 14</p>
<p>Avlamisveiting ................................................................................................ 15</p>
<p>Umsorganararbeiði ......................................................................................... 15</p>
<p>Pensjón úr øðrum Norðurlandi ...................................................................... 15</p>
<p>Samsýning fyri at ansa eldri óhjálpnum heima ..................................................... 16 Barnagjald til einsamallar uppihaldarar ................................................................ 17 Forskotsrindað barnagjald .............................................................................. 17</p>
<p>Barnagjald til móðir- og/ella faðirleys ............................................................. 17</p>
<p>Barnagjald, tá faðirskapurin ikki er staðfestur ................................................. 17</p>
<p>Stuðul til uppihaldspening .................................................................................. 18 Upplýsingarskyldan hjá borgarunum ................................................................... 18 Tagnarskylda ....................................................................................................... 19 Mannagongdir við umsókn o.a. ........................................................................... 19 Útlendingar ......................................................................................................... 19 Norðurlendingar ............................................................................................ 19</p>
<p>Útlendingar – onnur ...................................................................................... 19</p>
<p>Kærumøguleikar .................................................................................................. 20 Upphæddir .......................................................................................................... 20 Lógir og kunngerðir ............................................................................................ 20 Heimasíða ........................................................................................................... 21 Høvuðsskrivstova ................................................................................................ 21 Økisdeildir .......................................................................................................... 223</p>
<p>Kunningarrit</p>
<p><em type="bold">Um hetta rit </em>Almannastovan vil á henda hátt geva øllum borgarum í Føroyum kunning um veitingar, sum tað er møguligt at søkja frá Almannastovuni. </p>
<p>Í hesum riti verður í stuttum greitt frá ymsu veitingunum. Greitt verður ikki út í æsir frá reglunum. Av tí at fl eiri veitingar eru treytaðar av eini ítøkiligari meting av umstøðunum hjá umsøkjaranum, ber ikki til – bara út frá hesum riti – at avgera, um tú hevur rætt til veiting. Meira fæst at vita við at seta seg í samband við Almannastovuna.</p>
<p>Almannastovan ynskir at geva øllum viðskiftafólki eina góða og skjóta tænastu. Tað er tí mín vón, at kunningarritið kann vera við til at geva eina greiða mynd av teimum tænastum, ið Almannastovan veitir.</p>
<p>Tórshavn, november 2005.</p>
<p>Vinarliga</p>
<p>Petra Johnsdóttir Joensenstjóri4</p>
<p>Kunningarrit</p>
<p><em type="bold">Ráð og vegleiðing </em>Á økisdeildunum hjá Almannastovuni ber til at fáa ráð og vegleiðing um persónligar og sosialar spurningar. Somuleiðis ber til at fáa upplýsingar um rættindi og skyldur sambært almannalóggávuni. </p>
<p>Set teg í samband við eina av økisdeildunum hjá Almannastovuni um tú hevur brúk fyri ráðgeving, einari almannaveiting ella nærri frágreiðing um mannagongd við umsókn, um treytir og útrokning av eini veiting o.t., sí adressur á aftasta blað.</p>
<p><em type="bold">Almannastovan </em>Almannastovan umsitur veitingar til einstaklingar eftir almannalóggávuni. </p>
<p>Almannalóggávan fevnir um lógir og kunngerðir um 1. almenna forsorg 2. dagpening vegna sjúku o.a. 3. almannapensjónir o.a. 4. barnagjald til einsamallar uppihaldarar 5. samsýning fyri at ansa eldri og óhjálpnum heima 6. stuðul til uppihaldspening og 7. umsorganararbeiði.</p>
<p>Fram til 31. desember 2005 tekur Almannastovan eisini avgerðir um fyribyrgjandi fyriskipanir eftir barnaforsorgarlógini eftir tilráðing frá barnaverndarnevndunum í kommunum við færri enn 2000 íbúgvum.</p>
<p>Heimarøktin og Serforsorgin umsitur stovnsveitingar, heimahjálp og heimarøkt, og stuðulsfólk til vaksin fólk við serligum tørvi. 5</p>
<p>Kunningarrit</p>
<p><em type="bold">Dagpeningur við óarbeiðsføri í sambandi við sjúku, skaða og barnsburð </em></p>
<p><em type="bold">Løntakarar </em></p>
<p>Ein løntakari hevur rætt til dagpening, tá hann ikki hevur rætt til løn frá arbeiðsgevara í sambandi við óarbeiðsføri vegna sjúku, skaðatilburð ella barnsburð. Treytin er, at hann heldur ikki hevur rætt til tryggingarendurgjald, barnsburðargjald ella annað tílíkt.</p>
<p>Løntakarar kunnu undir serligum umstøðum fáa rætt til dagpening í sambandi við álvarsliga sjúku hjá barni ella hjúnafelaga.</p>
<p type="listitem">Treytirnar fyri at fáa dagpening eru, at</p>
<p type="listitem">løntakarin hevur fastan bústað og fulla skattkyldu í Føroyum -    her kunnu vera undantøk</p>
<p type="listitem">løntakarin hevur havt lønt arbeiði í minsta lagi 20 tímar     tilsamans 5 tær seinastu vikurnar fyri 1. fráverudag – her                    kunnu vera undantøk í serligum førum</p>
<p type="listitem">váttan fyriliggur frá lækna um sjúkuna, skaðan ella vandan fyri      fosturskaða/heilsuna hjá mammuni og væntað fráverutíðarskeið</p>
<p type="listitem">váttan fyriliggur frá arbeiðsgevaranum um fráveruna og     inntøkumissin og</p>
<p type="listitem">Almannastovan hevur fi ngið umsóknarblað frá umsøkjaranum.</p>
<p>Veitingin, sum er endurgjald fyri væntaða lønarmissin, verður vanliga roknað út frá miðalinntøkuni 5 tær seinastu vikurnar undan fráveruni. Upphæddin er 100% av inntøkuni, tó í mesta lagi 80% av arbeiðaralønini sambært sáttmála millum Føroya Arbeiðarafelag og Føroya Arbeiðsgevarafelag.</p>
<p>Dagpeningur kann í mesta lagi verða veittur í 40 vikur frá 1. fráverudegi í einum 12 mánaðaskeiði. Fólkapensjónistar kunnu tó ikki fáa dagpening í meiri enn 20 vikur.6</p>
<p>Kunningarrit</p>
<p>Útróðrarmenn og sjálvstøðugt vinnurekandi, sum ikki ella bara í lítlan mun hava leysa arbeiðsmegi aftrat sær, kunnu koma undir somu reglur um dagpening sum løntakarar.</p>
<p><em type="bold">Sjálvboðin dagpeningatrygging </em></p>
<p>Sjálvstøðugt vinnurekandi, t.v.s. persónar, sum burturav ella í mestan mun eru sjálvstøðugt vinnurekandi, umframt fólk, sum gera húsligt arbeiði heima fyri í minsta lagi einum fólki aftrat sær, kunnu tryggja sær dagpening við fullari upphædd frá 1. fráverudegi.</p>
<p>Tað er ein treyt fyri at tekna trygging, at viðkomandi er arbeiðsførur, tá tryggingin verður teknað. Almannastovan kann krevja læknaváttan. Rætturin til tryggingarútgjald tekur við 4 vikur aftaná, at umsókn um upptøku í sjálvbodnu tryggingina er latin inn og tryggingargjaldið er goldið.</p>
<p>Tryggingin dettur burtur, um tryggingargjaldið ikki er inngoldið í seinasta lagi ein mánaða aftaná gjaldkomudagin.</p>
<p>Trygging hjá sjálvstøðugum vinnurekandi dettur burtur, um tryggingartakarin seinasta árið ikki hevur lokið treytina um at vera sjálvstøðugt vinnurekandi.</p>
<p>Sjálvstøðugt vinnurekandi uttan trygging kunnu søkja um dagpening við somu treytum sum løntakarar treytað av, at tey ikki hava annan í vinnu í meira enn 6 vikur um hálvárið.</p>
<p><em type="bold">Tíðarfreistir </em></p>
<p>Dagpengamóttakari hevur sjálvur ábyrgdina av, at umsókn og fráboðan um sjúkrafráveru verður latin til Almannastovuna rættstundis.</p>
<p>Undir vanligum umstøðum er dagpeningur frá og við 1. fráverudegi treytaður av, at umsókn um sjúkradagpening er móttikin á Almannastovuni í seinasta lagi 30. dagin aftaná 1. fráverudag.7</p>
<p>Kunningarrit</p>
<p><em type="bold">Veitingar eftir forsorgarlógini </em></p>
<p><em type="bold">Fyribils uppihaldshjálp </em></p>
<p>Tá ein persónur er fyri broytingum í viðurskiftum sínum, sum gera, at hann fyribils ikki er førur fyri at uppihalda sær og familjuni, er møguligt at fáa fyribils uppihaldsveiting. Broytingarnar kunnu vera t.d. sjúka, barnsburður, samlívsslit, arbeiðsloysi ella líknandi almannahendingar.</p>
<p>Tað er ein treyt fyri at fáa uppihaldsveiting, at viðkomandi og møguligur hjúnafelagi ikki kunnu nøkta uppihaldstørvin á annan hátt, t.d. við ogn, inntøku, tryggingar- ella øðrum útgjaldi.</p>
<p>Hjálpin verður útroknað sum ein mánaðarlig upphædd við støði í eini meting av fíggjartørvinum hjá viðkomandi. Ein føst upphædd, ið svarar til grundupphæddina í fólkapensjónini, er til mat, klæði o.l. Afturat hesi upphædd verða lagdar rímiligar fastar útreiðslur, t.d. til húsaleigu, el, hita, sjúkrakassa o.s.fr. Hevur umsøkjari uppihaldsskyldu mótvegis børnum undir 18 ár, verður ein barnaviðbót fyri hvørt barnið løgd afturat.</p>
<p>Vanliga kann veitingin ikki vera størri enn nettoinntøkan, sum viðkomandi persónur hevði áðrenn almannahendinga.</p>
<p>Veitingin kann vanliga heldur ikki vera hægri enn hægst møguliga útgjaldið eftir dagpeningalógini (sonevnda DP-hámarkið). Er umsøkjarin arbeiðsleysur kann veitingin vanliga ikki fara uppum hægst møguliga útgjaldið frá ALS (sonevnda AT-hámarkið).</p>
<p>Veitingarstøðið verður sostatt vanliga tann lægsta upphæddin av hesum trimum: 1) útroknaði tørvurin, 2) inntøkan frammanundan ella 3) DP- ella AT-hámark. 8</p>
<p>Kunningarrit</p>
<p>Hevur móttakarin av hjálp og/ella hjúnafelagin inntøku í hjálpartíðini, verður henda mótroknað í veitingini, áðrenn útgoldið verður. Útgoldin avlopsskattur og frítíðarpeningur verða eisini frádrigin hjálparveitingini.</p>
<p><em type="bold">Varandi uppihaldshjálp </em></p>
<p>Varandi uppihaldshjálp verður veitt, tá ein persónur varandi hevur tørv á hjálp til uppihalds. Hetta er, tá tað ikki hevur eydnast honum við hjálp at fi nna hóskandi arbeiði, ella við endur- ella útbúgvandi tiltøkum at koma sær burtur úr trupulleikunum. Varandi uppihaldshjálp kann bert veitast teimum, sum ikki hava rætt til pensjón eftir lóg um almannapensjónir.</p>
<p><em type="bold">Hjálp til rímiligar stakútreiðslur </em></p>
<p>Ein persónur, sum hevur verið fyri broytingum í sínum viðurskiftum, kann fáa hjálp til at gjalda rímiligar og neyðugar stakútreiðslur.</p>
<p>Sum dømi um rímiligar stakútreiðslur kunnu nevnast útreiðslur til húsarhaldstól, sum er gingið fyri, brillur, sum eru bráneyðugar, barnaútgerð o.l. Fyritreyt fyri at fáa goldið stakútreiðslur er harumframt, at tað er mett neyðugt at veita stuðul fyri at umsøkjarin og familjan skulu klára seg sjálvi í framtíðini.</p>
<p>Fyri at meta um hjálp kann veitast, ger Almannastovan eina útrokning av fíggjarliga tørvinum hjá umsøkjaranum. Hevur umsøkjarin onki ella ov lítið til avlops, tá inntøkur og útreiðslur verða samanbornar, kann fullur ella partvísur stuðul veitast. Tað er ein treyt, at viðkomandi ikki hevur ogn at nýta til endamálið. 9</p>
<p>Kunningarrit</p>
<p><em type="bold">Hjálp til útreiðslur av sjúkuviðgerð, tannviðgerð o.a. </em></p>
<p>Stuðul kann verða veittur til útreiðslur av sjúkuviðgerð so sum tannviðgerð, heilivági, fysioterapi, kiropraktorviðgerð o.l.</p>
<p>Treytin er, at viðkomandi ikki hevur ráð til at gjalda útreiðsluna sjálvur uttan vanda fyri, at fíggjarætlanin hjá honum og familjuni, sum annars verður mett rímilig, fer út av kós. Stuðul verður veittur við støði í tørvsmeting, sum Almannastovan ger.</p>
<p>Stuðul verður einans veittur til útreiðslur, sum eru vanligar og sum kunnu gjaldast av fólki við vanligum inntøkum. Stuðul verður t.d. ikki veittur til dýrar tannviðgerðir, sum fólk fl est ikki hava ráð til.</p>
<p><em type="bold">Veitingar, tá barn ber likamligt ella sálarligt brek </em></p>
<p>Hevur ein familja meirútreiðslur av at uppihalda barni, ið ber likamligt ella sálarligt brek ella hevur varandi sjúku, kann stuðul verður veittur til meirútreiðslur, sum verða mettar neyðugar. Sum dømi kunnu nevnast útreiðslur av serligum kosti, serligari viðgerð, óvanligum sliti av klæðum, sergjørdum fótbúna, blæum o.s.fr.</p>
<p>Endurgjald fyri mista arbeiðsinntøku kann verða veitt, um tað við atliti til barnið og støðuna hjá familjuni sum heild er rímiligt og neyðugt, at annað av foreldrunum – í serligum førum bæði – í styttri ella longri tíð fara úr arbeiði fyri at vera um barnið, heima ella á sjúkrahúsi.</p>
<p>Hevur barnið tørv á at hava ein persón at vera tí til hjálpar og at stuðla tí í gerandisdegnum ella verður mett, at familjuni tørvar ein umlættingarpersón, kann stuðulsfólk setast til barnið.10</p>
<p>Kunningarrit</p>
<p xml:lang="dan"><em type="bold">Endurbúgving </em></p>
<p>Persónur, sum hevur skerdan arbeiðsførleika, kann fáa endurbúgvingarstuðul, um tað er ein neyðug fortreyt fyri, at hann kann gerast fíggjarliga sjálvbjargin.</p>
<p>Endurbúgving kann verða veitt sum ráð og vegleiðing, arbeiðsroynd, umskúling, upplæring, arbeiðsvenjing, styttri ella longri skeið og sum vanlig útbúgving.</p>
<p type="listitem">Sum dømi um, hvør kann fáa endurbúgvingarstuðul, kunnu nevnast:</p>
<p type="listitem">persónar, ið bera likamligt ella sálarligt brek</p>
<p type="listitem">einsamallir uppihaldarar, sum eru í eini støðu, sum avmarkar   teirra arbeiðsførleika</p>
<p type="listitem">ung, sum eru seinment ella bókliga veik</p>
<p type="listitem">persónar, sum leingi hava verið arbeiðsleysir, har aðrar    stuðulsfyriskipanir ikki hava hjálpt</p>
<p type="listitem">persónar, sum hava djúptøknar arbeiðsligar ella   útbúgvingarligar trupulleikar</p>
<p type="listitem">persónar, sum fáa sjúkradagpengar og sum ikki væntast at    kunna fara aftur til sama arbeiði</p>
<p type="listitem">persónar við serligum sálarligum ella sosialum trupulleikum    herundir av t.d. misnýtslu ella kriminaliteti.</p>
<p>Veitingin kann vera sum fyribils uppihaldshjálp (sí frammanfyri), lærlingaløn, grundløn innan viðkomandi yrki, ískoyti til løn e.a. Hetta treytað av, hvør endurbúgvingarleiðin er.</p>
<p>Umframt veiting til uppihalds, kann stuðul verða veittur til serligar útreiðslur av útbúgvingini ella av brekinum.11</p>
<p>Kunningarrit</p>
<p><em type="bold">Vart starv </em></p>
<p>Vard størv eru ætlað fólki við avlamni ella øðrum varandi arbeiðsforðingum, sum ikki kunnu fáa ella fasthalda eitt arbeiði undir vanligum umstøðum.</p>
<p>Tað er ein treyt fyri at fáa vart starv, at tað ikki á annan hátt hevur verið møguligt at betra arbeiðsførleikan og skapa eina vanliga arbeiðstilveru.</p>
<p><em type="bold">Hjálpartól frá Hjálpartólamiðstøðini (HTM) </em></p>
<p type="listitem">Persónar við avlamni, varandi sjúku ella aldurstreytaðum veikleika  kunnu fáa stuðul til hjálpartól til m.a.</p>
<p type="listitem">viðgerð og venjing</p>
<p type="listitem" xml:lang="dan">persónligt reinføri</p>
<p type="listitem" xml:lang="dan">fl utning - herundir avlamisbilar</p>
<p type="listitem">húsarhald</p>
<p type="listitem">innrætting og tillaging av íbúð</p>
<p type="listitem">samskifti, kunning og ávarðing</p>
<p type="listitem">handfaring og fl utning av vøru</p>
<p type="listitem">tillaging og betran av nærumhvørvi</p>
<p type="listitem">spæl og frítíðarítriv.</p>
<p>Hjálpartólið skal vera neyðugt fyri, at umsøkjarin kann verða verandi í vinnu/arbeiði ella avgerandi bøta um sjúkuna/avlamni ella avgerandi lætta um í gerandisdegnum í heiminum.</p>
<p>Stuðulin er grundaður á tørvsmeting í hvørjum einstøkum føri.</p>
<p>Hjálpartólini verða lænt út frá HTM, t.v.s., at tey skulu latast aftur til HTM, tá tørvur ikki er á teimum longur.12</p>
<p>Kunningarrit</p>
<p><em type="bold">Hjálparráð </em></p>
<p>Hjálparráð umfata m.a. heilivág, bein- og armprotesur, serligar skógvar, hárkollar, korsett, hoyritól, fótarøkt (diabetis), serkost, o.a. og kunnu veitast persónum, sum eru avlamnir ella hava varandi sjúku- ella aldurstreytaðar veikleikar.</p>
<p>Hjálparráðið skal vera neyðugt fyri, at umsøkjarin kann verða verandi í vinnu/arbeiði ella avgerandi bøta um sjúkuna/avlamni ella avgerandi lætta um í gerandisdegnum í heiminum.</p>
<p><em type="bold">Almannapensjónir </em></p>
<p><em type="bold">Fyritíðarpensjón </em></p>
<p>Tað eru trý ymisk fyritíðarpensjónsstig: hægsta, miðal og lægsta fyritíðarpensjón. Fyritíðarpensjón verður veitt vegna niðursett arbeiðsføri ella einkjustøðu, sí niðanfyri.</p>
<p>Hægsta og miðal fyritíðarpensjón eru samansettar av grundupphædd, avlamisviðbót og viðbót, meðan lægsta fyritíðarpensjón er samansett av grundupphædd og viðbót. Støddin av viðbótini er treytað av pensjónsstiginum.</p>
<p>Hevur fyritíðarpensjónistur uppihaldsskyldu ella gjaldsskyldu mótvegis børnum undir 18 ár, verður ein barnaviðbót veitt.</p>
<p>Avlamisviðbót er óheft av aðrari inntøku. Grundupphædd og viðbót verða inntøkujavnaðar.13</p>
<p>Kunningarrit</p>
<p>Niðursett arbeiðsføri</p>
<p>Persónar millum 18-67 ár kunnu fáa fyritíðarpensjón, um arbeiðsførið varandi er niðursett orsakað av sjúku, avlamni ella øðrum serligum grundum.</p>
<p>Um hægsta, miðal ella lægsta fyritíðarpensjón verður veitt er treytað av aldri, hvussu nógv arbeiðsførið er niðursett og orsøkini til niðursetta arbeiðsførið.</p>
<p>Einkjustøða</p>
<p>Einkjur og einkjumenn við uppihaldsskyldu mótvegis børnum undir 18 ár kunnu fáa miðal fyritíðarpensjón.</p>
<p>Einkjur og einkjumenn yvir 50 ár, ið hava móttikið miðal fyritíðarpensjón (einkjupensjón), men hava mist rættin til hesa, tí yngsta barnið hevur fylt 18 ár, kunnu fáa lægstu fyritíðarpensjón, tá serligar umstøður gera, at viðkomandi varandi hevur brúk fyri hjálp til uppihalds.</p>
<p><em type="bold">Fólkapensjón </em></p>
<p>Persónar, sum hava fylt 67 ár, hava rætt til fólkapensjón. Pensjónin verður veitt frá 1. í mánaðinum aftaná fylta 67. árið. Tó í fyrsta lagi frá 1. í mánaðinum aftaná, at umsóknin er móttikin á Almannastovuni.</p>
<p>Fólkapensjónin er samansett av grundupphædd og viðbót. Hevur pensjónistur uppihaldsskyldu ella gjaldsskyldu mótvegis børnum undir 18 ár, verður ein barnaviðbót veitt.</p>
<p>Grundupphæddin er óheft av aðrari inntøku. Viðbótin verður inntøkujavnað.14</p>
<p>Kunningarrit</p>
<p><em type="bold">Persónlig viðbót til fyritíðar- og fólkapensjón </em></p>
<p>Persónlig viðbót kann verða veitt pensjónistum, sum hava serliga trupul kor.</p>
<p>Sum grundarlag fyri avgerðini um persónliga viðbót ger Almannastovan eina ítøkiliga meting av fíggjarligu viðurskiftunum hjá pensjónistinum, og um útreiðslan er neyðug og rímiliga grundað.</p>
<p>Tað er ein treyt, at umsøkjarin ikki hevur ráð til at gjalda útreiðsluna sjálvur. Hevur umsøkjarin ogn av týdningi, herundir fastogn, innistandandi í peningastovni e.a., kann persónlig viðbót ikki verða veitt.</p>
<p>Persónlig viðbót verður veitt til fult ella partvíst gjald av eini útreiðslu.</p>
<p><em type="bold">Hjálpar- og røktarviðbót </em></p>
<p>Fyritíðarpensjónistur, sum støðugt má hava persónliga hjálp frá øðrum, er blindur ella hevur nógv niðursetta sjón, kann fáa hjálparviðbót.</p>
<p>Hevur avlamnið við sær, at viðkomandi hevur tørv á varandi røkt ella støðugari umsjón, kann røktarviðbót verða veitt.</p>
<p>Persónur, sum fær avlamisveiting, kan fáa somu viðbøtur, sí eisini niðanfyri.</p>
<p>Hevur viðkomandi ansara, sum fær samsýning fyri at ansa óhjálpnum heima, sí eisini niðanfyri, kann Almannastovan avgera, at hjálpar- ella røktarviðbót ikki verður útgoldin.15</p>
<p>Kunningarrit</p>
<p xml:lang="dan"><em type="bold">Avlamisveiting </em></p>
<p>Persónur, sum eftir læknaligari meting kundi fi ngið miðal ella hægstu fyritíðarpensjón, men sum vegna ov høga inntøku ikki kann fáa pensjón, hevur rætt til avlamisveiting ístaðinfyri pensjón. Avlamisveitingin er eitt slag av endurgjaldi fyri meirútreiðslur av avlamni.</p>
<p><em type="bold">Umsorganararbeiði </em></p>
<p>Stuðul kann veitast til umsorganarbeiði, sum er sett í verk av felagsskapum, stovnum, kommunum ella einstaklingum.</p>
<p>Tiltøkini kunnu t.d. vera vitjunartænastur til pensjónistar, mattænasta, vaskarískipan o.l. Eisini ber til at søkja um stuðul til pensjónistafi mleik, undirvísing, fyrilestrar, tilhaldsstøð við tilboðum av ymiskum slagi, dagtilhald og undirhaldandi tiltøk.</p>
<p>Stuðul til umsorganararbeiði kann bert verða veittur, tá virksemið er ætlað pensjónistum.</p>
<p><em type="bold">Pensjón úr øðrum Norðurlandi </em></p>
<p>Ein føroyingur kann hava vunnið sær rætt til íslendska, norska, svenska ella fi nska pensjón, um hann hevur arbeitt og havt fastan bústað í viðkomandi Norðurlandi ávíst áramál.16</p>
<p>Kunningarrit</p>
<p><em type="bold">Samsýning fyri at ansa eldri óhjálpnum heima </em>Samsýning kann veitast, tá tann, ið fær ansing, hevur fylt 67 ár, og tørvur er á støðugari røkt ella hjáveru. Tað er, at brúk er fyri hjálp, umsjón og umsorgan alt samdøgrið. </p>
<p>Samsýning fyri at ansa eldri og óhjálpnum heima hevur til endamáls at tryggja, at tann óhjálpni fær støðuga røkt og hjáveru, soleiðis at hann kann verða búgvandi heima. Sum grundarlag fyri játtan av samsýning ger Almannastovan í hvørjum einstøkum føri eina meting av umstøðunum.</p>
<p>Ansarin má ikki hava annað lønt arbeiði í størri mun. Tað er 20 tímar um vikuna í mesta lagi. Hevur ansarin arbeiði afturat ansingini, má trygd vera fyri, at onnur eru í húsinum, sum kunnu vera um tann óhjálpna.</p>
<p>Vanliga kann ansingarsamsýning ikki veitast, tá heimahjálp verður veitt. Tó kunnu umstøðurnar í tí einstaka førinum gera, at heimahjálp framvegis er neyðug, sjálvt um viðkomandi hevur ansara. Eitt nú um neyðugt er við tveimum fólkum at lyfta tann óhjálpna úr og í songina, hjálpa honum í bað, at vaska sær o.t.</p>
<p>Upphæddin, ið er skattskyldug, er tann sama sum miðal fyritíðarpensjón.</p>
<p>Ansingarupphæddin er vanlig A-inntøka. Ansarin hevur í sambandi við sjúku og arbeiðsloysi rætt til sjúkradagpening og arbeiðsloysistrygging.</p>
<p>Almannastovan kann avgera, at útgjaldið av røktar- ella hjálparviðbót steðgar, meðan ansingarsamsýning verður veitt. Steðgar ansingarsamsýningin og er tann óhjálpni framvegis heima, verður røktar- ella hjálparviðbótin aftur útgoldin.17</p>
<p>Kunningarrit</p>
<p><em type="bold">Barnagjald til einsamallar uppihaldarar </em></p>
<p><em type="bold">Forskotsrindað barnagjald </em></p>
<p>Einsamallur uppihaldari kann biðja um at fáa eitt barnagjald útgoldið sum forskot frá Almannastovuni. Talan er um barnagjald, sum er álagt av Ríkisumboðnum ella einum samsvarandi útlendskum myndugleika eftir lóggávuni um rættarstøðuna hjá børnum.</p>
<p>Er álagda gjaldið hægri enn sonevnda normalgjaldið, kann Almannastovan ikki útgjalda fullu upphæddina, men bert normalgjaldið.</p>
<p>Almannastovan krevur forskotsvís útgoldin gjøld aftur frá tí gjaldsskylduga.</p>
<p><em type="bold">Barnagjald til móðir- og/ella faðirleys </em></p>
<p>Somuleiðis kann barnagjald verða veitt, um annað ella bæði foreldrini hjá einum barnið eru deyð. Tá bæði foreldrini eru deyð, er gjaldið dupult.</p>
<p><em type="bold">Barnagjald, tá faðirskapurin ikki er staðfestur </em></p>
<p>Barnagjald kann verða veitt einum einsamallum uppihaldara, tá barnið er føtt uttanfyri hjúnalag og faðirskapurin ikki er staðfestur. Upphæddin er tann sama sum forskotsrindað barnagjald.18</p>
<p>Kunningarrit</p>
<p><em type="bold">Stuðul til uppihaldspening </em>Persónur, sum av tí almenna – Ríkisumboðnum ella samsvarandi útlendskum myndugleika – er álagdur at gjalda uppihaldspening til børn undir 18 ár, sum hann ikki býr saman við og/ella til hjúnafelaga, sum hann er skildur ella sundurlisin frá, hevur rætt til stuðul til uppihaldspening. </p>
<p>Stuðulin er treytaður av, at viðkomandi er undir fullari skattskyldu í Føroyum.</p>
<p>Árliga stuðulsupphæddin er 50% av tí uppihaldspeningi, sum viðkomandi er álagdur at gjalda og hevur goldið. Stuðul verður útgoldin 2 ferðir um árið, ávikavíst í juni og desember.</p>
<p>Tað er ein treyt, at viðkomandi ikki á annan hátt hevur fi ngið endurgjald fyri útreiðslur til uppihaldspening, t.d. sum part av forsorgarveiting</p>
<p><em type="bold">Upplýsingarskyldan hjá borgarunum </em>Tann, sum fær veiting frá Almannastovuni, hevur skyldu at boða frá øllum broytingum, sum kunnu hava við sær, at veitingin broytist. </p>
<p>Talan kann t.d. verða um broytingar í fíggjarstøðuni (inntøku, ogn og útreiðslum), fl yting (bæði innanlands og út av landinum) og í hjúnalagsstøðu (gifta, sundurlesing, skilnaður).</p>
<p>Verður ikki boðað frá, kann avleiðingin verða, at viðkomandi ikki fær ta veiting, hann av røttum átti at havt fi ngið, ella at ov nógv útgoldið skal gjaldast aftur.</p>
<p>Gevur viðskiftafólk skeivar upplýsingar ella verða upplýsingar tilvitað duldir fyri Almannastovuni, kann viðkomandi verða rættarsøktur fyri sosialt svik og revsaður eftir revsilógini.19</p>
<p>Kunningarrit</p>
<p><em type="bold">Tagnarskylda </em>Øll málsviðgerð á Almannastovuni er undir tagnarskyldu. </p>
<p><em type="bold">Mannagongdir við umsókn o.a. </em>Vanliga skal søkjast um veitingar frá Almannastovuni við serligum umsóknarblaði. Umframt upplýsingar um navn, føðingardag og adressu skal umsøkjarin greiða frá teimum viðurskiftum, sum grunda umsóknina. Øll viðurskifti t.d. fíggjarviðurskifti skulu skjalprógvast. </p>
<p>Tað er avgerandi, at umsøkjarin ikki setur seg fyri útreiðslur, áðrenn játtan um stuðul er til skjals.</p>
<p>Umsóknarbløð kunnu fáast á teim ymsu økisdeildunum, sí aftastu síðu.</p>
<p><em type="bold">Útlendingar </em></p>
<p><em type="bold">Norðurlendingar </em></p>
<p>Ríkisborgarar í Norðurlondum kunnu uppihalda sær í Føroyum uttan uppihalds- ella arbeiðsloyvi. Er onkur broyting hend teimum, sum ger uppihaldsstuðul neyðugan, verða teir viðgjørdir á jøvnum føti við føroyingar. Eisini kunnu norðurlendskir ríkisborgarar vinna sær rætt til pensjón eftir ávísum reglum.</p>
<p><em type="bold">Útlendingar – onnur </em></p>
<p>Persónar, sum lógliga uppihalda sær í Føroyum, kunnu fáa neyðuga uppihaldshjálp í eitt stutt tíðarskeið. Verður tíðarskeiðið longri, verður støða tikin til heimsendan uttan so, at persónurin er úr einum landið, sum Føroyar hava sínamillum sáttmála um sosiala trygd.20</p>
<p>Kunningarrit</p>
<p><em type="bold">Kærumøguleikar </em>Allar avgerðir hjá Almannastovuni kunnu kærast til Føroya Kærustovn, Skálatrøð 20, Postsmoga 45, FO-110 Tórshavn. </p>
<p>Tað eru ongi krøv til kærur, hvørki um serligt oyðublað ella ávísan form.</p>
<p><em type="bold">Upphæddir </em>Á heimasíðuni www.logir.fo eru dagførdar veitingaupphæddir at fi nna. Far undir Almannaverk – t.d. undir almannapensiónir – løgtingslóg um áseting og javning av almannaveitingum – broytingar eftir 1. januar 1999 og kunngerðir. Her stendur tann nýggjasta kunngerðin ovast. </p>
<p><em type="bold">Lógir og kunngerðir </em>Á heimasíðuni www.logir.fo undir Almannaverk eru allar lógir og kunngerðir á almannaøkinum. Eisini almannalógir, sum Almannastovan ikki umsitur.21 </p>
<p>Kunningarrit</p>
<p><em type="bold">Heimasíða </em>Á heimasíðuni www.almannastovan.fo kanst tú fáa upplýsingar um veitingar og tænastuna, og til ber eisini at útskriva umsóknabløð – sí undir <span type="quote">“oyðibløð”</span>. </p>
<p><em type="bold">Høvuðsskrivstova </em>Almannastovan Smyrilsvegur 20 Postsmoga 3096 110 Tórshavn Tel 353510 - Fax 353511 T-post: almannastovan@almannastovan.fo Heimasíða: www.almannastovan.fo22 </p>
<p>Kunningarrit</p>
<p><em type="bold">Økisdeildir og Hjálpartólamiðstøð </em></p>
<p><em type="bold">Almannastovan í Tórshavn </em>Jónas Broncksgøta 25 100 Tórshavn Tel 353570 - Fax 353571 T-post: torshavn@almannastovan.fo Almannastovan í Tórshavn fevnir um hesi øki: Streymoy, Vágar, Mykines, Koltur, Hestur, Nólsoy, Sandoy, Skúvoy og St. Dímun </p>
<p><em type="bold">Almannastovan í Norðoyggjum </em>Klaksvíksvegur 78 700 Klaksvík Tel 457240 - Fax 457241 T-post: nordoyar@almannastovan.fo </p>
<p><em type="bold">Almannastovan í Eysturoy </em>Heiðavegur 600 Saltangará Tel 474710 - Fax 474711 T-post: eysturoy@almannastovan.fo </p>
<p><em type="bold">Almannastovan í Suðuroy </em>800 Tvøroyri Tel 353560 - Fax 353561 T-post: suduroy@almannastovan.fo23 </p>
<p>Kunningarrit</p>
<p><em type="bold">Hjálpartólamiðstøðin – HTM </em>Brekkutún 3 100 Tórshavn Tel 358300 - Fax 358301 T-post: htm@almannastovan.fo24 </p>
<p>Kunningarrit</p>
</body></document>
