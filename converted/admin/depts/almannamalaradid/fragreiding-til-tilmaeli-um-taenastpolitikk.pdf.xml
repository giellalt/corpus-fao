<document xml:lang="fao" id="no_id"><header><title/><genre code="admin"/><author><unknown/></author><wordcount>26589</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>frágreiðing-til-tilmæli-um-tænastpolitikk.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p><em type="bold">Innihaldsyvirlit </em></p>
<p><em type="italic">1. Inngangur ......................................................................................................................................... 3 </em></p>
<p><em type="italic">1.1 Frágreiðing um tilmæli um tænastupolitikk ........................................................................... 4 </em></p>
<p><em type="italic">1.2 Tilmæli um tænastupolitikk .................................................................................................... 4 </em></p>
<p><em type="italic">2. Nágreining av hugtøkum, grundreglur og málbólkur ...................................................................... 5 </em></p>
<p><em type="italic">2.1 Nágreining av tænastuhugtakinum............................................................................................. 5 </em></p>
<p><em type="italic">2.2 Fólk, sum bera brek og brekhugtakið......................................................................................... 7 </em></p>
<p><em type="italic">2.3 Breksáttmálin og brekpolitiskar grundreglur ............................................................................. 8 </em></p>
<p><em type="italic">2.4 Málbólkur fyri tilmælið um tænastupolitikkin ......................................................................... 10 </em></p>
<p><em type="italic">2.4.1 Málbólkur lýstur í tølum ................................................................................................. 10 </em></p>
<p><em type="italic">2.4.2 Starvsfólk, sum veita tænastur .......................................................................................... 12 </em></p>
<p><em type="italic">3. Verandi rættarstøða hjá borgarum, sum bera brek ......................................................................... 13 </em></p>
<p><em type="italic">3.1 Rættarstøðan í mun til fíggjarliga rásarúmið ...................................................................... 14 </em></p>
<p><em type="italic">3.2 Tilmæli ................................................................................................................................. 15 </em></p>
<p><em type="italic">4. Fíggjarlig lýsing ............................................................................................................................. 16 </em></p>
<p><em type="italic">4.1 Fíggjarlógin og játtanarskipanin .......................................................................................... 16 </em></p>
<p><em type="italic">4.2 Játtanin til almannamál á fíggjarlógini 2016........................................................................ 17 </em></p>
<p><em type="italic">4.3 Játtanin til Almannaverkið 2016 .......................................................................................... 18 </em></p>
<p><em type="italic">4.4 Løgukarmur .......................................................................................................................... 19 </em></p>
<p><em type="italic">4.5 Trýstið á sosialu tænasturnar................................................................................................ 20 </em></p>
<p><em type="italic">5. Lýsing av einstøku tænastunum ..................................................................................................... 21 </em></p>
<p><em type="italic">5.1 Atgongdin og tilgongdin til tænastur ....................................................................................... 21 </em></p>
<p><em type="italic">5.1.1 Sosialfaklig heildarmeting, borgaraviðvirkan og skjalfesting .......................................... 22 </em></p>
<p><em type="italic">5.1.2 Ráðgeving og samskipan ................................................................................................... 24 </em></p>
<p><em type="italic">5.1.3 Tilmæli .............................................................................................................................. 25 </em></p>
<p><em type="italic">5.2 Viðlíkahaldsvenjing ................................................................................................................. 27 </em></p>
<p><em type="italic">5.2.1 Tilmæli .............................................................................................................................. 28 </em></p>
<p xml:lang="dan"><em type="italic">5.3 Endurvenjing ............................................................................................................................ 29 </em></p>
<p><em type="italic">5.3.1 Tilmæli .............................................................................................................................. 30 </em></p>
<p><em type="italic">5.4 Stuðulstænastur ........................................................................................................................ 31 </em></p>
<p><em type="italic">5.4.1 Tilmæli .............................................................................................................................. 33 </em></p>
<p><em type="italic">5.5 BPA-skipan .............................................................................................................................. 34 </em></p>
<p><em type="italic">5.5.1 BPA í okkara grannalondum............................................................................................. 34 </em></p>
<p><em type="italic">5.5.2 Ein føroysk BPA skipan..................................................................................................... 35 </em></p>
<p><em type="italic">5.5.3 Avbjóðingar við einari føroyskari skipan ......................................................................... 36 </em></p>
<p><em type="italic">5.5.4 Tilmæli .............................................................................................................................. 38 </em></p>
<p><em type="italic">5.6 Virknistænastur ........................................................................................................................ 38 </em></p>
<p><em type="italic">5.6.1 Tilmæli .............................................................................................................................. 40 </em></p>
<p><em type="italic">5.7 Flutningstænasta....................................................................................................................... 41 </em></p>
<p><em type="italic">5.7.1 Serflutningsskipan Landsins ............................................................................................. 42 </em></p>
<p><em type="italic">5.7.2 Tilmæli .............................................................................................................................. 43 </em></p>
<p><em type="italic">5.8 Tænastur til fólk, ið hava hoyribrek ......................................................................................... 43 </em></p>
<p><em type="italic">5.8.1 Tilmæli .............................................................................................................................. 44 </em></p>
<p><em type="italic">6. Bústaðaviðurskifti .......................................................................................................................... 45 </em></p>
<p><em type="italic">6.1 Serlig bútilboð .......................................................................................................................... 45 </em></p>
<p><em type="italic">6.2 Bú- og viðgerðartilboð .......................................................................</em></p>
<p><em type="italic">6.3 Vardir bústaðir ......................................................................................................................... 47 </em></p>
<p><em type="italic">6.3.1 Atgongd til vardan bústað ................................................................................................. 49 </em></p>
<p><em type="italic">6.3.2 Føroyski bústaðamarknaðurin .......................................................................................... 50 </em></p>
<p><em type="italic">6.3.3 Tilmæli .............................................................................................................................. 52 </em></p>
<p><em type="italic">6.4 Fjøltáttaðir  bústaðir ................................................................................................................. 52 </em></p>
<p><em type="italic">6.4.1 Tilmæli .............................................................................................................................. 53 </em></p>
<p><em type="italic">6.5 Vardi bústaðurin er eitt heim ................................................................................................... 55 </em></p>
<p><em type="italic">6.5.1 Tilmæli .............................................................................................................................. 56 </em></p>
<p><em type="italic">6.6 Tænastan í vardu bústøðunum. ................................................................................................ 56 </em></p>
<p><em type="italic">6.6.1 Tilmæli .............................................................................................................................. 57 </em></p>
<p><em type="italic">7. Tvingsil og onnur inntriv ............................................................................................................... 58 </em></p>
<p><em type="italic">7.1 Tilmæli ................................................................................................................................. 59 </em></p>
<p><em type="italic">8.  Eftirlit við tænastum...................................................................................................................... 60 </em></p>
<p><em type="italic">8.1  Tilmæli ................................................................................................................................ 61 </em></p>
<p><em type="italic">9. Tvørfakligt samstarv ...................................................................................................................... 62 </em></p>
<p><em type="italic">9.1 Tilmæli ................................................................................................................................. 63 </em></p>
<p><em type="italic">10. Tvørgeiraligt samstarv ................................................................................................................. 63 </em></p>
<p><em type="italic">10.1 Tilmæli ............................................................................................................................... 65 </em></p>
<p><em type="bold">1. Inngangur </em></p>
<p>Á vári 2015 var ein arbeiðsbólkur settur at gera tilmæli um ein føroyskan tænastupolitikk, sum skal</p>
<p>stinga út í kortið, hvørjar meginreglur tænasturnar framyvir skulu byggja á,  hvørjar tænastur skulu</p>
<p>veitast  og  hvussu  hesar  skulu  skipast.  Tænastupolitikkurin  skal  vera  grundarlagið  undir  einari</p>
<p>nýggjari tænastulóg.</p>
<p>Skiftandi landsstýrisfólk hava arbeitt við at dagføra reglurnar í verandi forsorgarlóg. Byrjað varð við</p>
<p>reglunum  um  hjálparráð.  Reglurnar  um  virknistænastur,  bú-  og  viðgerðarstovnar  og  um  vardar</p>
<p>bústaðir  eru  somuleiðis  dagførdar.  Partar  av  forsorgalógini  eru  við  løgtingslógini  um</p>
<p>arbeiðsfremjandi  tiltøk  og  løgtingslógini  um  heimatænastu,  eldrarøkt  v.m.,  fluttar  í  aðra  lóggávu,</p>
<p>Næsta stigið er at smíða eina tænastulóg, ið skal betra um innihaldið í teimum tænastum, ið verða veittar  borgarum,  ið  bera  brek,  eins  og  tænastulógin  skal  betra  um  rættartrygd  borgarans  við  m.a.</p>
<p>greiðum heimildum fyri tvingsilsinntrivum og eftirliti.</p>
<p>Arbeiðsbólkurin  skuldi,  við  støði  í  eini  lýsing  og  greining  av  verandi  tænastum  og  tænastunum  í</p>
<p>øðrum norðanlondum lýsa, hvørjar ábøtur tørvur er á.</p>
<p>Arbeiðsbólkurin hevur kannað, hvussu tænastur eru skipaðar í lóggávu í øðrum norðurlondum, men</p>
<p>arbeiðsbólkurin  hevur  ikki  lagt  orku  í  størri  lýsingar  og  útgreiningararbeiði  av  hesum  tænastum.</p>
<p>Dentur er fyrst og fremst lagdur á at lýsa tænasturnar í Føroyum, men í ávísum førum verður víst til</p>
<p>skipan av tænastum í grannalondunum.</p>
<p>Arbeiðsbólkurin hevur ikki viðgjørt spurningin um gjøld fyri tænastur. Sum er, rinda borgarar fyri</p>
<p>bústað, mat og uppihald í vardum bústaði.</p>
<p>Arbeiðsbólkurin hevur skipað sítt arbeiði í tveir partar. Lýsingin og greiningin av verandi tænastum er sett í eina frágreiðing saman við meira nágreiniligum tilmælum um, hvørjar tænastur skulu veitast</p>
<p>framyvir, og hvussu hesar skulu skipast. Einstøku tilmælini um ábøtur við verandi skipan eru síðan</p>
<p>sett í eitt sjálvstøðugt tilmæli um tænastupolitikk.</p>
<p>Hóast lýsingin av verandi tænastum vísir, at tilgongdin at skipa og veita tænastur við endurmenning og menning í huga spakuliga er byrjað, so verður við tænastupolitikkinum og komandi tænastulógini</p>
<p>talan um eina nýskipan.</p>
<p>Ein nýskipan krevur, at fólk hugsa og virka á annan hátt enn áður. Hetta kemur ikki av sjálvum, heldur</p>
<p>ikki við bert at gera nýggja lóggávu. Arbeiðsbólkurin vísir á týdningin av, at tað áhaldandi verður varpað ljós á rættindi borgarans og at borgarin, avvarðandi, starvsfólk og myndugleikar í felag hava</p>
<p>somu  kós.  Skilabestu  loysnirnar  finnast  tá  borgari,  starvsfólk  og  myndugleikar  í  felag  samskapa</p>
<p>tænasturnar.</p>
<p>Arbeiðssetningurin er í fylgiskjali 1</p>
<p><em type="italic">1.1 Frágreiðing um tilmæli um tænastupolitikk </em></p>
<p>Innihaldið í frágreiðingini lýsir verandi tænastur, sum verða veittar av stovnum, sjálvsognarstovnum</p>
<p>og sjálvbodnum felagsskapum, sum eru undir málsøkinum hjá landsstýriskvinnuni í almannamálum.</p>
<p>Harumframt  lýsir  frágreiðingin  m.a.  verandi  rættarstøðu  hjá  borgarum,  ið  bera  brek,  umframt viðurskifti sum tvingsilsinntriv, eftirlit og tvørfakligt og tvørgeiraligt samstarv.</p>
<p>Almannaverkið  er  størsti  stovnur  og  tískil  fyllir  virksemið  hjá  Almannaverkinum  mest  í</p>
<p>frágreiðingini.  Dugni,  Sjóndepilin,  Teknmálstulkatænastan  og  sjálvbodnir  felagsskapir,  sum  veita tænastur,  hava  ikki  havt  umboð  í  arbeiðsbólkinum  og  hava  ikki  havt  frágreiðing  ella  tilmælið  um</p>
<p>tænastupolitikk til hoyringar, men við tað, at hesi eru fevnd av málsøkinum hjá landsstýriskvinnuni í</p>
<p>almannamálum eru hesir stovnar og felagsskapir yvirskipað viðgjørdir í frágreiðingini.</p>
<p>Almannamálaráðið hevur skrivað frágreiðingina við hjálp frá arbeiðsbólkinum, sum var settur at orða</p>
<p>tilmæli  til  tænastupolitikk.  Almannaverkið  hevur  latið  upplýsingar  um  virksemið  eftir  áheitan  frá Almannamálaráðnum  og  annars  eru  ársfrágreiðingar,  mál  –  og  avrikssáttmálar  o.l.  nýtt  sum</p>
<p>grundarlag.</p>
<p><em type="italic">1.2 Tilmæli um tænastupolitikk </em></p>
<p>Heitið  á  tilmælinum  um  tænastupolitikkin  er  <span type="quote">“Borgarin  takast  uppá  ráð”</span>,  ið  er  sprottið  úr  altjóða</p>
<p>brekpolitiska slagorðinum <span type="quote">“nothing about us without us”</span>. Boðskapurin er, at borgarin skal vera við í</p>
<p>avgerðum, sum snúgva seg um hann. Borgarin er serfrøðingur í egnum lívi og loysnir viðvíkjandi tænastum skulu samskapast millum borgaran, starvsfólk og myndugleikan.</p>
<p>Í  tilmælinum  um  tænastupolitikk  eru  orðaðar  fýra  tænastupolitiskar  meginreglur,  ið  mynda</p>
<p>grundarlagið  undir  einstøku  tilmælunum  og,  sum  taka  støði  í  ST  sáttmálanum  um  rættindi  hjá</p>
<p>einstaklingum, ið bera brek.</p>
<p>Meginreglurnar eru soljóðandi:</p>
<p type="listitem"> Tænastur skulu veitast við støði í ynskinum hjá borgaranum um egna lívsstøðu og skulu styðja</p>
<p>og styrkja um sjálvsavgerðarrættin hjá tí einstaka soleiðis, at borgarin hóast tarn ella sjúku fær</p>
<p>eitt fyri hann nøktandi og innihaldsríkt lív.</p>
<p type="listitem"> Tænastan skal slóða fyri, at teir borgarar, sum megna tað, skulu gerast førir fyri at uppihalda</p>
<p>sær sjálvum og sínum við minst møguligari hjálp frá tí almenna. Samstundis er umráðandi, at</p>
<p>tænastur til borgarar, sum hava umfatandi og varandi tørv á tænastu slóða fyri, at borgarin fær</p>
<p>eitt fyri hann so sjálvstøðugt, støðugt og innihaldsríkt lív sum gjørligt.</p>
<p type="listitem"> Tænastan skal skipast sum eitt tíðaravmarkað, miðvíst og skipað samstarv millum ein borgara,</p>
<p>fakfólk og avvarðandi og í tann mun tað er neyðugt, skulu tænasturnar vera samanhangandi frá barndómi, ungdómi og til vaksnamannalívið. Tænasturnar skulu veitast saman við heldur enn fyri borgaranum.</p>
<p type="listitem"> Við rættartrygd og við almennum fíggjarligum atlitum í huga, skal borgarin fáa røttu hjálpina</p>
<p>á røttum staði soleiðis, at borgarin fær eina munadygga og úrslitagóða tænastu.</p>
<p>Frágreiðingin  saman við tilmæli  um  tænastupolitikk  verður lagt  fyri  Løgtingið  til  aðalorðaskiftis  í</p>
<p>hesi tingsetu.</p>
<p>Uppskot til tænastulóg verður eftir ætlan lagt fyri Løgtingið í komandi tingsetu.</p>
<p><em type="bold">Í arbeiðsbólkinum vóru:</em> </p>
<p>Ása  Olsen  (MBF),  Sigrun  Wardum  (Javni),  Súsanna  Olsen  (Sinnisbati),  Turid  Jacobsen</p>
<p>(Ergoterapeutfelag  Føroya),  Jórun  Petersen  (Fysioterapeutfelag  Føroya),  Marjun  Petersen,  Jógvan Philbrow,  Katrin  Haraldsen  (Føroya  Pedagogfelag),  Óluva  í  Gong  (Felagið  føroyskir</p>
<p>sjúkrarøktarfrøðingar), Ása Holm (Heilsuhjálparafelag Føroya), Majbritt Mohr</p>
<p>(Heilsurøktarafelagið),  Johan  Lamhauge  (Kommunufelagið),  Elin  Debes,  Rannvá  Unadóttir</p>
<p>Vestureið, Barbara Berg (Almannaverkið), Doris Bjarkhamar, Heini Petersen og Súsanna Nordendal</p>
<p>(Almannamálaráðið).</p>
<p>Arbeiðið hevur verið skipað við afturvendandi fundum, har umboðini í arbeiðsbólkinum hava havt</p>
<p>møguleika  at  koma  til  orðanna  bæði  í  mun  til  innihald  og  í  mun  til  endaligu  tilmælini  til</p>
<p>tænastupolitikkin.</p>
<p>Skipað hevur verið fyri framløgum, har umboð fyri Almannamálaráðið hava havt framløgur um ST-</p>
<p>sáttmálan  fyri  einstaklingar,  sum  bera  brek,  fíggjarlógina  og  forsorgarlógina.  Eisini  hava  umboð  í</p>
<p>bólkinum lagt síni sjónarmið fram í mun til ymisk evni umframt, at umboð fyri ymiskar myndugleikar</p>
<p>hava greitt frá, hvussu tænastur eru skipaðar.</p>
<p>Arbeiðsbólkurin hevur, í tíðarskeiðnum frá mai 2015 – mars 2016, havt 13 fundir og ein evnisdag.</p>
<p><em type="bold">2. Nágreining av hugtøkum, grundreglur og málbólkur </em></p>
<p><em type="bold">2.1 Nágreining av tænastuhugtakinum  </em></p>
<p>Sosialar  veitingar  verða  nágreinaðar  sum  ávikavist  peningaveitingar,  umsorganarveitingar  og</p>
<p>stuðulsveitingar og hereftir kallað fyri tænastur. Tilmælið um tænastupolitikkin fevnir í høvuðsheitum</p>
<p>um  umsorganarveitingar,  sum  krevja  starvsfólk  og  viðurskifti,  sum  hava  tilknýti  til  hesar,  so  sum</p>
<p>atgongd og tilgongd til hesar, eftirlit og tvingsil.</p>
<p>Tilmælið  um  tænastupolitikkin  fevnir  ikki  um  peningaveitingar,  ið  hava  til  endamáls  at  tryggja</p>
<p>borgaran fíggjarliga soleiðis, at viðkomandi kann uppihalda sær og familjuni.</p>
<p>Ein umsorganarveiting kann eisini vera ein kontant skiftistænasta, sum er ein peningaveiting, sum</p>
<p>kemur  í  staðin  fyri  tænastuna  og  verða  hesar  umrøddar  yvirskipað  tá  tað  gevur  meining,  men</p>
<p>høvuðsdentur verður lagdur á sosialar tænastur.</p>
<p>Høvuðsendamálið við sosialum tænastum er at kompensera fyri brekið og harvið geva borgaranum møguleika at luttaka í samfelagnum á jøvnum føti við aðrar borgarar.</p>
<p>Bæði  í  Føroyum  og  í  grannalondunum  er  alsamt  størri  dentur  lagdur  á,  at  tænastur  umframt  at</p>
<p>kompensera fyri brekið,  eisini miða ímóti, at gera borgaran so sjálvbjargnan og sjálvhjálpnan sum</p>
<p>gjørligt.</p>
<p>Føroyar standa, eins og onnur lond, yvirfyri stórum fólkafrøðiligum avbjóðingum. Fólk liva longur,</p>
<p>viðgerðarhættir  gerast  alsamt  betri,  samstundis  sum  tað  gerast  færri  skattgjaldarar  at  rinda  fyri</p>
<p>vælferðartænastur sum heild.</p>
<p>Føroyska  húsarhaldið  er  í  stóran  mun  treytað  av  inntøkum  frá  tveimum  persónum  og  er  hetta avmarkandi í mun til orkuna hjá familjuni at taka sær av børnum og vaksnum, sum hava tørv á hjálp</p>
<p>og stuðli útyvir tað, sum ein familja vanliga tekur sær av.</p>
<p>Hetta  skapar  alsamt  størri  trýst  á  vælferðartænasturnar,  og  verður  støðugt  arbeitt  við  at  menna</p>
<p>tænastur og arbeiðshættir soleiðis, at borgarin fær gagnnýtt sínar egnu førleikar so nógv sum gjørligt og harvið ikki hevur eins stóran tørv á kompensatión.</p>
<p>Á fakmáli verður hetta yvirskipað kallað endurmenning (rehabilitering) og menning (habilitering).</p>
<p>Endurmenning og menning snúgva seg grundleggjandi um at eggja, stuðla, og hjálpa fólki, sum fáa ella hava viðfødd brek til at fáa tað lív, tey sjálvi ynskja og megna. Tað merkir, at fólk, sum bera brek</p>
<p>fara frá at vera brúkari av eini skipan til at vera fólk við breki í einum samfelagi við somu rættindum</p>
<p>og  skyldum  sum  onnur.  Sostatt  verða  tey  flutt  frá  at  vera  óvirknir  áskoðarar  til  at  vera  virknir</p>
<p>luttakarar.</p>
<p>Endurmenning verður brúkt til at vinna aftur mistar førleikar, og fevnir sostatt um borgarar, sum hava</p>
<p>fingið eitt brek, meðan menning fevnir um borgarar, sum hava viðfødd og varandi brek.</p>
<p>Endurmenning  og  menning  skulu  skiljast  sum  ein  málrættað  og  tíðaravmarkað  tilgongd  av</p>
<p>samskipaðum veitingum og tilboðum, sum hava til endamáls at geva borgaranum neyðug amboð at</p>
<p>megna egið lív, so sjálvstøðugt sum gjørligt og við so lítlari hjálp sum gjørligt.  Ein endurmenningar - ella menningartilgongd kann fevna um fleiri ymiskar tænastur frá einum ella fleiri myndugleikum,</p>
<p>sum skulu málrættast í eina tíðaravmarkaða tilgongd.</p>
<p>Arbeiðsbólkurin mælir til, at farið verður undir at skipa allar tænastur, sum veittar verða av stovnum, sjálvsognarstovnum  og  felagsskapum,  sum  eru  undir  málsøkinum  hjá  landsstýriskvinnuni  í</p>
<p>almannamálum, við endurmenning og menning í huga.</p>
<p>Tænasturnar, sum verða lýstar eru:</p>
<p type="listitem"> stuðulstænastur fyri børn og vaksin</p>
<p type="listitem"> bústaðatilboð</p>
<p type="listitem"> endurvenjingartænasta</p>
<p type="listitem"> virknistænasta</p>
<p>Umframt  viðlíkahaldsvenjing  og  flutningstænastu,  sum  ikki  finnast  í  dag,  verður  eisini  í  stuttum nomið við Teknmálstulkatænastu og tænastur til sjónveik.</p>
<p><em type="bold">2.2 Fólk, sum bera brek og brekhugtakið  </em></p>
<p>Arbeiðsbólkurin hevur valt at brúka heitið <span type="quote">“Fólk, sum bera brek”</span> í tilmælinum um tænastupolitikkin. Talan er um eitt alment heiti, sum fevnir um allar borgarar, sum orsakað av viðføddum ella í komnum</p>
<p>breki ella sjúku hava virkistarn sum viðførir, at viðkomandi hevur tørv á kompensatión fyri at kunna</p>
<p>virka á jøvnum føti við onnur. Høvuðsbólkarnar eru borgarar við menningartarni; sálarsjúku; ADHD; autismu; rørslutarni; fjølbreki; seinheilaskaða; hoyriveik/deyv; sjónveik/blind.</p>
<p>Í Føroyum hevur eitt ávíst kjak verið um, hvussu fólk, sum bera brek, skulu umrøðast.  Umrøðan av</p>
<p>persónum, sum bera brek, hevur týdning fyri, hvussu fatanin hjá fólki og samfelagnum sum heild er</p>
<p>av ávísum bólkum og hevur harvið eisini ávirkan á, hvussu tænasturnar verða skipaðar. Eins og aðrir tættir í samfelagnum so broytist málið yvir tíð eins og hugburður til fólk, sum bera brek. Seinnu árini</p>
<p>er  hugtakið  blivið  til  fólk,  sum  bera  brek,  fólk  við  serligum  tørvi  og  nú  seinast  við  serligum</p>
<p>avbjóðingum. MBF hevur í ár broytt navn frá Meginfelag teirra brekaðu til Meginfelag teirra, ið bera</p>
<p>brek. Navnabroytingin byggir á eitt grundsjónarmið, at menniskjað ella persónurin kemur fyrst og</p>
<p>brekið aftaná.</p>
<p>Á ráðstevnuni <span type="quote">“Lívið hevur litir”</span> sum varð hildin í vár í sambandi við, at MBF hátíðarhelt 35 ára stovningar ár, varð spurningurin, um vit í Føroyum yvirhøvur eiga at brúka heitið <span type="quote" xml:lang="dan">“brek”</span> um fólk,</p>
<p>reistur.  Víst varð á, at tað kann  kennast sum eitt neiligt spjaldur verður hongt um hálsin á fólki og</p>
<p>tú verður ímyndaður av brekinum heldur enn av menniskjanum/persóninum. Sum dømi varð nevnt, at nakað er brekað ella at tú er brekaður, tá okkurt/onkur er býttur.  Skotið varð tískil upp, at hugtakið brek  skal  burtur  og  hugtakið  <span type="quote">“tarn”</span>  verður  brúkt  ístaðin  soleiðis,  at  tað  verður  til  fólk,  sum  hava menningartarn, rørslutarn o.s.fr.</p>
<p>Almannamálaráðið  hevur  vent  sær  til  Málráðið  við  fyrispurningi  um  møguligt  heiti  fyri  orðingina <span type="quote">“sum bera brek”</span>, sum MBF hevur valt at brúka. Í fyrispurninginum varð víst á hugtøk sum <span type="quote">“fólk við serligum tørvi”</span> ella <span type="quote">“við serligum avbjóðingum”</span>. Hesi hugtøk metir Málráðið vera merkingarliga ov</p>
<p>víð.</p>
<p>Orðingar,  sum  fólk við  skerdum førleika ella við førleikatarni vórðu  eisini  mettar ivingarsamar, tí førleiki verður brúkt um útbúgvingar og starvsroyndir. Málráðið metti eisini, at orðið <span type="quote">“tarn”</span> ljóðar neiligari  um  fólk enn orðið <span type="quote" xml:lang="dan">“brek”</span>. Niðurstøðan hjá Málráðnum  var, at  starvsnevndin  ikki hevði nakað uppskot, sum eftir hennara tykki er betur hóskandi enn orðingin <span type="quote">“fólk, sum bera brek”</span>.</p>
<p>Brekhugtakið og hugburðurin eru broytt frá tíðini har borgarar vórðu fullkomuliga stovnsgjørdir til í dag,  har  dentur  verður  lagdur  á  at  veita  hesum  borgarum  javnbjóðis  møguleikar  í  samfelagnum.</p>
<p>Brekhugtakið er sostatt ikki siðfast, men hevur alsamt flutt seg frá at vera eitt læknafrøðiligt hugtak,</p>
<p>til í dag, at samfelagið og umhvørvið annars skal fevna fólki, ið bera brek. Brekið liggur ikki longur</p>
<p>bert  í  persóninum  sjálvum,  men  meira  í  kringumstøðunum,  ið  avmarkar  borgaran  at  virka  í</p>
<p>samfelagnum á jøvnum føti við onnur.</p>
<p>Tilmælið  um  tænastupolitikkin  tekur  støði  í  brekhugtakinum,  sum  ST  hevur  brúkt  síðani  1993,  tá</p>
<p>sokallaðu fyrimyndarreglurnar vórðu samtyktar.</p>
<p><em type="bold">2.3 Breksáttmálin og brekpolitiskar grundreglur</em> </p>
<p>Arbeiðssetningurin  leggur  upp  til,  at  tilmælið  um  tænastupolitikkin  skal  taka  útgangsstøði  í Breksáttmálanum,  sum  Løgtingið  setti  í  gildi  í  2009.  Í  stuttum  kann  sigast,  at  endamálið  við</p>
<p>sáttmálanum er at virka fyri, at borgarar, ið bera brek, verða virdir sum javnbjóðis borgarar í einum</p>
<p>rættarsamfelagi, og til fulnar kunnu nýta øll grundleggjandi manna- og frælsisrættindi á jøvnum føti</p>
<p>við onnur.</p>
<p>Hóast Breksáttmálin ikki er ásettur við lóg, hava Føroyar bundið seg til at halda sáttmálan og merkir</p>
<p>hetta, at lóggevandi, útinnandi og dømandi valdið altíð virka í samljóði við sáttmálan.</p>
<p>Sáttmálin bindur londini á tveir ymsar hættir. Skilt verður í hesum sambandi ímillum borgarlig og</p>
<p>politisk rættindi og fíggjarlig, sosial og mentanarlig rættindi.</p>
<p>Borgarlig og politisk rættindi eru rættindi, ið landið hevur skyldu til at lúka frá tí degi, sáttmálin er</p>
<p>settur  í  gildi.  Vanlig  borgarlig  og  politisk  rættindi  eru  eitt  nú  talufrælsi,  at  vera  líka  fyri  lógini,</p>
<p>persónlig trygd og luttøka í politiska lívinum.</p>
<p>Fíggjarlig, sosial og mentanarlig rættindi eru rættindi, ið londini hava skyldu til áhaldandi at betra</p>
<p>um. Skyldan skal skiljast sum ein áhaldandi skylda, ið landið eftir førimuni skal stremba eftir at lúka.</p>
<p>Fíggjarlig, sosial og mentanarlig rættindi eru eitt nú rætturin at fáa eitt arbeiði undir sømiligum korum,</p>
<p>rætturin til útbúgving, rætturin til bústað, rætturin til almannatrygd og tænastur og rætturin at taka lut</p>
<p>í mentanarlívinum.</p>
<p>Tænastur til fólk, ið bera brek verða skipaðar við grundarlagi í teimum brekpolitisku grundreglunum.</p>
<p>Brekpolitiskar grundreglur: www.amr.fo Grundreglurnar byggja í høvuðsheitum á ST- fyrimyndarreglurnar um javnlíkar møguleikar fyri fólk, ið bera brek, ið ST samtykti í 1993.</p>
<p>Grundreglurnar nevnast: kompensatión, geiraábyrgd, samhaldsfesti og javnviðgerð.</p>
<p>Grundreglan  um <em type="bold">kompensatión </em>ber  við  sær,  at  samfelagið  bjóðar  fólki,  ið  bera  brek,  tænastur  og veitingar, sum hava til endamáls at hjálpa upp á ella avmarka avleiðingarnar av virkistarninum. Talan </p>
<p>er ikki um at veita hesum borgarum framíhjárætt, men at javna eitt ójavnt upprunastøði.</p>
<p>Kompensatión  í  mun  til  tænastur  kann  verða  av  ymsum  slagi.  Tað  kann  eitt  nú  vera,  at  borgarin</p>
<p>fær  játtað stuðulstænastu, hjálpartól, eina serliga flutningsskipan ella fær útvega serligan bústað.</p>
<p>Eisini  kann  kompensatiónin  í  mun  til  tænastu  verða  veitt  á  almennum  grundarlagi,  eitt  nú  við  at</p>
<p>almennar heimasíður verða atkomuligar hjá blindum og at almennir bygningar verða atkomuligir hjá</p>
<p>rørslutarnaðum.</p>
<p>Grundreglan  um <em type="bold">geiraábyrgd</em>  ber  við  sær,  at  hvør  myndugleiki,  felagsskapur  ella  virki,  ið  hevur ábyrgd av at veita eina ávísa almenna tænastu ella veiting til allar borgarar, hevur ábyrgd av at tryggja </p>
<p>og fíggja, at eisini borgarar sum bera brek fáa somu tænastu.</p>
<p>Hetta merkir, at Almannamálaráðið, Heilsumálaráðið, Mentamálaráðið ella kommuna, skal tryggja,</p>
<p>at borgarar, ið bera brek og hava tørv á tænastum, sum hesi vara av hava ábyrgd av, at borgarin fær neyðuga  kompensatión. Fyri summar av tænastunum, ið  Almannaverkið veitir, er neyðugt  at  aðrir</p>
<p>geirar eru við í tilgongdini og geiraábyrgdin skal í hesum høpi tryggja, at samstarvandi geirarnir hvør</p>
<p>í sínum lagi hava ábyrgd fyri at fíggja og fremja tilgongdina á best møguligan hátt.</p>
<p>Grundreglan um geiraábyrgd er, eins og grundreglan um kompensatión, gjørd sum eitt aftursvar til tíðina  har  stovnsger  og  totalforsorg  vóru  stýrandi  innan  sosiala  økið.  Geirábyrgd  er  knýtt  at</p>
<p>kompensatión  á  tann  hátt,  at  geirábyrgdin  skipar,  hvør  ið  hevur  ábyrgdina  av  at  veita  neyðugu</p>
<p>kompensatiónina til borgaran.</p>
<p>Grundreglan  um <em type="bold">samhaldsfesti</em>  ber  við  sær,  at  øll  kompensatión  og  allar  tænastur  verða  veittar  á einum  samhaldsføstum  grundarlagi  og  fíggjaðar  yvir  skattaskipanina.  Stuðul  og  fyriskipanir  til </p>
<p>borgarar, ið bera brek, eru í høvðusheitum ókeypis, og eru ikki tengd at inntøku og ogn.</p>
<p>Grundreglan um <em type="bold">javnviðgerð</em> ber við sær, at øll skulu hava somu møguleikar – somu møguleikar at </p>
<p>menna og gagnnýta førleikar og hegni. Persónur, ið ber brek, hevur aðrar fortreytir enn persónur, ið</p>
<p>ikki  ber  brek,  eins  og  persónar,  ið  bera  brek,  sínámillum  kunnu  hava  sera  ymiskar  fortreytir. Javnviðgerð merkir tí <em type="italic">ikki</em>, at øll skulu viðgerast eins.   </p>
<p>Breksáttmálin og tær brekpolitisku grundreglurnar mynda á hesum grundarlagi karmin fyri, hvussu samfelagið  sum  heild  verður  innrættað,  hvussu  viðkomandi  lóggáva  verður  tilevnað  og  hvussu</p>
<p>mannagongdir, skipanir og tænastur eru og verða háttaðar.</p>
<p><em type="bold">2.4 Málbólkur fyri tilmælið um tænastupolitikkin </em></p>
<p>Tilmælið um  tænastupolitikkin   fevnir    fyrst og fremst  um  borgarar, sum  fáa tænastur, sum  verða</p>
<p>veittar  av  stovnum  og  felagsskapum,  sum  hoyra  undir  málsøkið  hjá  landsstýriskvinnuni  í</p>
<p>almannamálum ella sum fáa stuðul frá Almannamálaráðnum.</p>
<p>Stovnar  og  felagsskapir,  sum  eru  undir  máløkinum  hjá  landsstýriskvinnuni  ella  fáa  stuðul  frá</p>
<p>Almannamálaráðnum  og  veita  tænastur  eru:    Almannaverkið,  Dugni,  Sjóndepilin,  Fountainhúsið,</p>
<p>Serflutningsskipan  landsins,  Teknmálstulkatænastan,  Frelsunarherurin,  Blái  Krossur  og  aðrir</p>
<p>sjálvsognarstovnar, sum veita bútilboð til fólk, sum bera brek.</p>
<p><em type="italic">2.4.1 Málbólkur lýstur í tølum </em></p>
<p>Tað finnast ikki hagtøl í Føroyum, sum vísa, hvussu nógv fólk bera brek. Sambært WHO og European Disability forum skal roknast við, at talan er áleið 10 -15 % av fólkinum í einum landi. Tað svarar til,</p>
<p>at áleið 5 000 føroyingar bera brek. MBF, sum er felagsskapur teirra, ið bera brek, hevur áleið 4000</p>
<p>limir. Roknast kann ikki við, at allir borgarar, sum bera brek eru limir í einum áhugafelagsskapi og</p>
<p>samstundis eru tað heldur ikki allir borgarar, sum bera brek, sum hava tørv á tænastum fyri at luttaka</p>
<p>á jøvnum føti við onnur.</p>
<p>Almannaverkið er størsti stovnur og veitti í oktobur 2016  tænastu til 587 borgarar kring landið.  Samanlagt verður leysliga mett, at tað eru millum 800 og 900 borgarar, sum fáa tænastu frá omanfyri</p>
<p>nevndu  stovnum  og  felagsskapum,  sum  eru  undir  málsøkinum  hjá  landsstýriskvinnuni  í</p>
<p>almannamálum. Arbeiðsbólkurin hevur ikki lagt orku í at fáa neyv hagtøl frá øllum stovnunum og hevur ikki havt møguleika at tryggja, at sami borgari ikki fær tænastu frá fleiri stovnum. Tískil er</p>
<p>talan  um  eina  leysliga  meting,  sum  byggir  á  virksemistøl  frá  mál  -  og  avrikssátmálum  og</p>
<p>frágreiðingum.</p>
<p>Talvurnar niðanfyri geva eina mynd av borgarunum, sum fáa  fasta tænastu frá Almannaverkinum.  Hetta eru tøl frá oktobur 2016, og tí kann myndin vera ein onnur í dag.</p>
<p><em type="bold">Talva 1)  Tal av borgarum býtt eftir kyni og aldri </em> </p>
<p><em type="bold">Mannfólk</em> <em type="bold">Konufólk</em> <em type="bold">Íalt</em> </p>
<p><em type="bold">Undir 18 ár</em>    </p>
<p><em type="bold">18 ár og eldri</em>    </p>
<p xml:lang="dan"><em type="bold">Íalt</em> <em type="bold">   </em></p>
<p>Talan er um borgarar, sum fáa tænastu frá Trivnaðartænastuni hjá Almannaverkinum. Umframt hesar eru eisini 25</p>
<p>børn og ung, sum eru á barnaverndarstovninum , sum Almannaverkið rekur  og 24 borgarar, ið fáa endurvenjing, sum verður lýst seinni.</p>
<p>Tøl frá 1.oktober 2016 Talvan omanfyri vísir, at av teimum 587, sum fáa tænastu, eru 14% børn, og 86% vaksin. Mannfólkini telja 55% og konufólkini 45%.</p>
<p>Í bólkinum undir 18 ár, eru tað serliga dreingir, sum fáa tilboð frá Almannaverkinum, men tá tey blíva eldri, verður munurin  millum  kynini útjavnaður aftur. Hetta kundi  týtt uppá, at  tørvurin á tænastu vísir seg fyrr hjá dreingjum,  enn tørvurin hjá gentum.</p>
<p><em type="bold">Talva 2)  Tal av borgarum býtt eftir kyni og málbólki </em> </p>
<p><em type="bold">Mannfólk</em> <em type="bold">Konufólk</em> <em type="bold">Íalt</em> </p>
<p xml:lang="dan"><em type="bold">ADHD</em>    </p>
<p><em type="bold">Autisma</em>    </p>
<p xml:lang="dan"><em type="bold">Fjølbrek </em>    </p>
<p><em type="bold">Menningartarn</em>    </p>
<p><em type="bold">Sálarsjúk</em>    </p>
<p><em type="bold">Seinheilaskadd</em>    </p>
<p><em type="bold">Annað</em>    </p>
<p xml:lang="dan"><em type="bold">Íalt</em> <em type="bold"></em> <em type="bold"></em> <em type="bold"></em> </p>
<p>Talvan omanfyri lýsir høvuðsmálbólkarnar, ið fáa tænastur. Málbólkurin <span type="quote">“annað”</span> er ein samansettur bólkur, har tað eru fá av hvørjum slagi. Almannaverkið hevur valt, at um ein málbólkur bert hevur upp til fimm borgarar, er tænastan farin undir annað. Hetta fyri ikki at eyðmerkja ávísar persónar.</p>
<p>Størsti málbólkurin fevnir um borgarar við menningartarni. Síðani eru tað borgarar við sálarsjúku, har konufólkini eru í meiriluta. Tá tað kemur til málbólkin autismu, eru tað nógv flest mannfólk, sum fáa tænastur. Omanfyri  varð víst á, at  tað eru nógv fleiri  dreingir  enn  gentur undir 18 ár, sum  fáa tænastu  og  kann  ein  av  orsøkunum  til  hetta  vera  børn  við  autismu,  har  tað  er  ein  sannroynd,  at dreingirnir fáa diagnosu fyrr enn genturnar.</p>
<p>Av teimum 587 borgarunum, eru tað einans 9 borgarar, sum hava ADHD. Havandi í huga, at tað bæði í Føroyum og í grannalondunum verður víst á, at tað eru nógv, ið fáa staðfest ADHD, so kann talið av borgarum sum hava ADHD og fáa tænastu frá Almannaverkinum tykjast  lágt. Fyrivarni skal takast fyri,  at  nakrir  borgarar  hava  fleiri  diagnosur.  T.d.  kann  ein  borgari  hava  autismu  og  ADHD  ella sálarsjúku og ADHD og verður tá mett, um tað er tann eina ella hin diagnosan, sum er tann primera og verður borgarin skrásettir í mun til tað.</p>
<p>Borgarar,  sum  hava  seinheilaskaða  er  ein  lutfalsliga  lítil  bólkur,  og  er  býtið  millum  konufólk  og mannfólk javnt.</p>
<p>Samanumtikið vísir talvan, at borgarar, sum fáa tænastu í Almannaverkinum eru ymiskir og tí mugu tænasturnar eisini vera fjøltáttaður og fevna víða.</p>
<p>Tænasturnar, sum Almannaverkið veitir eru landsfevnandi, og skulu røkka borgarum kring alt landið. Talvurnar niðanfyri geva eina mynd av hvar í landinum borgarar, sum fáa tænastu, eru.</p>
<p>Tøl frá 1. oktober 2016</p>
<p> <em type="bold">Talva 3)  Tal av borgarum býtt eftir kyni og landafrøði </em> </p>
<p><em type="bold">Mannfólk</em> <em type="bold">Konufólk</em> <em type="bold">Íalt</em> </p>
<p><em type="bold">Eysturoy</em>    </p>
<p><em type="bold">Norðoyggjar</em>    </p>
<p><em type="bold">Streymoy</em>    </p>
<p><em type="bold">Suðuroy/Sandoy/Vágar</em>    </p>
<p xml:lang="dan"><em type="bold">Íalt</em> <em type="bold">   </em></p>
<p>Í mun til hesa talvuna hevur Almannaverkið valt at býta Føroyar sundur í fýra landafrøðilig økir.  Talvan lýsir, at flestu borgarar, sum fáa tænastur búgva í Streymoy við 60% og síðan Eysturoy við 18%. Býtið er javnt ímillum Norðoyggjar og Suðuroy/Sandoy/Vágar við knøppum 11% í part.</p>
<p><em type="bold">Talva 4)  Tal av borgarum býtt eftir aldri og landafrøði </em> </p>
<p><em type="bold">Undir 18 ár</em> <em type="bold">18 ár og eldri</em> <em type="bold">Íalt</em> </p>
<p><em type="bold">Eysturoy</em>    </p>
<p><em type="bold">Norðoyggjar</em>    </p>
<p><em type="bold">Streymoy</em>    </p>
<p><em type="bold">Suðuroy/Sandoy/Vágar</em>    </p>
<p xml:lang="dan"><em type="bold">Íalt</em> <em type="bold">   </em></p>
<p>Talvan vísir, hvussu aldursbýtið er í teimum ymisku landafrøðiligu økjunum.</p>
<p>Tølini benda á, at tað eru lutfalsliga nógv børn, sum bera brek, í Eysturoynni í mun til fólkatalið, og lutfalsliga nógvir vaksnir borgarar í høvuðsstaðarøkinum.</p>
<p><em type="italic">2.4.2 Starvsfólk, sum veita tænastur </em></p>
<p>Sambært upplýsingum frá Almannaverkinum vóru tað í oktobur 2016 samanlagt 858 starvsfólk, sum veita tænastu frá Almannaverkinum. Sum talvan niðanfyri vísir, er nógv tann størsti parturin av hesum starvsfólkum  kvinnur.  Av  858  starvsfólkum  eru  einans  164  menn  og  meðan  kvinnurnar  telja  694. Býtið vísir, at fakliga eru sosialar tænastur í stóran mun eitt kvinnufak. Harafturat vísir talvan munin millum ársverk og starvsfólk. Eitt ársverk er at rokna sum eitt fulltíðarstarv. Munurin millum ársverk og starvsfólk vísir, at tað eru starvsfólk, sum arbeiða niðursetta tíð.</p>
<p>Talvan niðanfyri vísir tal av starvsfólki, bæði í tal og umroknað til ársverk. Eisini vísir talvan, hvussu býtið millum kynini er.</p>
<p><em type="bold">Talva 5) Starvsfólk í Almannaverkinum </em></p>
<p><em type="bold">Mðr. Tal av starvsfólkum Umroknað  til ársverk </em></p>
<p><em type="bold">  </em>Kvinnur Menn <em type="bold">Íalt </em>Kvinnur Menn <em type="bold">Íalt </em></p>
<p xml:lang="dan"><em type="bold">Okt. </em>  <em type="bold"> </em>495,7 123,1 <em type="bold">618,8 </em></p>
<p>Tøl frá 1. oktober 2016  Tøl frá 1. oktober 2016  HR skipanin hjá Almannaverkinum.  Tøl frá 1.oktober 2016</p>
<p>Mett er,  at tað eru áleið 50 starvsfólk, sum veita tænastur á Dugna, Sjóndeplinum, Fountainhúsinum Teknmálstulkatænastuni og sjálvbodnu felagsskapunum, sum eru nevndir omanfyri.  Tað vil siga, at</p>
<p>tað í alt eru gott og væl 900 starvsfólk,<em type="bold"> </em>sum veita tænastur til borgarar, ið bera brek.  </p>
<p>Samanumtikið  vísa  talvurnar  omanfyri,  at  størsti  parturin  av  borgarum,  sum  fáa  tænastu  frá</p>
<p>Almannaverkinum eru borgarar, sum hava menningartarn, meðan borgarar við sálarsjúku og autismu eisini eru nógvir. Flestu borgarar búgva í Suðurstreymi og í Eysturoynni.</p>
<p>Tað eru fleiri mannfólk, sum fáa tænastur enn konufólk, men meginparturin av starvsfólkunum, sum</p>
<p>veita tænastuna eru konufólk.</p>
<p><em type="bold">3. Verandi rættarstøða hjá borgarum, sum bera brek </em></p>
<p>Føroyar fingu sína fyrstu forsorgarlóg í 1961. Henda lógin kom í staðin fyri lov af 10. april 1895</p>
<p xml:lang="dan">om fattigvæsenet på Færøerne og lov af 29. apríl 1913 om kommunale hjælpekasser. Í Danmark vórðu</p>
<p>ávísar broytingar framdar á økinum, og tí var í 1967 ein nýggj forsorgarlóg sett í gildi fyri Føroyar.</p>
<p>Verandi  forsorgarlóg  er  upprunaliga  lógin  frá  1967,  sum  við  tíðini  hevur  verið  fyri  heilt  nógvum broytingum,  eins  og  partar  av  forsorgarlógini  eru  fluttir  í  aðrar  lógir,  eitt  nú  í  løgtingslóg  um</p>
<p>arbeiðsfremjandi tiltøk.</p>
<p>Forsorgarlógin er heimildargrundarlagið undir teimum tænastum, ið verða veittar á sosiala økinum.</p>
<p>Sigast  kann,  at  forsorgarlógin  myndar  grundarlagið  undir  føroyska  vælferðarsamfelagnum  og</p>
<p>føroyska sosialpolitikkinum. Bulurin í lógini er tann fyribyrgjandi, hjálpandi og mennandi tátturin.</p>
<p>Fyri summar borgarar er forsorgarlógin eitt fíggjarligt trygdarnet og slóðar fyri einum vegi út aftur á</p>
<p>arbeiðsmarknaðin. Fyri aðrar borgarar er forsorgarlógin karmurin um teirra lív og virki.</p>
<p>Aðalmálið er, at borgarin verður mentur eftir førimuni og fær ein gerandisdag, ið gevur meining og</p>
<p>eitt virðiligt lív.</p>
<p>Forsorgarlógin hevur m.a. ásetingar um:</p>
<p type="listitem"> Uppihaldsskyldu  hjá  tí  almenna  mótvegis  tí  einstaka  og  uppihaldsskyldu  mótvegis</p>
<p>hjúnafelaga.</p>
<p type="listitem"> Hjálp  til  einstaklingar  og  familjur,  t.d.  ymisk  sløg  av  almannaveitingum,  hjálpartól  og</p>
<p xml:lang="dan">endurvenjing.</p>
<p type="listitem"> Bú- og viðgerðartilboð</p>
<p type="listitem"> Virknis- og stuðulstænastur</p>
<p type="listitem"> Vegleiðingarskylduna hjá tí almenna, ið er at kunna og vegleiða hin einstaka um rættindi og</p>
<p>skyldur í almannahøpi.</p>
<p xml:lang="dan">Lov nr. 248 af 1. oktober 1960 om offentlig forsorg.  Lov nr. 56 af 15. marts 1967 om offentlig forsorg.</p>
<p>Í høvuðsheitum kann forsorgarlógin býtast í ein veitingarpart og ein tænastupart.</p>
<p>Í mun til tilmælið um tænastupolitikkin eru tað serliga ásetingarnar í §§ 27 – 32 e í forsorgarlógini,</p>
<p>ið eru viðkomandi.</p>
<p>Harafturat eru ásetingarnar í forsorgarlógini um fráboðanarskyldu og kærumøguleika viðkomandi í einari tænastulóg, eins og ásetingar um valdsnýtslu og eftirlit, ið virka sum karmur kring tænasturnar</p>
<p>og  eru  týðandi  til  tess  at  varðveita  rættartrygdina  hjá  einstaka  borgaranum,  ið  tað  almenna  hevur</p>
<p>ábyrgdina av.</p>
<p>Sosialpolitikkur í Føroyum tekur í ein ávísan mun støði í, at borgarin er fremsti serfrøðingur í egnum lívi,  og  at  familja  og  avvarðandi  kunnu  hava  ein  leiklut  í  mun  til  at  veita  borgaranum  tænastur.</p>
<p>Føroyska  almannalóggávan  fevnir  sostatt  um  ávísar  skiftistænastur,  sum  eru  peningaveitingar,  ið</p>
<p>koma í staðin fyri eina tænastu soleiðis, at borgarin ella ein avvarðandi fær eina veiting og skal so</p>
<p>syrgja fyri tænastuni.</p>
<p>Tilmælið um  tænastupolitikkin  fevnir ikki um  peningaveitingar, men skiftistænastur  eru, og verða eisini, ein partur av sosialpolitisku loysnunum, og tí eigur ein tænastupolitikkur og skiftistænastur at</p>
<p>samskipast og stuðla undir hvørt annað.</p>
<p>Dømi um skiftistænastu í forsorgarlógini er endurgjald fyri inntøkumiss sbrt. § 17  tá foreldur noyðast</p>
<p>av arbeiðsmarknaðinum at ansa barni, ið ber brek.</p>
<p>Dømi  um  skiftistænastur  sambært  aðrari  lóggávu  er  hjálparviðbót  og  røktarviðbót  sbrt.</p>
<p>almannapensjónslógini, og dagpeningur sbrt. dagpeningalógini til persón, hvørs hjúnafelagi ella barn</p>
<p>gerast álvarsliga sjúk, og mett verður neyðugt, at persónurin er um tann sjúka.</p>
<p><em type="italic">3.1 Rættarstøðan í mun til fíggjarliga rásarúmið </em></p>
<p>Í  mun  til  tænastupartin  er  forsorgarlógin  meira  at  meta  sum  ein  rammulóg,  ið  veitir  yvirskipaðar</p>
<p>heimildir  fyri,  hvørjar  tænastur  Almannaverkið  kann  veita,  og  sum  er  materiella  heimildin  undir fíggjarlógini. Verandi forsorgarlóg hevur ikki greiðar ásetingar um, hvørjar tænastur borgarin hevur</p>
<p>rætt til, og serliga hetta hevur verið ein av atfinningunum móti lógini. Atfinningarnar snúgva seg m.a.</p>
<p>um,  at  verandi  skipan  av  stuðulstænastum  í  ov  stóran  mun  tekur  atlit  til  fíggjarliga  rásarúmið  hjá</p>
<p>Almannaverkinum og minni atlit til tørvin hjá einstaka borgaranum. Harafturat verður funnist at, at</p>
<p>rætturin hjá borgaranum til tænastur er ov veikt orðaður í lógini.</p>
<p>Á almennum grundarlagi er galdandi, at tá tað snýr seg um rættin til sosialar tænastur, er hesin rættur</p>
<p>tengdur at fíggjarliga rásarúminum og hongur tískil neyvt saman við fíggjarlógini.  Rættindi sambært</p>
<p>lóg  eru  neyvt  tengd  at  einari  materiellari  fíggjarligari  heimild  at  rinda  fyri  tænastuna,  og  tí  vil</p>
<p>tænastustøðið altíð vera tengt at politisku raðfestingunum. Fíggjarliga rásarúmið verður nærri lýst í niðanfyri.</p>
<p>Sambært Breksáttmálanum skulu limalondini veita sosial rættindi soleiðis, sum orka er til, samstundis sum londini eru pliktaði til alsamt at  betra um hesi rættindi við eitt nú fíggjarpolitiskum raðfestingum</p>
<p>og nýskipanum.</p>
<p>Rákið  seinastu  árini  í  londunum  rundanum  okkum  hevur verið at  gera  lóggávu  grundað á rættindi</p>
<p>borgarans.  Hetta  rákið  er  serliga  styrkt,  eftir  at  ST  í  2006  samtykti  sáttmála  um  rættindi  hjá einstaklingum, ið bera brek (Breksáttmálan).</p>
<p>Sæð  í  mun  til  omanfyri  nevndu  atfinningar,  og  í  mun  til  løgfrøðiligu  karmarnar  rundan  um</p>
<p>tænasturnar  er  viðkomandi  at  umrøða,  hvussu  rættindi  borgarans  verða  tryggjað,  samstundis  sum</p>
<p>myndugleikin hevur frælsi til, út frá ítøkiligari meting, at seta tænastuna saman á skynsamasta hátt í mun til tørvin hjá borgaranum, í mun til fíggjarligu støðu landsins og í mun til hvat er fakligt nøktandi.</p>
<p>Júst  hesin  spurningurin  er  eisini  frammi  í  okkara  grannalondum,  og  er  viðgjørdur  í  sambandi  við endurskoðanina av donsku ‘serviceloven’.  Ætlanin er at gera ásetingarnar um tænastur til vaksnar borgarar meira einfaldar við at savna fleiri tænastur í eina lógargrein og ikki sum nú hava eina áseting</p>
<p>fyri hvørja tænastu. Kommunurnar, sum umsita tænastur til borgarar, ynskja størri frælsi til at bjóða út  ymiskar  tænastur,  heldur  enn  at  vera  ov  bundnar  av  lógarásettum  tænastum.  Við  hesum  fáa</p>
<p>kommunurnar  størri  rásarúm  at  stýra  tænastustøðinum  og  fáa  harvið  eina  sterkari  fíggjarstýring  á</p>
<p>økinum. Áhugafelagsskapir í Danmark hava mótmælt ætlanini, tí tey meta, at broytingarnar fara at</p>
<p>gera rættarstøðuna hjá borgarum verri, tí kommunurnar fáa ov stórt frælsi til at velja, hvørjar tænastur</p>
<p>tær bjóða.</p>
<p>Í Føroyum hevur líknandi kjak verið í sambandi við, at kommunurnar hava yvirtikið umsitingina av</p>
<p>heimatænastu, eldrarøkt v.m. Endamálið við løgtingslóg um heimatænastu, eldrarøkt v.m. er at veita</p>
<p>borgarum við tørvi á hjálp eina samskipaða heildartænastu. Kommunurnar í Føroyum hava tó frælsi</p>
<p>til at velja, hvørjar tænastur tær vilja bjóða borgarum, men hava samstundis skyldu til at tryggja, at borgarar, sum hava tørv á persónligari hjálp, røkt og stuðli sambært lóg um Heimatænastu, eldrarøkt</p>
<p>v.m.  skulu  fáa  neyðugu  hjálpina.  Í  staðin  fyri  at  geva  borgarum  rættindi  til  ávísar  tænastur,  hava</p>
<p>kommunurnar fingið álagt eina skyldu at veita tænastur, og harvið hevur borgarin fingið ávís rættindi.</p>
<p><em type="bold">3.2 Tilmæli </em></p>
<p>Tænastulógin skal taka støði í Breksáttmálanum, ið Føroyar hava bundið seg at halda.</p>
<p>Arbeiðsbólkurin  mælir  til,  at  sjálvsavgerðarrættur  borgarans,  meginreglan  um  kompensatión  og</p>
<p>ábyrgdarbýtið millum einstaklingin, familjuna og tað almenna, verða staðfest í lógini.</p>
<p>Eisini  mælir  arbeiðsbólkurin  til,  at  lógin  hevur  greiðar  ásetingar  um  vegleiðingarskyldu,</p>
<p>fráboðanarskyldu, tvingsil, eftirlit og kærumøguleika.</p>
<p>Arbeiðsbólkurin  mælir  til,  at  tænastulógin  hevur  greiðar  heimildir  at  veita  neyðugu  tænasturnar,</p>
<p>innihaldið  í  hesum,  og  at  tað  verður  sett  í  lógina,  at  Almannaverkið  skal  gera  sokallaðar kvalitetsstandardir, ið  mynda  grundarlagið  undir  tænastunum  soleiðis, at  ávíst tænastustøði verður ásett.   Arbeiðsbólkurin metir, at ein haldgóður kvalitetsstandardur tryggjar eitt ávíst tænastustøði, og</p>
<p>at  tænastan  verður  veitt  á  einum  tryggum  grundarlagi,  og  ikki  tilvildarliga  verður  sáldað  frá  ella</p>
<p>niðurraðfest.  Í  sama  viðfangi  ásannar  arbeiðsbólkurin  týdningin  av,  at  tænasturnar  fáa  neyðugu</p>
<p>játtanina á fíggjarlógini. Mett verður í hesum sambandi, at  kvalitetsstandardur og m.a. skjalfesting</p>
<p>av hagtølum, eru amboð, ið kunnu slóða fyri, at neyðug játtan undir tænastunum verður tryggjað.</p>
<p>Yvirskipað metir arbeiðsbólkurin, at tað er týdningarmikið, at tænastan í tænastulógini verður ásett</p>
<p>soleiðis, at borgarin fær eina tíðarhóskandi tænastu í mun til sín tørv og soleiðis, at myndugleikin</p>
<p>hevur greiðar karmar at virka undir. Havandi í huga, at tænasturnar, ið veittar verða í tænastulógini</p>
<p>eru  tengdar  at  einari  rakstrarjáttan,  er  tað  av  stórum  týdningi,  at  rætta  tænastan  verður  veitt borgaranum.</p>
<p><em type="bold">4. Fíggjarlig lýsing  </em></p>
<p>Tænasturnar, sum  her verða lýstar, eru tengdar av fíggjarliga rásarúminum  á landsins  fíggjarlóg.  Í</p>
<p>hesum  partinum  verða  fíggjarkarmarnir  lýstir  við  tí  endamálið  at  geva  eina  mynd  av,  hvussu karmarnir eru og fyri at vísa á, hvørjar treytir tænasturnar virka undir í fíggjarligum høpi. Samlaða</p>
<p>játtanin til landsútreiðslurnar í 2016 verður brúkt sum grundarlag til at lýsa virksemið.</p>
<p><em type="bold">4.1 Fíggjarlógin og játtanarskipanin </em></p>
<p>Fíggjarlógin  er  sjálvt  grundarlagið  undir  virksemi  landsins  í  einum  fíggjarári,  og  allar  útreiðslur</p>
<p>landsins skulu hava heimild í fíggjarlógini. Játtanirnar á fíggjarlógini kunnu liðast í hesi játtanarsløg:</p>
<p><em type="italic">Lógarbundin  játtan</em>  verður  brúkt  til  lógarbundnan  stuðul,  har  móttakaraskari,  stuðulsupphædd, </p>
<p>útrokningargrundarlag o.t. er ásett við lóg. Hevur ein persónur við lóg fingið rætt til eina veiting, skal</p>
<p>avvarðandi myndugleiki gjalda veitingina, hóast játtanin ikki røkkur. Dømi um lógarbundnar játtanir</p>
<p>eru fólkapensjón, forsorgarhjálp og barnaískoyti til stakar uppihaldarar.</p>
<p><em type="italic">Rakstarjáttan</em> verður nýtt, tá ið endamálið verður rokkið við almennum rakstarvirksemi, t.e. at seta </p>
<p>starvsfólk  og  hava  vanligar  rakstarútreiðslur,  so  sum  at  keypa  vørur  og  tænastur,  útvega  tilfar  og</p>
<p>rakstur  av  bygningum.  Trivnaðartænastur,  endurmenning,  Sjóndepilin  og  Dugni  eru  dømi  um</p>
<p>virksemi, sum hava rakstarjáttan.</p>
<p><em type="italic">Onnur játtan</em> verður nýtt, tá stuðul verður latin til sjálvstøðugar felagsskapir, sum eisini fáa fígging </p>
<p>á annan hátt. Teknmálstulkatænastan, Fountainhúsið, Blái krossur og Frelsunarherurin fáa stuðul til</p>
<p>virksemið.</p>
<p><em type="italic">Løgujáttan</em>  verður  sum  meginregla  nýtt  at  selja,  keypa,  konstruera  og  gera  bygningar  og  løgur. </p>
<p>Harumframt  verður  henda  játtanin  nýtt,  tá  ið  løgustuðul  ella  útlán  verða  veitt  til  ítøkiligar byggiætlanir, sum ikki eru lógarbundnar.</p>
<p>At tænasturnar verða fíggjaðar sum rakstrarjáttan hevur við sær, at tænastan verður veitt og skipað eftir tí førimuni, ið fíggjarligu karmarnir loyva.</p>
<p>Tað er Løgtingið, sum í síðsta enda avger fíggjarliga rásarúmið. Løgtingið kann til eina og hvørja tíð</p>
<p>økja ella halda aftur í landsins útreiðslum til lønir og rakstur við fíggjarlógarsamtykt, uttan at hetta krevur broytingar í øðrum lógum. Samanumtikið kann sigast, at tað er Løgtingið, sum í síðsta enda</p>
<p>ásetir tænastustøðið fyri sosialu tænastunum í Føroyum.</p>
<p>Landsstýrismaðurin  í  almannamálum  fær  ræðisrætt  á  §  12  Almannamál  á  fíggjarlógini,  og  hevur</p>
<p>ábyrgd av, at allar búskaparligar atgerðir á hansara øki eru lógligar og rættar,  og at játtanin verður</p>
<p>hildin.</p>
<p>Tað  er  uppgávan  hjá  Landsstýrisfólkinum  til  eina  og  hvørja  tíð  at  tillaga  virksemið  innan  verandi</p>
<p>játtan. Uppgávan at tillaga virksemið kann í hesum sambandi latast einstaka stovnsleiðaranum, sum</p>
<p>hevur ræðisrættin á játtanini. Stovnsleiðarar skipa og tillaga síðani virksemið hjá stovninum í mun til</p>
<p>fíggjarkarmin, og verður hetta yvirskipað gjørt í samráð við einstaka landsstýrisfólkið uttan, at hesi verða drigin inn í smálutir ella einstaklinga mál.</p>
<p><em type="bold">4.2 Játtanin til almannamál á fíggjarlógini 2016  </em></p>
<p>Tað er fyri fíggjarárið 2016 játtaðar tilsamans  4,8 mia. kr. á fíggjarlóg landsins Myndin niðanfyri vísir, at játtanin til  almannamál er 1,5 mia. kr. sum svarar til 31 % av samlaðu landsjáttanini.</p>
<p><em type="bold">Mynd 1)  Landsútreiðslur skiftar á Almannamál og onnur málsøki. </em></p>
<p>Í mun til samlaðu játtanina til Almannamál á 1,5 mia. kr. umsitur Almannaverkið 1,4 mia. kr. sum svarar til 94 % av játtanini. Aðrir stovnar og felagsskapir umsita restina.</p>
<p>Játtanin til Sjóndepilin er  6,5 mió. kr. og játtanin til Dugna er 9,8 mió.kr.</p>
<p>Fountainhúsið fær 2 mió. kr. í stuðli.</p>
<p>Teknmálstulkatænastan fær 1,3 mió. kr. í stuðli.</p>
<p>Serflutningsskipan Landsins fær 1,1 mió. kr. í stuðli.</p>
<p><em type="bold">4.3 Játtanin til Almannaverkið 2016 </em></p>
<p>Almannaverkið umsitur í alt 1,4 mia. kr., og myndin niðanfyri vísir býtið millum stuðuls- rakstrar-</p>
<p>og ta lógarbundnu játtanina.  Rakstrarjáttanin  telur 334 mió. kr.  av samlaðu játtanini,  svarandi  til</p>
<p>24%.</p>
<p><em type="bold">Mynd 2)  Játtan til Almannaverkið skift á stuðuls- rakstrar- og lógarbundnar útreiðslur. </em></p>
<p>Verður hugt eftir býtinum av rakstrarjáttanini telja Trivnaðartænastur  82%, Endurmenning 2% og</p>
<p>høvuðskonta Almannaverkið 16%. Í mun til samlaðu játtanina til rakstur verður størsti parturin av</p>
<p>rakstrarjáttanini hjá Almannaverkinum nýttur til Trivnaðartænastur.</p>
<p><em type="bold">Mynd 3)  Rakstrarjáttan skift á endurmenning, trivnaðartænastur og almannaverkið. </em></p>
<p>Trivnaðartænastur fevnir um tær tænastur, sum verða veittar borgarum í Føroyum og tænastur, sum verða keyptar uttanlands, um nøktandi tilboð ikki eru í Føroyum.  Í einstøkum føri verður tænastan veitt við heimild í lógarbundnari játtan.</p>
<p>Almannaverkið umsitur harumframt játtan, sum  er ætlað at  stuðla skipan av serligum  bútilboðum.</p>
<p>Árligi stuðulin er 3,9 mió.kr., og eru tað Herbergið og Blái Krossur, sum bjóða serlig bútilboð.</p>
<p>Játtanin  til  tær  einstøku  tænasturnar,  sum  Almannaverkið  veitir,  og  sum  verða  lýstar  verða  í</p>
<p>frágreiðingini, eru hesar:</p>
<p type="listitem"> 3,3 mió. kr. fara til endurvenjing,</p>
<p type="listitem"> 32,3 mió. kr. fara til stuðulstænastur,</p>
<p type="listitem"> 24,2 mió. kr. fara til virknistænastur og veristøð.</p>
<p type="listitem"> 12,5 mió. kr. fara til bú- og viðgerðarstovnar.</p>
<p type="listitem"> 3 mió. kr. fara til búfelagsskapir, og</p>
<p type="listitem"> 117 mió. kr. fara til rakstur á sambýlum.</p>
<p>Tølini  omanfyri fevna um  beinleiðis  rakstur  av  tænastunum.  Harumframt fara áleið 16 mió. kr. til felags umsiting o.a. av hesum tænastum.</p>
<p><em type="bold">4.4 Løgukarmur </em></p>
<p>Á  fíggjarlógini  fyri  2017  eru  játtaðar  12  mió.  kr.  til  at  útvega  fleiri  bústaðir,  og  at  nútímansgera verandi bústaðir. Harumframt verða umleið 14 mió. kr. av óbrúktari játtan í 2016 fluttar yvir um ár, soleiðis at íalt eru umleið 26 mió. kr. at brúka til endamálið í 2017. Sambært ætlanarárunum 2018 og</p>
<p>Borgarar, ið sambandi við dómsviðgerð verða sendir á tryggjaðan stovn í Danmark.    Talan er um cirkatøl.   Áleið 70 mió. kr. fara til annað, t.e. barnavernd, keyp av tænastum uttanlands og fyrisiting.</p>
<p>2019 eru ávikavíst 15 mió. kr., og 18 mió. kr. avsettar til endamálið – í alt 59 mió. kr. komandi trý árini.   Stórur  partur  av  játtanini  verður  brúktur  til  at  nútímansgera  verandi  bústaðir,  og  tí  verður avmarkað hvussu nógv kann brúkast til útvegan av nýggjum bústøðum.</p>
<p><em type="bold">4.5 Trýstið á sosialu tænasturnar </em></p>
<p>Vælferðartænasturnar  eru  undir  trýsti.  Føroyar  standa,  eins  og  onnur  lond  yvir  fyri  stórum</p>
<p>fólkafrøðiligum avbjóðingum. Fólk liva longur, viðgerðarhættir gerast alsamt betri, samstundis sum</p>
<p>tað gerast færri skattgjaldarar at rinda fyri vælferðartænasturnar. Politiska skipanin er fyri áhaldandi</p>
<p>trýsti  at  tryggja  haldføri  í  búskapinum,  gera  neyðugar  politiskar  raðfestingar  og  at  tryggja  eina skynsama búskaparstýring. Samstundis er borgarin vorðin alsamt meira tilvitaður um síni rættindi,</p>
<p>og setir krøv um dygdargóðar vælferðartænastur. Hetta leggur ikki bert trýst á vælferðartænasturnar</p>
<p>á almannaøkinum, men eisini  á heilsuverkinum, skúlaverkinum og í kommunala geiranum.</p>
<p>Tað er ein sannroynd, at tørvurin á sosialum tænastum altíð er størri enn fíggjarliga rásarúmið. Tí er tað ein afturvendandi avbjóðing hjá politiska myndugleikanum at áseta játtanina, tá fíggjarlógin skal gerast.</p>
<p>Støðið á sosialu tænastunum hjá Almannaverkinum eru ásett í mun til játtanarkarmin. Tænasturnar</p>
<p>verða  støðugt  skipaðar  og  tillagaðar  í  mun  til  broytingar  í  tørvinum  hjá  borgaranum  og</p>
<p>eftirspurninginum eftir tænastum. Ein avbjóðing hjá Almannaverkinum er, at verandi játtanarskipan</p>
<p>ikki leggur upp fyri óvæntaðum útreiðslum, t.d. tá borgari fær heilabløðing ella blóðtøpp, og hevur umfatandi tørv á tænastu. Hesar fyriskipanir leggja stórt fíggjarligt trýst á skipanina, tí tær mugu setast</p>
<p>í verk við stuttum skotbrái. Tá kann tað vera ein avbjóðing at tillaga virksemið, og í ávísum førum er</p>
<p>neyðugt  at  biðja  Løgtingið  um  eykajáttan  fyri  at  sleppa  undan,  at  aðrir  borgarar  í  skipanini  missa</p>
<p>tænastu.</p>
<p>Harafturat er bíðilistin til tænasturnar eisini ein avbjóðing hjá Almannaverkinum. Í oktober 2016 vóru tað  í  alt  124  borgarar,  sum  stóðu  á  bíðilista  til  tænastur  frá  Almannaverkinum.  Meginparturin  av</p>
<p>hesum hava tørv á búplássi, ið er størsta avbjóðingin hjá Almannaverkinum í løtuni. Eisini standa</p>
<p>borgarar á bíðilista til stuðulstænastu, umlætting og virknistænastu.</p>
<p>Bíðilisti í TD  <em type="bold">okt.16 </em></p>
<p>Búfelagsskapur</p>
<p>Bú- og viðgerðastova</p>
<p>Sambýlið</p>
<p>Frítíðartilboð</p>
<p>Stuðul ein til ein</p>
<p xml:lang="dan">Umlætting</p>
<p>Verkstað/virkishús</p>
<p>Søkja um tænastu <em type="bold"> </em>Í  frágreiðingini  er  ein  røð  av  tilmælum  um  nýggjar  og  styrktar  tænastur  og  viðurskifti  rundanum tænasturnar. Skulu tilmælini fremjast er neyðugt við hægri játtan til raksturin, sum stendst av at veita </p>
<p>tænasturnar, eins og stórur tørvur á at gera íløgur í bústaðir.</p>
<p>Ein leyslig meting av fíggjarligu avleiðingunum av tilmælunum vísir, at tørvur er á millum 40 og 50</p>
<p>mió.kr. til tænasturnar.</p>
<p>Harumframt eiga at verða settar av eini 150 – og 200 mió. kr. til at útvega fleiri bústaðir, um øll fólk</p>
<p>sum bera brek í Føroyum skulu fáa nøktandi bústaðarviðurskifti.</p>
<p>Arbeiðsbólkurin  vil  tó  vísa  á,  at  tilmælið  um  tænastupolitikkin  leggur  upp  til  sjálvbjargni  hjá borgaranum  og,  at  tænasturnar  í  størri  mun  verða  skipaðar  við  endurmenning  og  </p>
<p>Hetta átti at tálmað útreiðsluvøksturin.</p>
<p>Tá politisk støða er tikin til tilmælini, og arbeiðið at smíða lóggávuna av álvara fer í gongd, verða</p>
<p>meira nágreiniligar metingar gjørdar av teim fíggjarligu avleiðingunum. Neyðugt verður at gera eina</p>
<p>ætlan fyri, hvussu farast skal fram í stigum soleiðis, at tryggjað verður, at javnvág er millum tørvin og rættin hjá borgaranum og fíggjarliga rásarúmið hjá stovnunum, sum skulu veita tænastuna.</p>
<p><em type="bold">5. Lýsing av einstøku tænastunum  </em></p>
<p><em type="bold">5.1 Atgongdin og tilgongdin til tænastur </em></p>
<p>Tá ein borgari hevur tørv á eini tænastu, kann hesin søkja um tænastu frá Almannaverkinum, sum</p>
<p>eisini hevur lógarásetta skyldu at upplýsa og kunna borgarar um tær tænastur, sum eru og at hjálpa</p>
<p>borgaranum. Umframt Almannaverkið eru tað eisini sjálvsognarstovnar og sjálvbodnir felagsskapir, sum bjóða bústaðatilboð og virknistænastur.</p>
<p>Almannaverkið hevur í dag eina røð av tænastum og veitingum, sum verða veitt av somu fyrisiting</p>
<p>og kann breiddin síggjast sum ein fyrimunir fyri borgaran, sum kann fáa eitt samansett tilboð á einum</p>
<p>staði, heldur enn at skula venda sær til fleiri ymiskar myndugleikar.</p>
<p>Til tess at fáa mest burturúr teimum tænastum og tí stuðli, ið Almannaverkið hevur orku og førleika</p>
<p>at veita, er sjøtul settur á eina endurmenningar - og menningartilgongd, ið skal tryggja, at borgarar, ið bera brek fáa eitt so virkið lív sum gjørligt við sínum breki og gerast so sjálvbjargnir sum gjørligt,</p>
<p>samstundis sum tryggjað verður, at borgarin fær eina nøktandi tænastu.</p>
<p>Almannaverkið setir borgaran í miðdepilin, tá tiltøk verða gjørd, til tess at bøta um hansara sosialu</p>
<p>avbjóðing.  At  borgarin  er  í  miðdeplinum  merkir,  at  borgarin  ikki  verður  fataður  sum  ein  passivur</p>
<p>klientur, men sum ein aktivur luttakari.</p>
<p>Harumframt koma vanligar framskrivingar vegna broytt kostnaðarstøði og økt virksemi.</p>
<p>Almannaverkið  hevur  skipað  seg  soleiðis,  at  borgarin  bert  skal  venda  sær  til  eitt  stað,  sum  er Viðskiftadepilin við avbjóðing síni og er aðalmálið, at tað skal vera einfalt fyri borgaran og úrslitagott</p>
<p>hjá myndugleikanum.</p>
<p>Skipanin við <em type="italic">einari</em> visitering til tænasturnar, er ein liður í at gera atgongdina til tænasturnar meira </p>
<p>einfalda enn áður. Borgarin hevur eitt stað at venda sær, visiteringin til tænasturnar er samskipað og</p>
<p>grundarlagið er heildarstøðan hjá borgaranum.</p>
<p>Áhugafelagsskapir, borgarar, aðrir myndugleikar og stovnar vísa tíðum á, at tað kann vera torført at</p>
<p>finna útav, hvørjar tænastur Almannaverkið veitir, at  atgongdin  til  tænastur er ov stirvin og at  tað</p>
<p>gongur ov long tíð, áðrenn borgarin fær svar uppá umsóknir eins og tilgongdin í sambandi við viðgerð</p>
<p>av  umsóknin  v.m.  er  ov  fløkt.  Harumframt  verður  ofta  víst  á,  at  skiftið  frá  barndómi  til</p>
<p>vaksnamannatilveruna tykist heldur óskipað, eins og tað kann tykjast ógreitt, hvør hevur ábyrgd av at veita tænastur til eldri fólk, sum bera brek.</p>
<p>Á  heimasíðuni  hjá  Almannaverkinum  eru  upplýsingar  um  avgreiðslutíð,  telefontíð  eins  og</p>
<p>upplýsingar  um  telefonnummar  og  teldupost  hjá  starvsfólki  eru  almenn  á  heimasíðuni.  Eisini  eru</p>
<p>lýsingar av verandi tænastu. Almannaverkið er farið undir eina tilgongd, ið hevur til endamáls at gera</p>
<p>tað meira einfalt fyri borgaran og arbeitt verður miðvíst við at betra um upplýsingar, vegleiðingar, viðgerðartíð  o.s.fr.  Slíkt  tekur  tíð  og  krevur  orku,  tí  virksemið  hjá  Almannaverkinum  er  sera</p>
<p>umfatandi og ymiskt. Tí atlit skulu takast til nógv ymisk viðurskifti á ymiskum støðum og stigum.</p>
<p>Fyri  at  lætta um  tilgongdina hjá borgaranum  frá umsókn til  tænastu,  hevur Almannaverkið skipað</p>
<p>soleiðis fyri, at hvør borgari, sum hevur tørv á tí, fær ein málsviðgera, sum er samskipari av teimum</p>
<p>veitingum og tænastum, sum hesin borgarin fær frá Almannaverkinum. Eisini hevur Almannaverkið sett sjøtul á arbeiðið at tryggja, at ung, sum fáa tænastu og/veiting, fáa trygga skiftistíð frá barni til</p>
<p>vaksin. Ung, sum eru millum 16-18 ár, verða boðin til eina samrøðu fyri at taka støðu til, hvussu tann</p>
<p>ungi klárar skiftið frá barni til vaksin. Samrøðan tekur støði í, hvussu tann ungi kann fáa eitt virkið</p>
<p>heimalív, arbeiðslív og frítíðarlív, tá viðkomandi gerst vaksin.</p>
<p><em type="italic">5.1.1 Sosialfaklig heildarmeting, borgaraviðvirkan og skjalfesting </em></p>
<p>Sum  amboð  at  loysa  borgarans  sosialu  avbjóðingar,  ger  Almannaverkið  eina  sosialfakliga</p>
<p>heildarmeting. Heildarmetingin er eitt amboð, ið skal tryggja: almennu ráð- og vegleiðingarskylduna, líka  viðger,  sosialfakliga  heildarsjónarmiðið  og  skal  skipa  torgreið  viðurskifti  og  tryggja  samspæl</p>
<p>millum ymsar fyriskipanir, ið borgarin er fevndur av.</p>
<p>Í hesum høpi hevur Almannaverkið gjørt lýsingarbløð, ið eru faklig amboð hjá starvsfólki, t.d. sum</p>
<p>samrøðuvegleiðing.  Í  lýsingarblaðnum  verður  eitt  nú  sosialfakliga  heildarmetingin  og  yvirlit  yvir</p>
<p>støðu borgarans lýst. Eisini ger Almannaverkið endurmenningar – ella menningarætlan fyri borgaran, ið setir karmin fyri veittu hjálpini, lýsir samskipanina av ymsu veitingunum og tænastunum, ger eina</p>
<p>tíðarrammu og lýsir samstarvið millum borgaran og avvarðandi ráðgeva.</p>
<p>Mál og avrikssáttmáli  millum Almannamálaráðið og Almannaverkið 2016 Almannaverkið hevur seinnu árini lagt dent á sjálvsavgerðarrætt borgarans og hvussu tryggjast kann, at  borgarin  veruliga  hevur  møguleika  fyri  at  taka  lut  í  tilgongdini,  tá  avgerðir  um  tænastur  til  seg</p>
<p>sjálvan verða tiknar og í mun til ta dagligu tænastuna.</p>
<p>Møguleikin  hjá  borgaranum  til  veruliga  viðvirkan  er  í  stóran  mun  knýttur  at  hugburðinum  hjá</p>
<p>starvsfólkum at flyta seg frá at hava verið tey, sum leggja lívið hjá øðrum til rættis, til at vera tey,</p>
<p>sum stuðla við tí hjálp, sum er neyðug fyri, at borgarin sjálvur kann megna, gera av og menna førleikar og fáa nyttu av positivu eins væl og negativu royndunum.</p>
<p>Starvsfólk hjá Almannaverkinum verða tískil skúlaði til at upplýsa borgaran um síni rættindi og til at</p>
<p>taka  borgaran  við  í  avgerðir.  Arbeitt  verður  við  at  finna  fram  tilfeingið  hjá  tí  einstaka,  hvørjar</p>
<p>fyritreytir hann hevur, og hvørji ynski borgarin hevur. Hetta merkir, at starvsfólk, heldur enn at skipa</p>
<p>lívið fyri borgaran, átaka sær leiklutin at stuðla og menna borgaran soleiðis, at hann hevur førleikar</p>
<p>at  taka avgerðir um egið lív. Hetta er ein tilgongd, sum er ávegis, og arbeiðsbólkurin metir, at tað er neyðugt, at Almannaverkið støðugt og miðvíst heldur áfram, tí tað tekur tíð og krevur orku at fremja</p>
<p>slíka  hugburðsbroyting.  Tað  er  samstundis  umráðandi,  at  nýggj  starvsfólk  fáa  upplæring  í  mun  til</p>
<p>omanfyrinevndu viðurskifti.</p>
<p>Avvarðandi hava ofta ein stóran leiklut í lívinum hjá fólki, sum bera brek og ofta røkkur umsorganin,</p>
<p>tey  avvarðandi  hava,  nógv  longri  enn  til  tað  tíðarskeiðið,  har  borgarin  annars  vildi  havt  eitt sjálvstøðugt  lív.  Samstundis  eru  avvarðandi  ofta  tey,  sum  kenna  støðuna  hjá  borgaranum  best.</p>
<p>Samstarv og samskifti við avvarðandi kann tískil vera við til at styrkja tænastuna  til borgaran og kann</p>
<p>vera við til at skapa samanhang í hansara lívi.  Tó er tað altíð borgarin sjálvur, í tann mun hann er</p>
<p>førur fyri tí, sum ger av, hvussu samstarvið og samskiftið millum fyriskipan og avvarðandi skal fara</p>
<p>fram, og í hvønn mun, tað skal vera.  Borgarar, sum bera brek og eru vaksnir, hava sum onnur rætt at gera av, í  hvønn mun  teir  ynskja, at  avvarðandi  eru partur av teirra lívi  og skulu sjálvi skilmarka,</p>
<p>hvørji eru avvarðandi, og í hvønn mun tey skulu kunnast um teirra viðurskifti.</p>
<p>Í Føroyum eins og í grannalondunum, verður javnan kjakast um, at skjalfesting tekur ov nógva tíð og</p>
<p>arbeiðsorku hjá teimum starvsfólkum, ið eru um borgaran og at lítil tíð er eftir til sjálva tænastuna.</p>
<p>Arbeiðsbólkurin  hevur  viðgjørt  spurningin  um  skjalfesting  í  samband  við  tilmælið  um tænastupolitikkin. Allir myndugleikar hava ávísar skyldur til at skráseta sítt virksemi, skjalfesta ávís</p>
<p>viðurskifti og savna hagtøl. Limir í arbeiðsbólkinum hava tó víst á, at í Føroyum er ikki neyvt sami</p>
<p>trupulleiki, sum í okkara grannalondum, men metir, at tað í Føroyum verður skjalfest í heldur minna</p>
<p>lagi.</p>
<p>Arbeiðsbólkurin metir, at  fokus eigur at verða sett á, hvussu skjalfesting kann gerast eitt munagott amboð í strembanini eftir at veita munagóðar tænastur.</p>
<p>Bólkurin  er eisini  samdur um,  at  skjalfesting ikki eigur at  taka ov nógva tíð frá borgaranum  og at</p>
<p>skjalfesting ikki er eitt mál í sær sjálvum, men er neyðug, um Almannaverkið og aðrir stovnar skulu</p>
<p>veita eina dygdargóða tænastu.</p>
<p>Endamálið við skjalfesting er at prógva og eftirmeta tær fyriskipanir, ið verða stovnsettar, eins og ta tænastu,  ið  verður  veitt  einstaka  borgaranum  soleiðis,  at  kvaliteturin  á  tænastuni  altíð  er  á  einum</p>
<p>nøktandi fakligum støði, og rættartrygdin hjá borgaranum verður vard.</p>
<p>Út  yvir  at  eftirmeta  royndir  og  úrslit  av  teimum  fyriskipanum,  ið  verða  settar  á  stovn,  er  eitt  av</p>
<p>aðalendamálunum við skjalfesting,  í mun til einstaka borgaran, at geva starvsfólki eitt  yvirlit yvir</p>
<p>støðuna hjá viðkomandi og at varpa ljós á tey øki, ið krevja serligan ans. Ein skipað skjalfesting gevur eina heildarmynd av tørvinum hjá einstaka borgaranum í mun til veittu tænastuna.</p>
<p>Á  hesum  grundarlagi  er  skjalfesting  eitt  amboð  at  veita  borgaranum  eina  meira  samanhangandi</p>
<p>tænastu og tryggjar, at skiftandi starvsfólk vita, hvat hendir kring borgaran og hvør tørvurin og ynski</p>
<p>borgarans eru. Samstundis er skjalfesting ein trygd hjá borgaranum, at hann kann kenna seg vísan í, at tænastan verður veitt honum sum fyrisett.</p>
<p>Arbeiðsbólkurin metir eisini, at tað hevur stóran týdning, at tann skjalfesting, ið fer fram, tænir einum endamáli, ið er til frama fyri borgaran soleiðis, at hesin fær eina dygdargóða samanhangandi tænastu.</p>
<p>Ítøkiliga metir arbeiðsbólkurin, at skjalfesting skal fara fram við tilknýti til eina menningarætlan, har</p>
<p>sjóneykan  er  sett  á  tørvin  og  ynskir  hjá  borgaranum,  hvat  endamálið  við  tænastuni  er  og  hvussu</p>
<p>endamálið verður rokkið.</p>
<p><em type="italic">5.1.2 Ráðgeving og samskipan </em></p>
<p>Borgarar,  sum  bera  brek,  hava  ofta  tørv  á  tænastum  frá  nógvum  og  ymiskum  stovnum  og</p>
<p>myndugleikum. Í áratíggjur hava myndugleikar, áhugafelagsskapir og borgarar víst á, at tað kann vera</p>
<p>sera trupult og møðsamt hjá borgarum, avvarðandi og stovnum at finna útav, hvussu ymsu skipanirnar</p>
<p>hjá ymiskum myndugleikum virka, og hvør veitir hvørjar tænastur. Tí brúka borgarar og familjurnar ofta nógva orku uppá samskifti við ymiskar almennar myndugleikar og skulu í stóran mun stríðast</p>
<p>fyri at fáa hjálp. Striltið hevur gingið at finna eina loysn til frama fyri børnini og foreldur teirra.</p>
<p>Í 2015 varð avgjørt at fara undir skipaðan tvørgeiraligan og tvørfakligan samstarvsleist <span type="quote">“Tann góða tilgongdin”</span>  sum  hevur  til  endamáls  at  samskipa  tænastur  frá  ymiskum  myndugleikum  saman  við familjuni.  Talan  er  um  samstarv  millum  Autismufelagið,  Almannamálaráðið,  Heilsumálaráðið, Mentamálaráðið og Kommunufelagið.</p>
<p>Eitt  tvørgeiraligt  toymi  við  einum  samskipara  verður  skipað  til  hvørt  barnið.  Toymið  verður  sett</p>
<p>saman eftir lívsstøðuni hjá ávísa barninum, men foreldur og umboð fyri Almannaverkið, Psykiatriska</p>
<p>depilin  og  Sernám  luttaka  í  øllum  toymum.  Almannaverkið  er  samskipari  hjá  familjuni  og  skipar</p>
<p>árligar  netfundir  har  ein  virkisætlan  við  avtalaðum  átøkum  verður  gjørd  saman  við  foreldrum  og</p>
<p>fakfólki frá avvarðandi myndugleikum. Virkisætlan skal gerast við tí í huga at tryggja ymisku lívs skeiðini hjá barninum frá dagstovni til vaksnamannatilveruna.</p>
<p>124  familjur,  sum  hava  børn  við  autismu  eru  í  løtuni  knýttar  at  <span type="quote">“Tann  góða  tilgongdin”</span>. Almannaverkið metir, at tað eru áleið 330 familjur, sum hava børn, sum bera onnur brek, sum kundu</p>
<p>fingið ágóðan av hesi ella líknandi skipan Tað kann vera ein stór avbjóðing hjá familjum at fáa eitt barn, sum ber brek. Tilveran kann broytast munandi og nógv foreldur uppliva tað sum eina sorg, tá barnið verður føtt við einum breki ella fær</p>
<p>staðfest eitt brek. Kanningar vísa, at familjur, sum hava børn, sum bera brek eru í størri vanda fyri at</p>
<p>fáa strongd orsakað av avbjóðingum við at megna gerandisdagin við barni,  sum ber brek. Hetta tí at</p>
<p>hesar familjur brúka nógva orku uppá samskifti við almennar myndugleikar og skulu í stóran mun</p>
<p>stríðast fyri, at børnini fáa hjálp.  Í Danmark er ásett í servicelógini, at familjur, hvørs børn hava fingið staðfest eitt brek, kunnu fáa tilboð um familjuráðgeving og skulu hava eina samrøðu innan 3 mánaðir</p>
<p>eftir, at brekið er staðfest.</p>
<p>Tað eru skipanir, sum lofta familjum í Føroyum, sum fáa barn, sum bera brek ella fáa staðfest brek.</p>
<p>Eitt nú er møguligt at fáa sálarfrøðiligar viðtalur við stuðli frá Heilsutrygd og hevur Almannaverkið heimild  at  gjalda  foreldrapartin  eftir  nærri  ásettum  treytum.  Eisini  bjóðar  Barna  og</p>
<p>ungdómspsykiatriin psykoeducatión til børn, ung, foreldur og avvarðandi hjá børnum og ungum, sum</p>
<p>fáa staðfest brek – autismu, ADHD ella sálarligt brek. Dentur verður lagdur á, at upplýsa foreldur og</p>
<p>avvarðandi um brekið.</p>
<p>Almannaverkið hevur nýliga sett á stovn eitt nýtt tilboð til familjur, sum hava heimabúgvandi børn, ið hava fingið staðfest autismu. Tilboðið er partur av <span type="quote">“Tí góðu tilgongdini”</span> sum er lýst omanfyri. Talan  er  um  autismuráðgeving  og  umfatar  undirvísing  um  autismu,  praktiska  vegleiðing  og</p>
<p>námsfrøðilig amboð.</p>
<p>Endamálið er at viðvirka til, at gerandisdagurin hjá familjunum verður lættari. Ráðgevingin fer fram í heiminum hjá familjuni og sum bólkaundirvísing saman við øðrum familjum, um ynski er til tess.</p>
<p>Tilboðið  tekur  støði  í,  at  familjan  kennir  barnið  best,  og  veit,  hvørjar  styrkir  og  veikleikar  barnið</p>
<p>hevur. Ráðgevingin kann síðani, við støði í hesum, ráðgeva og vegleiða familjuni um, hvussu farast</p>
<p>kann fram í mun til tær avbjóðingar, sum barnið hevur. Talan er um í mesta lagi 6 vitjanir og verða</p>
<p>avtalur gjørdar um, hvat familjan skal. Familjan skal sjálvstøðugt arbeiða við teimum avtalum, sum gjørdar eru. Tá ráðgevingin er liðug, verður mett um arbeiðið hevur verið nøktandi, hvat kann gerast</p>
<p>frameftir o.s.fr.</p>
<p>Higartil hava 80 familjur tikið av tilboðnum um familjuráðgeving. 55 familjur hava fingið ráðgeving</p>
<p>og eru góðar royndir av hesum.</p>
<p><em type="bold">5.1.3 Tilmæli  </em></p>
<p>Arbeiðsbólkurin  er  av  teirri  fatan,  at  tað  er  sera  umráðandi,  at  tað  verður  einfalt  fyri  borgarar  og</p>
<p>avvarðandi at venda sær til og samskifta við Almannaverkið og aðrar myndugleikar.</p>
<p>Tí mælir arbeiðsbólkurin til, at tilgongdin hjá Almannaverkinum við at gera tað einfalt fyri borgaran heldur áfram og um møguligt verður styrkt.</p>
<p>Eisini  mælir  arbeiðsbólkurin  til,  at  Almannaverkið  fær  ein  sokallaðan  borgaraportal,  har  borgarin</p>
<p>sjálvur  ella  saman  við  avvarðandi  kann  síggja,  hvørjar  tænastur  eru  og  sjálvur  søkja  tænasturnar</p>
<p>beinleiðis á netinum eins og í øðrum londum.</p>
<p>Arbeiðsbólkurin mælir eisini til, at Almannaverkið í størri mun enn higartil kemur út, har borgarin er. Tað  kann  t.d.  vera  torført  hjá  eini  familju,  sum  hevur  fingið  eitt  barn,  sum  ber  brek  ella  einum</p>
<p>vaksnum, sum er innlagdur á Psykiatriska deplinum at skula fyrihalda seg til sína sosialu støðu. Um</p>
<p>t.d. sosialráðgevarar vóru á staðnum, vildi tað verið ein munandi lætti fyri hesi at søkt um og fingið</p>
<p>neyðuga hjálp í rættari tíð.</p>
<p>Arbeiðsbólkurin mælir til, at sett verður í tænastulógini, at borgarin skal visiterast við støði í einari</p>
<p>heildarmeting av tørvi og ynski borgarans soleiðis, at borgarin fær røttu tænasturnar til rætta tíð.  Eins og borgarin fær eina endurmenningarætlan ella eina menningarætlan, ið týðiliga vísir, hvat endamálið</p>
<p>er við veittu tænastuni, og hvørji mál skulu røkkast.</p>
<p>Arbeiðsbólkurin mælir til, at tænastulógin ásetir skyldu at skjalfesta, har tað verður mett neyðugt, og at  skyldan  verður  avmarkað  soleiðis,  at  hon  ikki  tekur  tíð  frá  borgaranum.  Tískil  skal  lógin  áseta skjalfestingarskyldu, har tørvurin á skjalfesting er týdningarmikil og gevur meining, eitt nú í mun til</p>
<p>tvingsil og, í  ein  ávísan mun,  til  at savna hagtøl  og ikki minst  í mun  til  at  meta um,  í  hvønn mun</p>
<p>endamálið við tænastuni verður rokkið.</p>
<p>Skjalfesting er eitt ítøkiligt amboð at gera starvsfólk meira tilvitaði um, hvat endamálið við tænastuni er,  hvør  leiklutur  teirra  skal  vera  og  hvørji  rættindi  borgarans  eru.  Arbeiðsbólkurin  mælir  tí  til,  at</p>
<p>starvsfólk  verða  førleikament  í  hesum  sambandi,  og  førleikament  at  skjalfesta  soleiðis,  at  tíð  ikki</p>
<p>verður nýtt at skjalfesta vanlig og óviðkomandi viðurskifti, ið er natúrligur partur arbeiðinum.</p>
<p>Arbeiðsbólkurin  metir,  at  tað  hevur  týdning,  at  borgarin,  sum  hevur  tørv  á  tí,  fær  tillutað  ein málsviðgera,  sum  samskipar  tænastur  og  veitingar,  sum  viðkomandi  fær  frá  Almannaverkinum.</p>
<p>Harumframt mælir arbeiðsbólkurin til, at allar familjur, sum hava børn, sum bera brek fáa líknandi skipan sum <span type="quote">“Tann góða tilgongdin”</span>. Royndirnar við arbeiðinum við at skipa <span type="quote">“ Tí góðu tilgongdina”</span> vísa, at tað kann vera sera orkukrevjandi hjá einum stovni at luttaka í tvørgangandi samstarvi, at fáa</p>
<p>eina tilgongd skipaða og at halda skipanini koyrandi. Skal samstarvsleisturin gerast veruleiki og halda áfram, er alneyðugt, at allir myndugleikar, stovnar og fakfólk eru sinnað at luttaka og seta neyðuga</p>
<p>orku av til hetta. Almannaverkið hevur gjørt uppskot um, at fara undir at seta í verk líknandi skipan</p>
<p>eftir fylgjandi leisti og metir arbeiðsbólkurin, at uppskotið sær skilagott út, og vónar at viðkomandi</p>
<p>myndugleikar somuleiðis taka undir við uppskotinum.</p>
<p>Arbeiðsbólkurin mælir til, at familjur, sum hava børn, sum bera brek, fáa málrættaða og dygdargóða</p>
<p>familjuráðgeving  á  høgum  fakligum  støði.  Ráðgevingin  er  ein  kærkomin  hjálp  og  stuðul  í</p>
<p>gerandisdegnum hjá familjuni og stuðlar undir, at familjan klárar tær avbjóðingar, ið kunnu vera at</p>
<p>fáa eitt barn, ið ber brek. Eisini hevur tað týdning, at barnið fær neyðugan stuðul í familjuni og at</p>
<p>familjan fær neyðuga námsfrøðiliga vegleiðing. Umráðandi er, at tvørfaklig ráðgevandi toymi verða skipaði við fólki, ið hava breiða námsfrøðiliga og terapeutiska vitan. Samstundis er eisini neyðugt, at</p>
<p>starvsfólk, sum virka sum ráðgevar, hava neyðug amboð at koma inn í heimið hjá familjuni og møta</p>
<p>og rúma familjuni, har tey eru.</p>
<p>Mælt verður til, at <span type="quote">“Tann góða tilgongdin”</span> stig- og miðvíst verður víðkað og at neyðug játtan verður sett av til tess.</p>
<p>Ár Málbólkur Tal av familjum Kostnaður   Sálarsjúka, ADHD/ADD og onnur sálarlig brek   2,9 mió. kr.  Sálarlig og/ella likamlig brek (menningartarn og fjølbrek)  1,6 mió. kr.  Likamligt brek   2,8 mió. kr.</p>
<p><em type="bold">5.2 Viðlíkahaldsvenjing </em></p>
<p>Stórur tørvur er á at fáa skipaða viðlíkahaldsvenjing fyri at tryggja at borgarin, umframt endurvenjing,</p>
<p>fær viðlíkahildið sínar førleikar.</p>
<p>Sami boðskapur er at finna í tilmælinum um samskipaða endurvenjing frá 2016, har víst verður á, at</p>
<p>skal  endurvenjingin  veruliga  gera  mun,  er  alneyðugt,  at  viðlíkahaldsvenjing  eisini  verður  veitt borgarum í Føroyum.</p>
<p>Viðlíkahaldsvenjing  er  at  skilja  sum  málrættað  venjing  fyri  at  forða  fyri  førleikamissi,  og  fyri  at</p>
<p>fasthalda ella betra um verandi førleika. Viðlíkahaldsvenjing fevnir bæði um likamligar og sálarligar</p>
<p>førleikar og hegni.</p>
<p>Sum er, kunnu kommunurnar veita viðlíkahaldsvenjing til borgarar, sum eru 67 ár og eldri, men tað</p>
<p>er  ongin  skipað  viðlíkahaldsvenjing  til  yngri  borgarar  og  tað  sæst  beinleiðis  í  almennu</p>
<p>viðmerkingunum til lóggávuna, at viðlíkahaldsvenjing ikki partur av endurvenjingini.</p>
<p>Sambært  viðmerkingunum  til  forsorgarlógina  fevnir  endurvenjing  í  Almannaverkinum  ikki  um</p>
<p>fyribyrgjandi  venjing og viðlíkahaldsvenjing, men víst varð í  viðmerkingunum  á, at  næsta stigið  í</p>
<p>tilgongdini átti at verið at skipa fyri viðlíkahaldsvenjing sambært forsorgarlógini.</p>
<p>Arbeiðsbólkurin  er  av  teirri  fatan,  at  tað  bæði  í  mun  til  borgaran  og  út  frá  einum  samfelagsligum sjónarvinkli  er  alneyðugt,  at  rætturin  til  viðlíkahaldsvenjing  fyri  borgarar  upp  til  67  ár,  verður</p>
<p>lógarfestur og at viðlíkahaldsvenjing verður ein skipað tænasta framyvir.</p>
<p>Spurningurin er meira, hvussu tænastan kann skipast mest skynsamt, bæði í mun til borgaran og í</p>
<p>mun til aðrar skipanir.</p>
<p>Almannaverkið er í gongd við at uppbyggja eina landsfevnandi endurvenjingartænastu og kundi ein</p>
<p>loysn verið, at viðlíkahaldsvenjing eisini verður staðsett í Almannaverkinum, sum í størri mun kann</p>
<p>veita  borgarum,  ið  tørva  tað,  eitt  heildartilboð  við  sosialráðgeving,  endurvenjing,  hjálpartólum,</p>
<p>arbeiðsfremjandi tiltøkum, trivnaðartænastum og ymisku almannaveitingunum.</p>
<p>Málbólkur skal her skiljast sum familjur við børnum, sum bera – ta breki, ið tilskila er í kassunum.</p>
<p>Almannaverkið  umsitur  eisini  skipanina  við  hjálpartólum,  sum  er  ein  týdningarmikil  liður  í arbeiðinum hjá terapeutum at endurvenja og viðlíkahalda førleikar hjá borgarum, og er í summum</p>
<p>førum avgerandi kompensatión í mun til møguleikar hjá einstaka borgaranum við breki at luttaka á</p>
<p>jøvnum føti við aðrar borgarar.</p>
<p>Arbeiðsbólkurin hevur ikki viðgjørt hjálpartólarskipanina, men serliga Ergoterapeutfelagið hevur víst á týdningin av at hava eina vælvirkandi og smidliga hjálpatólaskipan, sum tekur atlit til støðuna hjá</p>
<p>hvørjum einstøkum borgara. Arbeiðsbólkurin metir, at verandi skipan við hjálpartólum eigur at verða</p>
<p>endurskoðað í sambandi við, at nýggj tænastulóg skal smíðast.</p>
<p>Sambært  Almannaverkinum  kundi  viðlíkahaldsvenjingin  verið  skipað  saman  við  endurvenjing  og Hjálpartólamiðstøðini og fyri fylgjandi bólkar:</p>
<p type="listitem"> Viðlíkahaldsvenjing til borgarar í vardum bústaði hjá Almannaverkinum</p>
<p type="listitem"> Viðlíkahaldsvenjing fyri borgarar við varandi sjúku</p>
<p type="listitem"> Venjingar við børnum, sum bera brek ella hava varandi sjúku</p>
<p>Skal  Almannaverkið  veita  viðlíkahaldsvenjing,  er  tørvur  á  fleiri  starvsfólkum  umframt  hølum  og</p>
<p>amboðum,  sum  eru  neyðug.  Leysliga  og  varisliga  mett  vildi  ein  skipan  við  viðlíkahaldsvenjing</p>
<p>samanlagt  kravt  eina  játtan  á  uml.  12  mió.kr.  tá  er  hædd  tikin  íløgum,  leigu  av  hølum  og</p>
<p>rakstrarútreiðslum og lagt uppfyri, at áleið 20 ergo- og fysioterapeutar veita tænastuna.</p>
<p>Tað tekur tíð at uppbyggja eina skipan, sum skal veita eina nýggja tænastu og tað krevur eisini, at</p>
<p>neyðug játtan verður sett av. Ein møguleiki er, at tænastan verður stig- og miðvíst upp- og útbygd,</p>
<p>bæði fyri at tryggja dygdina og soleiðis,  at játtanin kann raðfest yvir eitt ávíst tíðarskeið. Tað tekur</p>
<p>tíð  at  uppbyggja  eina  nýggja  tænastu  og  krevur  eisini  fíggjarliga  orku.  Skal  raðfestast,  hvussu tænasturnar skulu setast í verk, so mælir Almannaverkið til hesa raðfesting:</p>
<p>1. Viðlíkahaldsvenjing til borgarar í vardum bústaði hjá Almannaverkinum  2. Viðlíkahaldsvenjing fyri borgarar við varandi sjúku  3. Venjingar við børnum, sum bera brek ella hava varandi sjúku</p>
<p>Bólkur 1-2 fáa onki tilboð í dag, og tí hava tey tann størsta tørvin, meðan børnini, sum eisini hava</p>
<p>tørv á tí,  kunnu fáa venjing.</p>
<p><em type="bold">5.2.1 Tilmæli </em></p>
<p>Arbeiðsbólkurin mælir til, at heimild til veita víðlíkahaldsvenjing verður staðfest í tænastulógini. Tað skal greitt ásetast, hvør, ið hevur rætt til viðlíkahaldsvenjing og undir hvørjum treytum.</p>
<p>Arbeiðsbólkurin er eisini samdur um, at tænastan eigur at verða skipað í Almannaverkinum saman við  endurvenjingin.    Almannaverkið  hevur  leysliga  mett,  at  ein  endurvenjingartænasta  vildi  kosta</p>
<p>áleið 12 mió.kr, og hevur mælt til, at tænastan verður stig- og miðvíst útbygt.</p>
<p>Arbeiðsbólkurin  vil  tó  mæla  til,  at  eitt  neyvari  útgreiningararbeiði  verður  gjørt  áðrenn</p>
<p>viðlíkahalsvenjing  verður  skipað  sum  tænasta.  Í  hesum  sambandi  skal  arbeiðsbólkurin  vísa  á,  at neyðugt  er  at  lýsa  og  staðfesta  munin  á  viðlíkahaldsvenjing  frá  tí  almenna  og  so  ta  venjing,  sum</p>
<p>borgarin kann fáa stuðul til umvegis Heilsutrygd. 35 privatpraktiserandi fysioterapeutar í Føroyum,</p>
<p>hava klinikkir og góðar møguleikar fyri at veita endurvenjing og viðlíkahaldsvenjing hava avtalu við</p>
<p>Heilsutrygd.</p>
<p>Arbeiðsbólkurin mælir eisini til, at skipanin við hjálpartólum verður endurskoðað í sambandi við, at</p>
<p>tænastulógin skal smíðast.</p>
<p xml:lang="dan"><em type="bold">5.3 Endurvenjing  </em></p>
<p>Eins og við viðlíkahaldsvenjing, hava myndugleikar, fakfeløg og áhugafelagsskapir í nógv ár víst á</p>
<p>týdningin  av, at  borgarar í  Føroyum  fáa lógartryggjaðan rætt til  endurvenjing.  Í dag er rætturin til</p>
<p>endurvenjing skipaður í lóggávu innan kommunala geiran, Almannaverkið og Sjúkrahúsverkið.</p>
<p>Endurvenjing í Almannaverkinum er skipað við heimild í § 29 í forsorgarlógni, og er ein tænasta, ið verður veitt við menning og endurmenning í huga. Endurvenjingin skal hjálpa borgaranum út aftur á</p>
<p>arbeiðsmarknaðin  ella  gera  hann  føran  fyri  at  klára  seg  uttan  hjálp  ella  við  minni  hjálp  frá</p>
<p>Almannaverkinum.  Miðað  verður  tískil  eftir,  at  borgarin  við  endurvenjingini  endurvinnur  sínar</p>
<p>førleikar lutvíst ella heilt.</p>
<p>Endurvenjingin verður sambært lógini veitt borgara, ið er í aldrinum 18 til 66 ár og í serligum førum</p>
<p>til borgara, ið er 16-17 ár. Tænastan verður játtað í eitt avtalað og avmarkað tíðarskeið.</p>
<p>Mannagongdin  er  tann,  at  borgarin  søkir  sjálvur  um  endurvenjing  og  verður  visiteraður  av</p>
<p>Almannaverkinum.</p>
<p>Tað  er  ikki  sjálv  sjúkuavgerðin,  sum  avger,  um  endurvenjing  í  Almannaverkinum  verður  veitt.</p>
<p>Avbjóðingin  at  koma  aftur  á  arbeiðsmarknaðin  ella  blíva  meira  sjálvhjálpin,  er  ofta  størri  enn</p>
<p>sjúkuavgerðin. Endurvenjingin verður tó løgd til rættis eftir, hvat viðkomandi bagir. Venjingin tekur</p>
<p>støði í teimum málum, ið borgarin setur saman við terapeutunum.</p>
<p>Almannaverkið  arbeiðir  mið-  og  stigvíst  við  at  skipa  eina  landsfevnandi  endurvenjingartænastu.  Í</p>
<p>løtuni eru  tvær  eindir,  ein  í  Tórshavn  og  ein  í  Runavík,  har  borgarar  fáa  eitt  ávíst  tal  av</p>
<p>endurvenjingartímum í eitt frammanundan avtalað tíðarskeið. Summir borgarar hava ikki møguleika</p>
<p>at  fara  í  eindirnar  í  Tórshavn  og  í  Runavík  at  fáa  viðgerð  og  tískil  verður  endurvenjingin veitt  í</p>
<p>nærumhvørvinum og í heiminum. Almannaverkið veitir sostatt í ávísum førum endurvenjing heima hjá borgaranum og verða avtalur eisini í ein ávísan mun gjørdar við kommunur og privatar veitarar</p>
<p>um nýtslu av hølum og tólum og/ella keyp av endurvenjingartænastu.</p>
<p>Játtanin  til  endurvenjing    í  Almannaverkinum    er  partur  av  játtanini  til  endurmenning.    Síðani</p>
<p>Almannaverkið  fekk  eina  greiða  heimild  til  at  skipa  tilboðið  hevur  verið  arbeitt  við  at  menna</p>
<p>skipanina.  Í  oktober  2106  fingu  23  borgarar  tilboð  um  endurvenjing,  ímeðan  24  borgarar  vóru  á</p>
<p>bíðilista eftir tænastuni.  Samlaða játtanin til endurmenning var 5,4 mió. kr. í 2016 og mett verður, at</p>
<p>umleið  3,3  mió.kr.  av  hesum  verða  brúktar  til  endurvenjing  og  eru  tað  7  terapeutar,  sum  veita tænastuna.</p>
<p>Endurvenjing hevur í langa tíð elvt til trupulleikar í markamótunum millum kommunur, Almannaverk</p>
<p>og heilsuverk. Mest  átrokandi  trupulleikin hevur  verið tann,  at  borgarar, ið eru viðgjørdir í  einum</p>
<p>geira, og hava tørv á framhaldandi viðger frá øðrum geira, onkursvegna eru dotnir niðurímillum.</p>
<p>Við hesum í huga varð ein arbeiðsbólkur í 2015 settur at viðgera trupulleikan og koma við tilmælum</p>
<p>um  loysn.  Tilmælið,  ið  hevur  sum  endamál  at  samskipa  og  veita  eina  smidligari  og  greiðari</p>
<p>endurvenjingartilgongd er latið úr hondum.</p>
<p>Í høvuðsheitum leggur tilmælið upp til, at endurvenjingin í Almannaverkinum støðugt verður víðkað soleiðis, at fleiri borgarar kunnu fáa ágóða av tænastuni, samstundis sum tryggjað verður, at tænastan</p>
<p>er á einum høgum fakligum støði. Ítøkiliga verður mælt til, at settar verða av 3,6 mió.kr. til nøkta</p>
<p>verandi tørv á endurvenjing, samstundis sum víst verður á, at talan er um eina nýggja tænastu og at</p>
<p>tørvurin á tænastuni helst verður størri, tá borgarar verða tilvitaðir um at henda tænasta finst.</p>
<p>Eisini verður lagt upp til, at heilsuverkið, Almannaverkið og kommunali geirin í felag skulu skipa</p>
<p>soleiðis  fyri,  at  borgarin  fær  eina  samskipaða  endurvenjingartænastu.  Fyri  borgaran  fer  hetta  at</p>
<p>merkja,  at  hann  verður  darvaður  minst  møguligt,  tá  hann  ferðast  millum  geirarnar,  t.v.s.</p>
<p>sjúkrahúsverkið, Almannaverkið og kommunala geiran.</p>
<p>Borgarin verður settur í miðdepilin og tænastan kemur til hansara. Fyri ein borgara, ið ber brek, kann</p>
<p>ein torgreið tilgongd gera ilt verri. Hesir borgarar hava ofta ilt við at geva til kennar, hvat teir ynskja</p>
<p>og  halda.  Tískil  er  tað  av  alstórum  týdningi,  at  myndugleikarnir  megna  at  samstarva  og  samskipa</p>
<p>endurvenjingina soleiðis, at hesir og aðrir borgarar ikki detta niðurímillum geirarnar.</p>
<p><em type="bold">5.3.1 Tilmæli </em></p>
<p>Arbeiðsbólkurin  mælir  til,  at  verandi  heimild  til  at  veita  endurvenjing  verður  ásett  í  tænastulógini</p>
<p>soleiðis, at tað framhaldandi verður greitt, at tað eru borgarar 18-66 ár og í serligum førum 16-17 ár,</p>
<p>sum kunnu fáa endurvenjing fyri at varðveita ella fáa tilknýti til arbeiðsmarknaðin ella fyri at klára</p>
<p>seg við so lítlari hjálp sum gjørligt. Eisini mælir arbeiðsbólkurin til, at endurvenjingartænastan verður styrkt fíggjarliga við 3,6 mió. kr. fyri at nøkta verandi tørv.</p>
<p>http://cdn.lms.fo/media/8271/tilm%C3%A6li-um-samskipa%C3%B0a-endurvenjing-juni-2016.pdf Harafturat mælir arbeiðsbólkurin til, at tilráðingarnar í tilmælinum <span type="quote">“Ein samskipað endurvenjing”</span> um at fáa í lag eitt skipað samstarv millum heilsuverkið, Almannaverkið og kommunala geiran soleiðis,</p>
<p>at partarnir í felag tryggja, at borgarin fær eina samskipaða endurvenjingartænastu.</p>
<p><em type="bold">5.4 Stuðulstænastur </em></p>
<p>Fyri at kunna virka á jøvnum føti við onnur í samfelagnum, hava borgarar alt eftir teirra virkistarni</p>
<p>tørv á hjálp og stuðli.</p>
<p>Stuðulstænastan fyri vaksin er skipað sambært § 32 b í forsorgarlógini. Skipanin er stovnsett fyri at</p>
<p>stuðla borgarum millum  18 - 66 ár, sum eru rørslutarnaðir ella hava avmarkaðan sálarligan førleika,</p>
<p>so  teir  hava  møguleika  at  liva  eitt  sjálvstøðugt  og  virkið  lív.  Stuðulin  kann  halda  áfram  eftir,  at borgarin er vorðin 67 ár, um viðkomandi framvegis fær gagn av stuðlinum og hevur møguleika at</p>
<p>liva eitt sjálvstøðugt og virkið lív.</p>
<p>Stuðulstænasta kann veitast  til  fylgi,  eftiransni, vøku, umsorgan og sosialpedagogiska hjálp, og er</p>
<p>ætlað persónum, ið liva eitt lív við einum ávísum virksemi, ið krevur stuðul eitt ávíst tímatal og kann</p>
<p>hetta  virksemið  vera  bæði  í  heiminum  og  uttan  fyri  heimið.  Borgarar,  sum  búgva  á  sambýlum  og bústovnum eru ikki fevndir av skipanini við tað, at stuðulstænasta er partur av bútilboðnum.</p>
<p>Í serligum førum kunnu borgarar fáa fastar persónligar hjálparar, hvørs uppgávur fevna um praktiska</p>
<p>hjálp, fylgjarauppgávur o.a.</p>
<p>Stuðulsfólkaskipanin fyri børn er skipað við heimild í § 32 c. Skipanin er stovnsett til børn undir 18</p>
<p>ár,  sum  tørva  stuðulsfólk  vegna  virkistarn,  orsakað  av  likamligum  ella  sálarligum  breki  ella</p>
<p>víðfevndari sjúku.</p>
<p>Sambært viðmerkingunum til lógaruppskotið frá 2002 er ein stuðulsfólkaskipan ein fyriskipan, har sosialu  myndugleikarnir  eftir  sosiallóggávuni  seta  fólk  í  starv  at  røkja  eina  uppgávu  í  mun  til  ein</p>
<p>persón ella eina familju við ávísum trupulleikum, sum teimum tørvar hjálp til at loysa  – hjálp sum</p>
<p>ikki kann veitast í øðrum skipanum.</p>
<p>Heimildin hjá landsstýrismanninum at áseta nærri reglur um, hvussu skipanin skal virka og hvør kann nýta  skipanina  og  hvørji  stuðulstiltøk  eru  fevnd  av  skipanini,  er  enn  ikki  brúkt  og  hava  bæði</p>
<p>Almannaverkið, Løgtingsins umboðsmaður og Landsgrannskoðarin sóknast eftir nærri ásetingum um</p>
<p>Stuðulsskipanina, sum veitir eina røð av ymiskum tilboðum til børn.</p>
<p>Grundarlagið  undir  stuðulstænastunum  hjá  Almannaverkinum  er  sosialpedagogiskt  arbeiði  og viðgerð, og  dentur verður lag</p>
<p>at  borgarin  kann  menna  persónligar,  praktiskar  og  sosialar  førleikar  og  stuðlar  tænastan  harvið</p>
<p>borgaranum at hava eitt so sjálvstøðugt lív sum gjørligt. Umsorgan er ein sameinaður partur av øllum</p>
<p>tænastum, sum Almannaverkið veitir. Flestu tænastur, sum verða veittar hava eitt mennandi endamál,</p>
<p>meðan aðrar tænastur hava sum endamál at lætta um.</p>
<p>Tá  borgarin  hevur  fingið  játtað  stuðul,  verður  ein  verkætlan  tilevnað  av  viðkomandi  og</p>
<p>stuðulsfólkinum  í  felag.  Endamálið  við  verkætlanini  er  at  gera  greitt,  hvørji  mál  miðast  skal  fram</p>
<p>ímóti, at tryggja eitt samskipað átak og at staðfesta ábyrgdina hjá stuðulsfólkinum, Stuðulstænastuni</p>
<p>og borgaranum. Verkætlanin verður endurskoðað við jøvnum millumbili – tó í minsta lagi einaferð</p>
<p>um árið og tá talan er um borgarar, sum eru 67 ár og eldri – í minsta lagi tvær ferðir um árið.</p>
<p>Flestu  stuðulstænastur  verða  í  dag  skipaðar  sum  toymistilboð,  har  bólkar  av  borgarum  fáa</p>
<p>sosialpedagogiskan  stuðul, sum  bæði  kunnu hava einstaklinga og  felags  atlit og endamál. Tað eru</p>
<p>faklig atlit, ið tala fyri, at ávísar tænastur verða veittar í bólkum heldur enn í ein til ein fyriskipanum.</p>
<p>Útgangsstøðið er, at kommunal ansingartilboð og frítíðarskúlatilboð eru til øll børn. Tó eru tað tey børn,  sum  vegna  serligan  tørv,  ikki  kunnu  integrerast  í  kommunalu  tilboðini.  Frítíðartilboð,  sum</p>
<p>toymistilboð til børn eftir skúlatíð, hevur til endamáls at stuðla familjuni soleiðis, at foreldur kunnu</p>
<p>røkja  sítt  arbeiði,  umframt  at  børnini  fáa  eitt  mennandi  tilboð  saman  við  øðrum  javnlíkum.  Eisini</p>
<p>verða dagtilboð veitt sum toymistilboð til børn undir skúlaaldur og eftir frítíðarskúlaaldur.</p>
<p>Aðrar tænastur verða skipaðar sum ein til ein stuðul, har borgarin hevur tilknýti til eitt starvsfólk eitt ávíst tímatal um vikuna. Ávísir borgarar fáa náttarstuðul í heiminum og í ávísum føri á stovni.</p>
<p>Borgarar, sum bera brek, kunnu hava trupult at fáa og varðveita tilknýti til familju, vinir og netverk.</p>
<p>Tískil kunnu eitt nú frítíðartilboð og klubbtilboð viðvirka til, at borgarin samstundis, sum persónligu</p>
<p>og  sosialu  førleikarnir  verða  styrktir,  eisini  fær  tilknýti  til  aðrar  borgarar,  sum  eru  í  somu  støðu. Toymistænasta  kann  viðvirka  til,  at  borgarin  gerst  partur  av  einum  netverki,  sum  kann  brúkast</p>
<p>uttanfyri tað skipaða tilboðið, og kann tí bæði virka motiverandi og mennandi fyri borgaran.</p>
<p>Toymistænastur verða veittar sum klubbtilboð, dagtilboð, frítíðartilboð, dagtilhald, mentortoymi og</p>
<p>umlættingartilboð.</p>
<p>Samanumtikið fevna Stuðulstænastur um eina røð av fjølbroyttum tænastum, sum ikki eru beinleiðis</p>
<p>ásettar í forsorgarlógini. Tænasturnar eru stovnsettar yvir tíð, skipaðar eftir tørvinum í samfelagnum</p>
<p>og fíggjarorkuni hjá Almannaverkinum. Tað er eitt støðugt trýst á stuðulstænasturnar, tí tørvurin á</p>
<p>tænastum er stórur m.a. orsakað av vantandi bústaðatilboðum, og tí ávísir bólkar av borgarum, sum  krevja umfatandi stuðul, koma í skipanina.</p>
<p>Í  løtuni  fáa  392  borgarar  tænastu  frá  Stuðulstænastuni  umframt  borgarar,  sum  eru  knýttir  at</p>
<p>mentortoymum og borgarar, sum fáa hjáverutímar. Útreiðslurnar til stuðulstænasturnar eru góðar 31</p>
<p>mió.kr. Í løtuni eru 24 borgarar á bíðilista til stuðulstænastu og leysliga mett, er tørvur á áleið 7 mió.kr.</p>
<p>fyri at nøkta tørvin á stuðulstænastum.</p>
<p>Í talvunum niðanfyri eru lýstar tær stuðulstænastur, sum Almannaverkið veitir borgarum í Føroyum.</p>
<p>Talan er um tænastur, sum fylgja standardinum fyri stuðulstænastur, og talvurnar lýsa, hvussu nógv fólk fáa hesar ymisku tænastu</p>
<p>er, og hvat fyri málbólkar fáa hesa tænastu.</p>
<p><em type="bold">Talva 7)  Tal av borgarum skift á kyn og tænastu </em> </p>
<p><em type="bold">Konufólk</em> <em type="bold">Mannfólk</em> <em type="bold">Íalt</em> </p>
<p><em type="bold">1 til 1 stuðul</em>    </p>
<p><em type="bold">Frítíðartilboð</em>    </p>
<p xml:lang="dan"><em type="bold">Mentortoymi</em>    </p>
<p><em type="bold">Náttarstuðul</em>    </p>
<p xml:lang="dan"><em type="bold">Umlætting</em>    </p>
<p xml:lang="dan"><em type="bold">Íalt</em> <em type="bold">   </em></p>
<p>Talvan omanfyri lýsir, at størsti bólkurin eru tey, ið fáa 1 til 1 stuðul. Hesin telur 38,4%.</p>
<p><em type="bold">Talva 8)  Tal av borgarum býtt eftir aldri og tænastu </em> </p>
<p><em type="bold">Undir 18 ár</em> <em type="bold">18 ár og eldri</em> <em type="bold">Íalt</em> </p>
<p><em type="bold">1 til 1 stuðul</em>    </p>
<p><em type="bold">Frítíðartilboð</em>    </p>
<p xml:lang="dan"><em type="bold">Mentortoymi</em>    </p>
<p><em type="bold">Náttarstuðul</em>    </p>
<p xml:lang="dan"><em type="bold">Umlætting</em>    </p>
<p xml:lang="dan"><em type="bold">Íalt    </em></p>
<p>Talvan omanfyri lýsir stuðulstænasturnar, og hvussu aldurin er á borgarunum, sum fáa hesar tænastur, er býttur. 78,6% av hesum borgarum eru vaksin t.v.s.  18 ár og eldri.</p>
<p><em type="bold">5.4.1 Tilmæli  </em></p>
<p>Arbeiðsbólkurin mælir til, at verandi stuðulstænastur verða varðveittar og styrktar soleiðis, at tørvurin á tænastu verður nøktaður. Stuðulstænastur eru tænastur, sum kunnu stuðla undir, at borgarar, sum</p>
<p>bera brek, kunnu hava ein virknan og innihaldsríkan gerandisdag á jøvnum føti við aðrar føroyingar.</p>
<p>Harumframt kunnu stuðulstænasturnar viðvirka til, at borgarin kann mennast og stuðlast til at klára</p>
<p>seg  við  so  lítlari  hjálp  sum  gjørligt.  Í  triðja  lagi  eru  verandi  stuðulstænastur  at  rokna  sum</p>
<p>umlættingartilboð  til  familjuna  hjá  borgaranum,  sum  ber  brek.  Harafturat  kunnu  stuðulstænastur</p>
<p>viðvirka til, at borgarar, sum bera brek, kunnu klára seg sjálvan og tí ikki hava tørv á vardum bústaði ella møguliga einum minni vardum bústaði.</p>
<p>Arbeiðsbólkurin er tó samdur um, at tørvur er á at gera dagføringar. Felagsskapurin Javni hevur ofta</p>
<p>borið fram, at verandi skipan við stuðulstænastum í ov stóran mun tekur atlit til fíggjarliga rásarúmið</p>
<p>hjá Almannaverkinum og minni atlit til tørvin hjá einstaka borgaranum. Bæði Landsgrannskoðanin</p>
<p>Tøl frá oktober 2016.</p>
<p>og  Løgtingsins  Umboðsmaður  hava  víst  á,  at  tørvur  er  á  at  fáa  greiðari  reglur  um  serliga stuðulstænastuna til børn.</p>
<p>Arbeiðsbólkurin  mælir  til,  at  greið  heimild  til  at  veita  tær  tænastur,  sum  eru  t.v.s.  stuðulstænastu,</p>
<p>fylgjari, náttarvakt, umlætting, frítíðartilboð/frítíðarklubb o.s.fr., verða ásettar í tænastulógini og at</p>
<p>tað verður greitt, hvør hevur rætt til tænastuna og undir hvørjum treytum.</p>
<p>Eisini  mælir  arbeiðsbólkurin  til,  at  játtanin  til  stuðulstænasturnar  verður  hækkað  soleiðis,  at  fleiri</p>
<p>borgarar, sum hava tørv á tænastu fáa hesa eins og at tey, sum fáa stuðulstænastu, kunnu fáa ta tænastu</p>
<p>tey metast hava tørv á.</p>
<p>Sambært Almannaverkinum eru tað í løtuni 24 borgarar, sum standa á bíðilista til stuðulstænastu og</p>
<p>leysliga mett er tørvur á áleið 7 mió.kr. fyri at nøkta verandi tørv.</p>
<p><em type="bold">5.5 BPA-skipan </em></p>
<p>BPA er stytting av hugtakinum <span type="quote">“borgarastýrd persónlig atstøða”</span>. Hugsjónarliga endamálið við BPA er geva borgaranum ræði á egnum lívi og møguleika fyri at luttaka á jøvnum føti við aðrar borgarar.</p>
<p>Í praksis  merkir hetta, at ein  borgari, sum  hevur  tørv á stuðli,  sjálvur virkar sum  arbeiðsgevari og</p>
<p>arbeiðsleiðari  hjá  teimum,  sum  veita  tænastuna.  Í  uppgávuni  at  vera  arbeiðsgevari  liggur  setan  av</p>
<p>starvsfólki, umsiting av løn og øðrum starvsfólkaviðurskiftum. Arbeiðsleiðarauppgávan er at avgera,</p>
<p>hvør skal røkja uppgávuna, hvussu stuðulin skal brúkast og at skipa arbeiðsætlan. Borgarin verður visiteraður til tænastuna útfrá eini tørvsmeting av, hvussu nógvum tímum hann hevur tørv á og um</p>
<p>BPA  verður  mett  at  vera  tann  rætta  skipanin  til  viðkomandi.    Síðani  fær  borgarin  eina  fíggjarliga</p>
<p>játtan svarandi til hetta, sum viðkomandi so sjálvur umsitur eftir nærri ásettum reglum.</p>
<p>Innihaldið í eini BPA tænastu er ikki tað sama sum ein tænasta, sum krevur sosialpedagogiskan ella heilsufakligan  serkunnleika.  BPA  stuðulin  viðvirkar  til,  at  borgarin,  sum  ber  brek,  fær  framt  tær</p>
<p>praktisku uppgávurnar, sum viðkomandi sjálvur kundi framt, um hann ikki bar brek og at borgarin</p>
<p>harvið kann virka á jøvnum føti við aðrar borgarar í samfelagslívinum sum heild. Starvsfólk, sum</p>
<p>átaka sær BPA tænastu, eru ikki neyðturviliga námsfrøðingar ella heilsustarvsfólk, men eisini onnur,</p>
<p>ið mugu metast at kunna røkja ítøkiliga tørvin hjá borgaranum.</p>
<p><em type="italic">5.5.1 BPA í okkara grannalondum </em></p>
<p>Hini  norðurlondini  hava  BPA  skipanir,  sum  eru  eitt  sindur  ymiskar.  Skipanirnar  eru  byrjaðar  við</p>
<p>royndarverkætlanum,  sum  eru  mentar  yvir  tíð.  Samanumtikið  hevur  gongdin  í  londunum  verið,  at Danmark og Noregi hava sett størst krøv til borgararnar, meðan Svøríki hevur sett linari krøv. Við</p>
<p>tíðini hevur Svøríki táttað regluverkið, tí skipanin vísti seg at blíva nógv dýrari enn væntað, meðan</p>
<p>Danmark  og  serliga  Noreg  stigvíst  hava  víðkað  skipanina  soleiðis,  at  rætturin  hjá  borgaranum  til</p>
<p>skipanina er styrktur.</p>
<p>Í Danmark eru krøv um, at borgarin skal kunna átaka sær arbeiðsleiðaraleiklutin fyri at fáa BPA. Í Noreg og Svøríki kann borgarin lata kommunurnar hava arbeiðsgevaraleiklutin og kunnu eisini velja</p>
<p>at lata avvarðandi, verjar ella onnur, sum borgarin sjálvur tilnevnir, hava leiklutin sum arbeiðsleiðari.</p>
<p>Í Noregi og Svøríki eru tað somuleiðis non-profit fyritøkur, sum borgarar sjálvir umsita, sum átaka</p>
<p>sær arbeiðsgevara - og arbeiðsleiðaraleiklutin vegna borgaran.</p>
<p>Royndirnar frá BPA-skipanunum í Norðurlondunum vísa yvirhøvur, at tilboðið er væl móttikið. Hjá</p>
<p>myndugleikunum hevur tað verið – og er framvegis – ein avbjóðing at seta karmarnar fyri tænastuna,</p>
<p>so sum at avgera, hvørji krøv skulu setast til borgaran, tryggja haldgott eftirlit og at hava tamarhald á</p>
<p>útreiðslunum.</p>
<p><em type="italic">5.5.2 Ein føroysk BPA skipan </em></p>
<p>Í Føroyum hevur serliga áhugafelagsskapurin Javni í nógv ár víst á, at tørvur er á at seta eina BPA</p>
<p>skipan á stovn  í  Føroyum,  tí mett  verður, at  ein  borgarastýrd stuðulstænasta stuðlar betri undir, at borgarin  fær  framt  sín  sjálvsavgerðarrætt  enn  tær  stuðulstænastur,  sum  eru  fyriskipaðar  av</p>
<p>Almannaverkinum.</p>
<p>Í  2014  varð  avgerð  tikin  um  at  fara  undir  at  royndarkoyra  eina  føroyska  BPA  skipan  fyri  at  lýsa,</p>
<p>hvussu BPA kann skipast í Føroyum. Almannaverkið stóð fyri verkætlanini, ið varð royndarkoyrd í tíðarskeiðnum september/oktobur 2014 til mars/apríl 2015 og vóru 11 borgarar við í verkætlanini.</p>
<p>Avgjørt varð, at talan skuldi ikki vera um uppgávur, sum krevja heilsufakligar ella sernámsfrøðiligar</p>
<p>førleikar. Borgarar, sum vóru við í verkætlanini, høvdu tørv á umfatandi umlætting, stuðli til hjáveru,</p>
<p>persónligari røkt og praktiskari hjálp - so sum hjálp til matgerð og at halda hús og fylgjara.</p>
<p>Almannaverkið valdi at varðveita arbeiðsgevaraleiklutin, tí royndir úr øðrum londum vísa, at tað er</p>
<p>tungt  hjá  borgarum  sjálvir  at  hava  henda  leiklut,  meðan  borgarin  fekk  arbeiðsleiðaraleiklutin  og</p>
<p>harvið møguleika fyri sjálvur at velja, hvør skuldi virka sum stuðul, hvussu tímarnir skuldu brúkast</p>
<p>og nær stuðulstímarnir skuldu brúkast.</p>
<p>Eftirmetingin  av    royndarverkætlanini  vísir  greitt,  at  teir  borgarar,  sum  hava  verið  við  í</p>
<p>royndarverkætlanini  meta,  at  teir  hava  havt  ávirkan  á,  hvussu  arbeiðið  er  skipað,  hvat  innihaldið</p>
<p>skuldi  vera  og  at  tað  í  stóran  mun  hevur  verið  borgarin  sjálvur,  sum  hevur  sett  út  í  kortið,  hvat</p>
<p>stuðulstímarnir skuldu brúkast til. Tískil ynskja borgararnir, at skipanin heldur áfram.</p>
<p>Eftirmetingin vísir eisini, at tað eru nógv viðurskifti, sum skulu vera greið, um ein BPA skipan verður</p>
<p>sett í verk. Fyri tað fyrsta er tað umráðandi, at støða verður tikin til, hvussu skipanin tryggjar, at tað</p>
<p>veruliga er borgarin og ikki starvsfólk ella avvarðandi, sum stýra tænastuni. Starvsfólk, sum luttóku</p>
<p>í verkætlanini vísa í eftirmetingini á, at tað ikki altíð er so einfalt og lætt at fáa borgaran sjálvan at</p>
<p>greiða frá, hvørji ynski viðkomandi hevði. Harumframt er neyðugt at taka støðu til, hvussu og í hvønn mun eftirlit kann fremjast við tænastuni. Í hesum høpi kann nevnast, at tað hevur týdning, at borgarin sjálvur ger av, hvat tímarnir skulu nýtast til.</p>
<p><em type="italic">5.5.3 Avbjóðingar við einari føroyskari skipan </em></p>
<p>Arbeiðsbólkurin  hevur,  við  støði  í  BPA-skipanum  í  grannalondunum  og  royndarverkætlanini  hjá</p>
<p>Almannaverkinum, viðgjørt spurningin um, hvussu ein føroysk BPA skipan kann skipast í Føroyum.</p>
<p>Arbeiðsbólkurin er samdur um, at BPA-skipan eigur at verða sett á stovn í Føroyum, og er tað serliga</p>
<p>atlitið til frælsi hjá borgaranum til sjálvur at skipa sín gerandisdag við starvsfólki, sum viðkomandi</p>
<p>sjálvur hevur valt, sum vigar tungt í tilmælinum.</p>
<p>Limir  í  bólkinum  eru  tó  ikki  á  einum  máli  um,  hvørjar  treytir  skulu  setast  borgarum,  ið  fáa  hesa</p>
<p>tænastu, hvussu umfatandi leikluturin hjá borgaranum skal vera og hvørjar uppgávur kunnu loysast</p>
<p>við eini BPA-skipan.</p>
<p>Javni mælir til, at borgarar sum hava tørv á í minsta lagi 20 tímum um vikuna kunnu vera fevnd av BPA. Umboð fyri Almannaverkið mæla til eina smidliga skipan, har nakrir tímar kunnu skipast sum</p>
<p>BPA, meðan aðrir verða skipaðir sum vanligur stuðul.</p>
<p>MBF og Javni hava víst á, at allir borgarar skulu hava atgongd til hesa tænastu og at borgarin bæði</p>
<p>skal  virka  sum  arbeiðsgevari  og  arbeiðsleiðari,  men  at  borgarin  kann  velja  at  lata  uppgávurnar  til avvarðandi ella møguligar non - profitfyritøkur, sum borgarar sjálvir reka eins og í grannalondunum.</p>
<p>Føroyar eru eitt lítið land við fáum íbúgvum og harvið er eisini avmarkað, hvussu nógv fólk fara at</p>
<p>fáa BPA. Tað kann vera torført at ímynda sær, at fyritøkur verða stovnaðar, sum hava til endamáls at</p>
<p>átaka sær leiklutin sum arbeiðsgevari fyri borgarar, sum eru í eini BPA-skipan. Harumframt er eisini</p>
<p>greitt,  at  hóast  talan  er  um  non-profit  virksemi,  har  endamálið  ikki  er  at  vinna  pening,  so  vil  tað framvegis krevja umsitingarliga orku, sum borgarin sjálvur kemur at rinda.</p>
<p>Onnur  í  arbeiðsbólkinum  m.a.  umboðini  fyri  Almannaverkið  hava  víst  á,  at  tað  er  umráðandi,  at</p>
<p>borgarin og tá talan er um børn, foreldur ella verji, sjálvur er førur fyri at virka sum arbeiðsleiðari fyri</p>
<p>at fáa BPA og at Almannaverkið í øllum førum eigur at hava arbeiðsgevaraleiklutin. Grundgevingin er, at tað er umráðandi, at tað er borgarin sjálvur ella foreldu</p>
<p>fyri  at  tryggja, at  sjálvsavgerðarrætturin veruliga  verður framdur í  verki heldur enn starvsfólk ella</p>
<p>avvarðandi.</p>
<p>Í  mun  til  týdningin  av,  at  Almannaverkið  varðveitir  arbeiðsgevaraleiklutin  verður  m.a.  víst  á,  at royndirnar  frá  eitt  nú  donsku  BPA-  skipanini  vísa,  at  borgarar,  sum  fáa  PBA  tænastu  meta,  at</p>
<p>arbeiðsgevaraleikluturin er sera tungur at fáast við. Tí lata serliga yngri borgarar lønarumsiting o.a.</p>
<p>til kommunurnar ella onnur at taka sær av.</p>
<p>Upplýsast kann, at fram til 2003 var persónligur stuðul eftir føroyskari almannalóggávu í stóran mun borgarastýrdur og harumframt var persónligur stuðul til børn skipaður sum ein lógarbundin játtan.</p>
<p>Royndirnar  av  skipanini  við  persónligum  stuðlum  vóru  misjavnar,  og  Landsgrannskoðanin  gjørdi eisini vart við, at lógarbundna stuðulstænastan til børn ikki var í tráð við játtanarskipan landsins, ið staðfestir, at lønarútreiðslur ikki kunnu veitast sum lógarbundin játtan.</p>
<p>Verandi stuðulstænastur vórðu sostatt settar á stovn við tí fyri eyga at fáa meiri skynsaman rakstur,</p>
<p>tryggja  javna  í  tænastuni  og  tænastustøðinum.  Mett  varð  somuleiðis,  at  ein  almenn  skipan  betri</p>
<p>tryggjaði  fakliga  støðið  og  rættindini  hjá  starvsfólkum.  Ein  onnur  grundgeving  fyri  broytingunum var, at tað  var trupult at fremja neyðuga  eftirlitið, tá borgarin sjálvur í stóran mun stýrdi tænastuni.</p>
<p>Í mun til spurningin um, hvørjar uppgávur BPA stuðulstænasta skal loysa, er arbeiðsbólkurin samdur</p>
<p>um, at tað hevur týdning, at tað er greitt ásett, hvørjar uppgávur krevja útbúgvið starvsfólk og hvørjar</p>
<p>uppgávur  avvarðandi  ella  leikfólk  kunnu  taka  sær  av.  Føroya  pedagogfelag  hevur  m.a.  víst  á,  at fakligar  metingar  eiga  at  fylla  meira  enn  bara  ynskini  hjá  borgarunum,  tá  støða  skal  takast  til  um</p>
<p>stuðulstænasta skal verða veitt sum BPA.</p>
<p>Arbeiðsbólkurin  er  samdur  um,  at  BPA  eigur  at  fevna  um  fylgjarauppgávur  og</p>
<p>stuðulstímar/umlætting til foreldur, og skal ikki at fevna um røktaruppgávur, sum liggja uttan fyri tað,</p>
<p>sum  ein  stuðul  kann  lærast  upp  til,  ergo-  og  fysioterapi  ella  aðrar  heilsufakligar  seruppgávur  ella sernámsfrøðiligar uppgávur, sum krevja sernámsfrøðiligar førleikar.</p>
<p>Ein møguleiki er eisini, at verandi stuðulstænasta í størri mun kann skipast sum BPA heldur enn at</p>
<p>ein BPA skipan verður sett á stovn. Um so er, at Stuðulstænastan letur upp fyri møguleikanum, at</p>
<p>borgarin sjálvur kann velja sær sín stuðul, hvat stuðulin kann brúkast til og nær, eru stór stig tikin mótvegis eini BPA skipan, sum tekur hædd fyri, at Føroyar eru eitt lítið land við avmarkaðum</p>
<p>ressursum,  samstundis  sum  størri  atlit  verða  tikin  til,  at  borgarin  sjálvur  hevur  ræði  á  tí  tænastu</p>
<p>viðkomandi hann fær.</p>
<p>Ein loysn er, at farið verður hóvliga fram eins og í grannalondunum soleiðis, at farið verður undir at skipa eina BPA skipan, sum í fyrstu syftu leggur upp til, at borgarin  sjálvur ella foreldur, tá talan er</p>
<p>um børn, skulu kunna útføra arbeiðsleiðaraleiklutin og at Almannaverkið hevur</p>
<p>arbeiðsgevaraleiklutin,  men,  at  borgarin  sjálvur  avger,  hvør  verður  settur  í  starv,  hvussu  tímarnar</p>
<p>verður brúktir til og nær tímarnir verða brúktir.</p>
<p>Síðani kann BPA skipanin mið- og stigvíst víðkast til eisini at fevna um borgarar, sum ikki sjálvir</p>
<p>megna arbeiðsleiðaraleiklutin og støða kann takast til, um borgarin sjálvur ella avvarðandi ella onnur</p>
<p>kunnu fáa arbeiðsgevaraleiklutin, tá skipanin er komin í eina fastari legu.</p>
<p>Almannaverkið hevur leysliga mett,  at tað eru áleið 18 - 25 borgarar í verandi skipan, sum kundu</p>
<p>fingið tænastu sum Borgarastýrd Persónlig Atstøða. Ein varislig meting er, at BPA vildi kravt eina</p>
<p>Stuðulstænastan er skipað við løgtingslóg nr. 98 af 18. desember 2002 um broyting í lóg um almenna forsorg,  og seinni</p>
<p>broytt við løgtingslóg nr. 101 frá 23. november 2006 um broyting í lóg um almenna forsorg.</p>
<p>meirjáttan á góðar 400 t.kr. árliga tá er hædd tikin fyri, at verandi tímar hjá borgarum eru skipaðir til BPA.</p>
<p><em type="bold">5.5.4 Tilmæli </em></p>
<p>Arbeiðsbólkurin mælir til, at ein BPA-skipan verður sett á stovn í Føroyum og at heimildin til, at veita</p>
<p>hesa tænastu verður ásett í tænastulógini. Limir í bólkinum eru tó ikki samdir um, hvørjar treytir skulu</p>
<p>setast  borgarum,  ið  fáa  hesa  tænastu,  hvussu  umfatandi  leikluturin  hjá  borgaranum  skal  vera  og hvørjar uppgávur kunnu loysast við eini BPA skipan heldur stuðli.</p>
<p>Ein møguleiki er, at fara hóvliga fram eins og grannalondini hava gjørt og byggja út skipanina í tráð</p>
<p>við royndirnar, sum verða gjørdar. Skipanin verður í fyrstu syftu ætlað borgarum, sum sjálvir og tá</p>
<p>talan er um børn, foreldur ella verjar kunnu útføra arbeiðsleiðaraleiklutin og meðan Almannaverkið</p>
<p>hevur arbeiðsgevaraleiklutin. Borgarin avger sjálvur,  hvør verður settur í starv, hvussu tímarnar verða brúktir  og  nær  tímarnir  verða  brúktir.  BPA  eigur  at  fevna  um  fylgjarauppgávur  og</p>
<p>stuðulstímar/umlætting til foreldur, og skal ikki at fevna um røktaruppgávur, sum liggja uttan fyri tað,</p>
<p>sum  ein  stuðul  kann  lærast  upp  til,  ergo-  og  fysioterapi  ella  aðrar  heilsufakligar  seruppgávur  ella</p>
<p>sernámsfrøðiligar uppgávur, sum krevja sernámsfrøðiligar førleikar.</p>
<p>Kostnaðurin er leysliga mettur til 400 t.kr. um árið, um hesin leisturin verður fylgdur.</p>
<p><em type="bold">5.6 Virknistænastur </em></p>
<p>At  hava  eitt  virkið  og  innihaldsríkt  lív  er  eitt  aðalmál  hjá  flestum  okkara.  Ein  stórur  partur  av</p>
<p>gerandisdegnum  hjá  borgarum  verður  í  dag  brúktur  á  arbeiðsmarknaðinum  fyri  at  tryggja  eitt inntøkugrundarlag, at hava okkurt at takast við og fyri at menna førleikar.</p>
<p>Fólk, sum bera brek, hava eins og onnur tørv á og ynski um at luttaka á arbeiðsmarknaðinum og eru</p>
<p>tað í dag ymiskar almennar stuðulsskipanir, sum gera tað møguligt hjá hesum borgarum at hava eitt</p>
<p>so virkið arbeiðslív sum gjørligt.</p>
<p>Skipanin við arbeiðsfremjandi tiltøkum hevur til endamáls at stuðla undir, at borgarin kann fóta sær</p>
<p>á vanliga arbeiðsmarknaðinum og harvið at uppihalda sær sjálvum, meðan sokallaðar virknistænastur,</p>
<p>sum eru skipaðar sambært §30 í forsorgarlógini, hava til endamáls at geva borgarum møguleika at</p>
<p>varðveita ella betra um persónligar førleikar ella lívskor við at arbeiða. Virknistænastur eru við til at geva  borgaranum  kensluna  av  at  megna  nakað  sjálvur  og  at  hava  ein  leiklut  og  týdning  í</p>
<p>felagsskapinum.</p>
<p>Virknistænastur  fevna  um  vard  verkstøð,  verkhús  og  tilhaldsstøð  og  kunnu  eisini  skipast  sum</p>
<p>sjálvhjálparbólkar, ráðgeving og uppsøkjandi arbeiði.</p>
<p>Í løtuni veitir Almannaverkið borgarum virknistænastu, sum eru skipað sum ávikavist vard verkstøð,</p>
<p>verkhús og tilhaldsstøð og eru hesi staðsett kring landið. Vardu verkstøðini hjá Almannaverkinum hava framleiðslurættað arbeiðstilboð, meðan verkhúsini og tilhaldsstøðini  hava meira mennandi og stimbrandi ítriv.</p>
<p>Samanlagt eru 163 borgarar sum fá virknistilboð frá Almannaverkinum. Øll í hesum bólkinum eru 18 ár  og  eldri,  og  meginparturin  eru  borgarar  við  menningartarni.  Samlaðu  útreiðslurnar  til virknistænasturnar hjá Almannaverkinum eru áleið 24 mió.kr.</p>
<p>Borgari, ið fær virknistænastu, ið er skipað sum vart verkstað ella verkhús kann sambært </p>
<p>fáa løn ella samsýning, sum í minsta lagi er 5% av eini arbeiðsmannaløn. Viðmerkjast skal, at hesir</p>
<p>borgarar fáa pensjón, sum kompenserar fyri vantandi arbeiðsførleikar. Almannaverkið er farið undir at endurskoða verandi skipan við løn ella samsýning, tí tað er ov tilvildarligt hvør fær løn og hvør, ið</p>
<p>ikki  fær  løn.  Lagt  verður  upp  til  at  teir  borgarar,  ið  eru  fevndur  av  einum  framleiðslurættaðum</p>
<p>arbeiðstilboði verða løntir, meðan teir borgarar, ið  hava eitt  meira  mennandi  og stimbrandi  tilboð,</p>
<p>ikki verða løntir.</p>
<p>Sjøtul er eisini settur á eina tilgongd, sum hevur til endamáls at fáa borgarar, sum fáa virknistænastu at luttaka á vanliga arbeiðsmarknaðinum.</p>
<p>Sambært Almannaverkinum hevur tað verið siðvenja, at tey sum hava fingið starv á einum verkstaði</p>
<p>verða har restina av arbeiðslívinum. Hetta kann vera tað rætta fyri nøkur, men fyri fleiri er tað eitt</p>
<p>ynski, og eisini ein møguleiki, at koma út á vanliga arbeiðsmarknaðin. Tí fór Almannaverkið í 2013 undir verkætlanina <span type="quote">“ Eitt arbeiðslív í menning”</span> sum hevði til endamáls at seta ferð á og saman við arbeiðsgevarum,  menna  eina  tilgongd,  sum  skal  fáa  fleiri  út  á  vanliga  arbeiðsmarknaðin  undir</p>
<p>skipaðum viðurskiftum.</p>
<p>Luttakarar í verkætlanini vóru ung við menningartarni, sum fáa fyritíðarpensjón, og sum høvdu ynski og  førleikar  at  fara  út  á  vanliga  arbeiðsmarknaðin.  Royndirnar  frá  verkætlanini  vísa,  at  føroyski</p>
<p>arbeiðsmarknaðurin  sum  heild  er  rúmligur  í  mun  til  at  bjóða  fólki,  sum  bera  brek  luttøku  á</p>
<p>arbeiðsmarknaðinum  men,  at  tað  er  alneyðugt  við  skipaðum  viðurskiftum,  sum  stuðla  bæði</p>
<p>arbeiðsgevara og borgara. Tað er ikki nóg mikið, at arbeiðspláss vís vælvild við at taka ímóti einum</p>
<p>borgara. Arbeiðsgevarin og hini starvsfólkini skulu vera sinnaði at átaka sær uppgávuna, tora at seta krøv til borgaran og megna at tillaga uppgávurnar til einstaka borgaran. Almannaverkið metir, at tað</p>
<p>er umráðandi, at borgarin hevur ein kontaktpersón bæði frá verkstaðnum og á arbeiðsplássinum, sum</p>
<p>í felag kunnu stuðla borgaranum og hvørjum øðrum.</p>
<p>Sambært  Almannaverkinum  eru  tað  í  løtuni  7  borgarar  á  bíðilista  til  virknistænastu  og</p>
<p>Almannaverkið metir leysliga, at tørvur á uml. 1,5 mió.kr fyri at nøkta tørvin og fyri at gera ávísar</p>
<p>dagføringar av verandi virknistænastum.</p>
<p>Umframt Almannaverkið veita eisini Sjóndepilin, Dugni og Fountainhúsið virknistænastur.</p>
<p><em type="italic">Sjóndepilin</em>  veitir  borgarum,  sum  eru  sjónveik  ella  blind,  virknistænastur,  sum  eru  skipaðar  sum </p>
<p>dagtilhald og verkstaður og eru tilboðini staðsett í Tórshavn, men eru landsfevnandi. Endamálið við</p>
<p>dagtilhaldinum er at menna og stuðla sjónveikum og blindum sálarliga og sosialt soleiðis, at tey fáa</p>
<p>sjálvvirði av innihaldsríkum virksemi.  Verkstaðurin bjóðar borgarum sum eru blind ella sjónveik og</p>
<p>hava lættari menningartarn arbeiði, handaligar og sosialt virksemi. Endamálið er geva borgarunum</p>
<p>møguleika  at  hava  ein    mennandi  og  innihaldsríkan  gerandisdag  umframt  at  styrkja  sjálvsálit  og sjálvsvirði.  Tað eru millum 30 og 40 borgarar, sum fáa virknistænastur frá Sjóndepilinum. Samlaða</p>
<p>játtanin til Sjóndepilin er umleið 6,5 mió. kr.</p>
<p><em type="italic">Dugni</em>  veitir  borgarum  í  vinnuførum  aldri,  ið  ikki  megna  at  fáa  ella  varðveita  eitt  arbeiði  á </p>
<p>arbeiðsmarknaðinum endurbúgvingartilboð og arbeiðstilboð. Endurbúgvingartilboðini eru verkskúlin á Kambsdali og í Tórshavn og skúlin við Áir. Borgarar, sum fáa endurbúgvingartilboð á Dugna eru í</p>
<p>høvuðsheitum borgarar, sum hava rørslutarn ella lættari persónligar/sinnisligar/sosialar trupulleikar</p>
<p>og er endamálið við tilboðunum at meta um og stuðla undir, at borgarin kann fáa tilknýti til vanliga</p>
<p>arbeiðsmarknaðin,  fáa  tillagað  starv  ella  koma  undir  útbúgving.    Arbeiðstilboð  eru  verkstøð  á</p>
<p>Kambsdali  og  í  Tórshavn  fyri  fyritíðarpensjónstar  og  ikki  hava  møguleika  at  koma  á</p>
<p>arbeiðsmarknaðin. Endamálið er at fáa hesi at arbeiða, geva teimum innihald í gerandisdagin og at fyribyrgja dapurskygni og einsemi. Tilboðini hjá Dugna eru ikki ætlaði fólki við menningartarni. Tað</p>
<p>eru samanlagt áleið 80 borgarar í alt, sum fáa tænastu frá Dugna. Samlaða játtanin á fíggjarlógini til</p>
<p>Dugna  er  9,8  mió.kr.  Dugni  endurbúgving  hevur  eisini  egið  virksemi,  sum  verður  fíggjað  við</p>
<p>inntøkum frá egnari sølu</p>
<p><em type="italic">Fountainhúsið</em>, ið varð sett á stovn í 2014, er eitt arbeiðsrættað tilboð til fólk, sum hava sálarligar </p>
<p>avbjóðingar. Talan er um ein sjálvbodnan felagsskap, sum er skipaður eftir einum altjóða leisti fyri</p>
<p>Fountainhús. Fountainhúsið er staðsett í Tórshavn og verður virksemi í stóran mun stýrt av limunum,</p>
<p>sum  koma  í  Fountainhúsið.  Fountainhúsið  arbeiðir  við  endurmenning  og  <span type="quote" xml:lang="dan">“recovery”</span>  í  huga  og  er</p>
<p>málið, at borgarin skal kunna luttaka á arbeiðsmarknaðinum. Tað eru áleið 80 limir og av teimum 38 virknir limir. Virksemið verður stuðlað við 2 mió.kr. um árið frá landinum og restin verður fíggjað</p>
<p>av sjálvsognarstovninum og við gávum, sjálvbodnum arbeiðið o.ø.</p>
<p><em type="bold">5.6.1 Tilmæli </em></p>
<p>Arbeiðsbólkurin  mælir  til,  at  verandi  virknistænastur  verða  varðveittar  og  styrktar  soleiðis,  at borgarar, sum bera brek, kunnu hava eitt virkið arbeiðslív.</p>
<p>Mælt verður til, at verandi heimild til at veita virknistænastur verður ásett í tænastulógini og at tað</p>
<p>verður greitt, hvør hevur rætt til virknistænastu og undir hvørjum treytum.</p>
<p>Eisini  metir  arbeiðsbólkurin,  at  tað  virksemið  sum  Sjóndepilin,  Dugni  og  Fountainhúsið  skipa,</p>
<p>framhaldandi eigur at verða stuðlað og um neyðugt styrkt.</p>
<p>Arbeiðsbólkurin metir harafturat at miðast skal eftir at so nógv sum gjørligt, ið ynskja og megna tað,</p>
<p>kunnu luttaka á vanliga arbeiðsmarknaðinum undir skipaðum viðurskiftum.</p>
<p><em type="bold">5.7 Flutningstænasta </em></p>
<p>Fyri at forða fyri sosialari avbyrging og slóða fyri, at borgarar sum bera brek kunnu luttaka á jøvnum</p>
<p>føti við onnur, er neyðugt, at borgarar hava møguleika fyri at fáa stuðul og hjálp til flyta seg til og frá</p>
<p>heiminum bæði í sambandi við at fáa tænastur, men eisini fyri eitt nú at kunna vitja familju, vinir og</p>
<p>í heila tikið at taka lut í sosialum og mentunarligum lívi.</p>
<p>Í  Føroyum er ein almenn flutningsskipan, sum er  ábyrgdarøkið hjá Samferðslumálaráðnum og hava</p>
<p>ávísar kommunur eisini bussleiðir.</p>
<p>Mælt verður til, at borgarin verður eggjaður og stuðlaður í at brúka almennu flutningsleiðirnar og at</p>
<p>avvarðandi  myndugleikar,  sum  hava  ábyrgd  av  ymisku  flutningsleiðunum  slóða  fyri,  at atkomuviðurskiftini eru í lagi soleiðis, at so nógv sum gjørligt kunnu brúka tænastuna.</p>
<p>Ásannandi, at borgarar, sum bera brek, kunnu hava torført við at brúka almennu flutningsleiðirnar, er</p>
<p>neyðugt við skipanum, ið sum stuðla undir, at hesi kunnu ferðast til og frá  dagligum virksemi  og</p>
<p>luttaka í samfelagnum sum heild.</p>
<p>Nógvar av teimum tænastum, sum Almannaverkið veitir, verða veittar í heiminum hjá borgaranum</p>
<p>ella í einum vardum bústaði. Almannaverkið hevur í dag bilar, sum starvsfólk, sum skulu heim til</p>
<p>borgaran, brúka eftir tørvi  og flestu  vardu bústaðirnir hava eisini  bil,  sum  kann brúkast  til  at  flyta</p>
<p>borgaran við.</p>
<p>Tó  eru  nakrar  tænastur,  sum  verða  skipaðar  soleiðis,  at  borgarin  skal  ferðast  til  tænastuna.  Nakrir</p>
<p>borgarar megna sjálvir at ferðast antin í egnum bili, við almennu bussleiðini ella hevur viðkomandi</p>
<p>familju ella onnur, sum kunnu hjálpa við flutningi. Í summum føri verða hesir borgarar heintaðir og</p>
<p>fluttir til tænastuna.</p>
<p>Almannaverkið og áhugafelagsskapirnir hava víst á, at tørvur er á at fáa skipaði viðurskifti rundanum</p>
<p>flutning  soleiðis,  at  skipanin  verður  meira  gjøgnumskygd,  skynsom  og  at  staðfest  verður,  hvørji</p>
<p>rættindi  borgarin  hevur  í  mun  til  flutning  í  samband  við,  at  tænastur  verða  veittar  av</p>
<p>Almannaverkinum og sum heild.</p>
<p><em type="italic">Verandi skipan </em></p>
<p>Verandi  forsorgarlóg  hevur  ongar  beinleiðis  ásetingar  um  flutningstænastu,  men  kunnu  foreldur</p>
<p>sambært § 17 í forsorgarlógini fáa stuðul til flutningsútreiðslur, sum er ein meirútreiðsla, sum stendst</p>
<p>av, at barnið skal til viðgerð, eftirlit ella frítíðarítriv  o.a. Talan skal tá vera um meira flutning enn</p>
<p>foreldur vanliga hava.</p>
<p>Neyvari  treytir  fyri,  hvussu  stuðulin  skal  veitast  eru  ásettar  í  innanhýsis  vegleiðing,  ið  sigur,  at</p>
<p>bíligasta/ráðiligasta  loysnin  skal  nýtast  í  einstaka  førinum,  undir  hesum  almenn  ferðsla.  Koyra</p>
<p>foreldrini sjálvi, kann stuðul veitast til meirútreiðslu, ið svarar til útreiðsluna til brennievni.</p>
<p>Harumframt kunnu borgarar sambært § 18 b og d fáa stuðul til flutningstól ella avlamisbil eftir nærri ásettum treytum.</p>
<p><em type="italic">5.7.1 Serflutningsskipan Landsins </em></p>
<p>Serflutningsskipan  landsins  er  ein  flutningsskipan  fyri  fólk,  ið  bera  brek,  og  sum  hava  tørv  á</p>
<p>serflutningi. Endamálið við skipanini er at veita flutningsmøguleika til fólk, ið bera brek og eru so</p>
<p>tarnað, at tey ikki kunnu nýta almenn flutningstól ella í avmarkaða tíð vegna sjúku ella skaða hava</p>
<p>henda tørv. Skipanin, ið ikki fevnir um sjúkraflutning, veitir flutning yrkadagar millum kl. 9.00 og</p>
<p>16.00.</p>
<p>Ein  stýrisbólkur  við  umboðum  fyri  MBF,  kommunurnar  og  Almannamálaráðið,  sum</p>
<p>landsstýrismaðurin í almannamálum setir eftir tilmæli frá pørtunum, hevur ábyrgdina av, at skipanin</p>
<p>virkar eftir ætlan.</p>
<p>Serflutningsskipan landsins verður bert skipað við reglugerð, og kommunur kunnu søkja um upptøku í skipanini.</p>
<p>Borgarin,  ið  hevur  tørv  á  serflutningi,  skal  søkja  um  loyvi  frá  kommununi  at  nýta  skipanina.</p>
<p>Tórshavnar  -,  Klaksvíkar  -,  Vestmanna  -  og  Runavíkar  kommunur  eru  fevndar  av  skipanini.</p>
<p>Flutningur verður einans veittur innanfyri eitt øki, og ikki millum tey økini, ið eru fevnd av skipanini.  Serflutningsskipanin  verður  fíggjað  ávikavist  av  landskassanum  og  avvarðandi  kommunu.</p>
<p>Brúkararnir rinda 10 kr. pr. túr.</p>
<p>Serflutningsskipanin varð upprunaliga sett á stovn av landsstýrinum í 1992. Í byrjanini var talan um</p>
<p>eina royndarskipan, sum virkaði í Tórshavnar kommunu. Í 1995 samtykti landsstýrið at gera skipanina í Tórshavn varandi, og so við og við seta hana í gildi í restini av landinum.</p>
<p>Talan hevur frá byrjan verið um eina skipan rættað móti fólki, ið bera brek, ið hava tørv á serflutningi.</p>
<p>Nærri greitt frá sum einstaklingar, sum sita í koyristóli ella líknandi hjálpartóli, persónar sum grundað</p>
<p>á likamligt ella sálarligt brek hava tørv á hjálp í avmarkað tíðarskeið, og persónar, sum vegna sjúku ella skaða hava tørv á hesi tænastu. Brúkaraskarin er í høvðsheitum fólk í øllum aldri við rørslutarni.</p>
<p>Í 2013 vóru 320 persónar, ið nýttu Serflutningsskipanina. Av hesum vóru 160 í Tórshavn.</p>
<p>Skipanin hevur uml. 13.000 flutningar árliga og flestu túrar eru í Tórshavn, tí flest virknistænastur eru í Tórshavn.</p>
<p>Arbeiðsbólkurin er samdur um, at verandi tænasta í mun til flutning ikki er nøktandi og neyðug stig</p>
<p>eiga at verða tikin til tess at fáa skipaði viðurskifti um flutning.</p>
<p>Eingin  serstøk  heimild  ella  skylda  er  ásett  í  lóggávu  at  veita  flutning  sum  tænastu  ella  at  veita</p>
<p>fíggjarligan stuðul til flutning.</p>
<p>Serflutningsskipanin er ikki landsfevnandi. Kommunur kunnu velja at vera við í skipanini, men eru</p>
<p>ikki álagdar nakra skyldu og tænastan verður ikki veitt út um einstøku økini. Borgarin hevur eingi</p>
<p>lógarásett rættindi í mun til flutning.</p>
<p><em type="bold">5.7.2 Tilmæli  </em></p>
<p>Sambært grein 20 í Breksáttmálanum skulu limalondini taka munadygg stig til at tryggja persónligt flytføri við størst møguligum sjálvbjargni hjá fólki, ið bera brek, m.a. við at lætta um flytiførið hjá</p>
<p>fólki, ið bera brek, á tann hátt og til ta tíð, tey ynskja og fyri rímiligan kostnað.</p>
<p>Arbeiðsbólkurin er samdur um, at tørvur er á at fáa skipaði flutningsviðurskifti og mælir til, at heimild</p>
<p>verður  ásett  í  tænastulógini  fyri  at  veita  borgarum,  sum  bera  brek  og  ikki  eru  førir  fyri  at  koyra  í egnum bili, ella nýta almenna ferðasambandið, flutningstænastu.</p>
<p>Arbeiðsbólkurin  mælir  til,  at  heimild  verður  ásett  í  tænastulógini  at  veita  fíggjarligan  stuðul</p>
<p>til   einstaklingaflutning  soleiðis,  at  borgarin  hevur  frælsi  at  vitja  familju  og  vinir,  luttaka  í</p>
<p>mentunarlívinum og gera persónlig ørindi.</p>
<p>Harumframt  mælir  arbeiðsbólkurin  til,  at  flutningur  verður  partur  av  tænastuni  í  samband  við,  at</p>
<p>borgarin fær virknistænastu, dagtilboð ella líknandi dagliga tænastu uttanfyri heimið.</p>
<p>Arbeiðsbólkurin hevur ikki viðgjørt nærri hvussu ein flutningstænastan best verður skipað í Føroyum.</p>
<p>Mælt  verður  til,  at  tænastan  verður  so  mikið  smidlig,  at  hon  tekur  hædd  fyri,  at  almenna</p>
<p>ferðasambandið ikki er eins gott kring alt landið, og at avmarkingarnar hjá borgaranum kunnu vera</p>
<p>sera ymiskar, alt eftir hvat brek talan er um, og hvør flutningstænasta verður veitt.</p>
<p>Tað eru fleiri myndugleikar, sum veita ymiskar tænastur til somu borgarar og mælir arbeiðsbólkurin</p>
<p>til, at hesir myndugleikar í felag fara undir at skipa soleiðis fyri, at borgarar sum  bera brek kunnu</p>
<p>ferðast  á  jøvnum  føti  við  aðrar  føroyingar.  Í  hesum  sambandi  eigur  at  verða  umrøtt,  um</p>
<p>Serflutningsskipan Landsins kundi verið ein landsfevnandi tænasta.</p>
<p><em type="bold">5.8 Tænastur til fólk, ið hava hoyribrek </em></p>
<p>Samskifti  er  ein  týðandi  lutur  í  at  vera  menniskja,  og  er  grundarlagið  undir  nærum  allari  sosialari</p>
<p>samveru millum menniskju og fyri at liva og virka í samfelagnum á jøvnum føti við onnur.</p>
<p>Tað er torført at meta um, hvussu nógvir persónar í Føroyum hava hoyribrek. Mett verður, at tað eru</p>
<p>uml. 20 virknir teknmálsbrúkarar í Føroyum, og Deyvafelagið hevur uml. 30-40 virknar limir. Øll hesi eru tó ikki deyv. Harumframt verður mett, at uml. 10% av fólkinum eru tunghoyrd.</p>
<p>Ongar reglur eru í lóggávu um tulkatænastur til fólk, ið hava hoyribrek. Í Danmark eru tulkatænastur</p>
<p xml:lang="dan">til fólk, ið hava hoyribrek skipaðar sambært lov om tolkning til personer med hørehandicap.</p>
<p>Sambært geiraábyrgdini hava føroyskir myndugleikar, ið veita tænastur til borgarar, skyldu at tryggja</p>
<p>og rinda fyri, at tænastan verður veitt øllum borgarunum, undir hesum fólki, ið hava hoyribrek.</p>
<p>Sum  dømi  kann  nevnast,  at  skúlaverkið  rindar  fyri  tulkatænastu  til  næmingar,  ið  hava  hoyribrek,</p>
<p>Heilsutrygd  rindar  teknmálstulk  í  sambandi  við  læknaviðtalur  og  Kringvarpið  rindar  fyri  at  teknmálstulka tíðindasendingar.</p>
<p>Teknmálstulkatænastan er ein sjálvstýrandi eind, ið veitir tulk í øllum sløgum av samskifti millum</p>
<p>hoyrandi, tunghoyrd og deyv, og har almenn upplýsing og tiltøk fara fram.</p>
<p>Teknmálstulkatænastan  hevur  fingið  stuðul  á  fíggjarlógini  síðan  1996.  Harumframt  hevur</p>
<p>Teknmálstulkatænastan inntøkufíggjað virksemi, ið stavar frá øðrum myndugleikum, m.a. tulking av</p>
<p>tíðindasendingum í KVF, tulking í skúlahøpi og frá heilsuverkinum.</p>
<p>Bæði hoyrandi og deyv/hoyribrekað, einstaklingar, stovnar, feløg og onnur kunnu bíleggja tulk. Og</p>
<p>tulkað verður m. a. til arbeiðsmarknaðin, samskifti við almennar myndugleikar,  til almenn - og privat tiltøk.</p>
<p>Í 2015 varð tænastan víðkað til eisini at fevna um skrivitulking til fólk, ið hava hoyribrek, men sum</p>
<p>ikki eru teknmálsbrúkarar.Á Teknmálstulkatænastuni starvast ¾ skrivstovufólk og 4 tulkar, av hesum er ein skrivitulkur.</p>
<p>Umframt  Teknmálstulkatænastuna  veitir  Deyvafelag  Føroya  ráðgeving,  vegleiðing  og</p>
<p>hjásitarauppgávur til deyv,  hoyriveik, ella CI-brúkarar, eins og ráð og vegleiðing til eitt nú familjuna,</p>
<p>arbeiðsfelagar, arbeiðspláss, skúlar og dagstovnar.</p>
<p>Virksemið hjá Deyvafelag Føroya fevnir harumframt um tiltøk fyri deyv, eitt nú skeið og upplýsandi</p>
<p>tiltøk og at samskifta við almennar myndugleikar, stovnar og politikarar. Deyvafelagið fær stuðul til</p>
<p>virksemið á fíggjarlógini.</p>
<p>Upplýsast  kann,  at  Teknmálstulkatænastan,  Deyvafelagið,  Felagið  fyri  hoyribrekað  og</p>
<p>Almannamálaráðið eru farin undir at lýsa tørvin og tænasturnar til fólk, ið hava hoyribrek og at meta</p>
<p>um, hvussu økið kann skipast framyvir.</p>
<p><em type="bold">5.8.1 Tilmæli </em></p>
<p>Arbeiðsbólkurin  mælir  til,  at  borgarin  fær  ávís  lógartryggjaði  rættindi  til  samskifti  og  møguliga</p>
<p>ráðgeving og at virksemið hjá Teknmálstulkatænastuni verður skipað við lóg.</p>
<p><em type="bold">6. Bústaðaviðurskifti </em></p>
<p><em type="bold">6.1 Serlig bútilboð </em></p>
<p>Sambært  §  32e  í  forsorgarlógini  kann  landsstýrismaðurin  skipa  ella  góðkenna  serlig  bútilboð  til</p>
<p>persónar við víttfevndum sosialum trupulleikum, sum ikki eru førir fyri at útvega sær ella fasthalda ein varandi bústað.</p>
<p>Tað almenna hevur ikki skipað serlig bútilboð, men veitir stuðul til virksemið. Stuðul verður veittur</p>
<p>til Frelsunarherin og Bláa Kross.</p>
<p>Frelsunarherurin hevur eitt herberg, har pláss er fyri 11 fastbúgvnadi búfólkum. Harumframt hevur</p>
<p>Herbergið  4  náttarpláss.  Blái  Krossur  hevur  eitt  forsorgarheim  í  Tórshavn  við  pláss  fyri  8</p>
<p>mannfólkum.</p>
<p>Tað  er  torført  at  gera  ítøkiligar  metingar  av  tørvinum  á  serligum  bútilboðum,  tí  talan  er  ofta  um</p>
<p>borgarar, sum ikki eru førir fyri at søkja um bútilboð orsakað av sosialu støðuni, sum teir eru í. Á fíggjarlógini eru 3,95 mió.kr. settar av til at serlig bútilboð og bæði Blái Krossur og Frelsurnarherurin,</p>
<p>sum fáa 1,975 mió.kr. í stuðli í part, hava søkt um hægri játtan til at kunna veita fleiri tilboð.</p>
<p>Landsnevndin hjá Bláa Krossi hevur m.a. tikið avgerð um, at Blái Krossur ikki ynskir rinda av egnum</p>
<p>peningi, til tað, ið tey meta vera ein landsuppgáva. Blái Krossur hevur víst á, at tá ið álitið um støðuna hjá heimleysum varð gjørt og avtalað varð gjørd við Bláa Kross og Frelsunarherin um at fara i gongd,</p>
<p>so varð tað heilt greitt avtalað, at peningurin til virksemi skuldi játtast av fíggjarlógini.</p>
<p>Almannaverkið vísir á, at síðan heimildin at játta stuðul til serlig bútilboð til heimleys kom í gildi 1.</p>
<p>januar  2008,  eru  lívskorini  hjá  hesum  persónum  bøtt  munandi.  Karmarnir,  ið  sjálvbodnu felagsskapirnir geva, eru góðir, og viðurskiftini eru blivin alt meira skipaði, men Almannaverkið vísir</p>
<p>eisini á, at felagskapirnir geva til kennar, at játtanin á fíggjarlógini ikki er nøktandi.</p>
<p>Í  viðmerkingunum  til  lógaruppskotið  tá § 32e var sett í  forsorgarlógina stendur: “Arbeiðsbólkurin</p>
<p>vísti eisini á, at við eini loysn sum hesari, har landið hevur yvirskipaðu ábyrgdina, koma ábyrgd, vald og gjald at fylgjast.”</p>
<p>Við tað, at landið hevur ábyrgdina av at veita persónum við víttfevndum sosialum trupulleikum, sum</p>
<p>ikki eru førir fyri at útvega sær ella fasthalda ein varandi bústað serlig bútilboð, mælir arbeiðsbólkurin</p>
<p>til, at játtanin á fíggjarlógini er í samsvari við útreiðslurnar til økið, og vísir á, at tað megnar arbeiðið, ið sjálvbodnu felagsskapirnir gera á hesum øki, ikki má detta niðurfyri vegna vantandi fígging.</p>
<p><em type="bold">6.2 Bú- og viðgerðartilboð </em></p>
<p>Bú-  og  viðgerðarstovnar  og  stovnslíknandi  fyriskipanir  eru  skipaðir  við  heimild  í  §  27  í</p>
<p>forsorgarlógini.  §  27  fyriskipanir  er  at  meta  sum  styttri  fyriskipanir  mótvegis  eitt  nú  vardum</p>
<p>bústøðum, ið er at meta sum meira varandi fyriskipanir.</p>
<p>Endamálið  við  §  27  fyriskipanum  er  við  viðgerð  og  stuðli  at  stuðla  undir  persónliga  menning  hjá borgarum, ið hava týðandi likamligt ella sálarligt virkistarn og borgarum, ið hava víðfevndar sosialar</p>
<p>trupulleikar. Endamálið er at menna og uppbyggja sosialar førleikar, og at menna ein borgara fram</p>
<p>ímóti í størst møguligan mun at klára seg sjálvan í egnum bústaði ella í vardum bústaði.</p>
<p>§ 27 fyriskipanir fevna um persónar yvir 18 ár, sum fyribils hava tørv á sosialpedagogiskum tilboði á bú- og viðgerðarstovni ella á stovnslíknandi fyriskipan.</p>
<p>Bú- og viðgerðarstovnurin á Stoffalág er skipaður til ung fólk, sum hava sálarligar trupulleikar í so</p>
<p>stóran  mun,  at  tey  krevja  samdøgursviðgerð  á  einum  bú-  og  viðgerðarstovni.  Í  avtalu  við</p>
<p>Landssjúkrahúsið er ásett, at Almannaverkið veitir sosiapedaogisku viðgerðina, meðan Pyskiatriski</p>
<p>depilin  veitir  psykiatriska  viðgerð  til  hesi  ungu,  sum  í  stóran  mun  kann  fara  fram  á  stovninum. Samstarv er fingið í lag við Mentamálaráðið um skúlatilboð, ið eftir ætlan skal byrja í 2017.</p>
<p>§ 27 fevnir eisini um børn undir 18 ár, ið hava tørv á tilboði á bú- og viðgerðartilboði vegna týðandi</p>
<p>sálarligt  ella  likamligt  brek.  Børn  og  ung,  ið  fáa  tilboð  á  bú-  og  viðgerðarstovni  sambært  §  27  í</p>
<p>forsorgarlógini,  eru  í  høvuðsheitum  ikki  umsorganaryvirtikin  sambært  barnaverndarlógini,  men hava  eitthvørt  brek  ella  ein  tørv,  ið  ger,  at  teimum  m.a.  tørvar  viðgerð,  sosialpedagogiskan  stuðul</p>
<p>og/ella røkt. Tilboð sambært forsorgarlógini verður veitt í samráð við foreldramyndugleikan.</p>
<p>Nýggi stovnurin á Argjum til børn, ið hava autismu er skipaður til børn í aldrinum 8-14 ár. Talan er</p>
<p>um børn, ið hava so mikið stórar avbjóðingar, at umlætting ikki er nøktandi, men sum hava tørv á einum bú- og viðgerðartilboði.</p>
<p>Almannaverkið veitir í løtuni 21 borgarum bú- og viðgerðartilboð – her av eru 3 børn. Tað standa í</p>
<p>løtuni 3 borgarar á bíðilista til bú- og viðgerðartilboð frá Almannaverkinum. Samlaði raksturin av</p>
<p>verandi bú- og viðgerðartilboðum er uml. 12,5 mió.kr.</p>
<p>Bú-  og  viðgerðartilboð  ella  stovnslíknandi  fyriskipanir  sambært  §  27  kunnu  skipast  til  heilt  fáar</p>
<p>borgarar, ella til fleiri. Við tað, at talan er um fyribils fyriskipanir, hevur Almannamálaráðið ikki sett</p>
<p>somu krøv til fysisku karmarnar, sum sett verður til meira varandi bústaðir.</p>
<p>Arbeiðsbólkurin mælir til, at borgarar í bú- og viðgerðarstovni, t.e. bæði børn og vaksin umframt egið kamar, eisini í størst møguligan mun fáa sítt egna baðirúm.</p>
<p>Barnaverndarstovnar  eru  ikki  skipaðir  sambært  forsorgarlógini  og  eru  tískil  ikki  partur  av  hesi  frágreiðing  hóast</p>
<p>Almannaverkið veitur tilboðið</p>
<p>Í  tann  mun,  at  tað  almenna  byggir  nýtt  til  endamálið  eigur  hvørt  búfólk  at  hava  egið  baðirúm.</p>
<p>Arbeiðsbólkurin  metir  ikki,  at  hvør  búeind  neyðturviliga  skal  hava  sín  egna  køk,  í  ávísum  førum</p>
<p>verður hetta beinleiðis frámælt, men børn hava størri tørv á felagshølum og at kenna seg sum part av</p>
<p>einum felagsskapi enn vaksin fólk, arbeiðsbólkurin mælir tí til, at  rúmd verður fyri felagshølum og</p>
<p>hølum har foreldur altíð kunnu koma á vitjan og hava møguleika fyri at gera eina máltíð uttan at tað skal vera saman við restini av børnunum/starvsfólkunum.</p>
<p><em type="bold">6.3 Vardir bústaðir </em></p>
<p>Nøktandi  bústaðaviðurskifti  eru  ein  av  grundarsteinunum  í  einum  vælferðarsamfelagi,  og  er  ein</p>
<p>fyritreyt fyri, at fólk kunnu støðast, mennast og hava eitt virðiligt og virkið lív. Tað er tí av alstórum týdningi, at fólk, sum bera brek hava nøktandi bústaðarkarmar, eitt nú í sjálvstøðugum bústaði ella í</p>
<p>vardum bústaði, ið Almannaverkið veitir.  Bústaðatilboðini hjá Almannaverkinum verða stovnsett við</p>
<p>heimild í í forsorgarlógini.</p>
<p>Vardir bústaðir, ið eru meira varandi bútilboð verða skipaði við heimild í § 32 í forsorgarlógini  og</p>
<p>kunnu  skipast  sum  búfelagsskapir,  sambýli  og  røktarbústaðir.  Henda  skilgreining  var  lýst  í viðmerkingunum, tá § 32 varð endurskoðað í 2014.</p>
<p><em type="italic">Búfelagsskapir</em> eru  sermerktir við samanbygdum ella tættliggjandi sjálvstøðugum íbúðum við egnari </p>
<p>inngongd og møguligum felagshøli. Hesir eru fyri fólk, sum eru væl fyri, men tó í ávísan mun hava</p>
<p>tørv á, at starvsfólk er um tey um dagin. Vanliga er ongin náttarvakt í búfelagsskapi. Tveir nýggir búfelagsskapir eru bygdir seinastu árini og eru hesir eyðkendir við, at fólk hava sína egnu íbúð og at</p>
<p>ein íbúð verður brúkt til starvsfólk og felagshølið hjá búfólkunum.</p>
<p><em type="italic">Sambýli</em> eru sermerkt við sjálvstøðugum íbúðum, felagshøli og felags virksemi. Hesi eru fyri fólk, </p>
<p>sum  hava  tørv  á  nógvari  hjálp  frá  starvsfólki.  Hesi  hava  ofta  tørv  á  at  hava  samband  við  eina náttarvakt.  Flestu  av  bútilboðunum  hjá  Almannaverkinum  eru  skipaði  sum  sambýli  eftir  gomlu</p>
<p>reglunum har ongin skilmarking var.</p>
<p><em type="italic">Røktarbústaðir</em> er fyri fólk, sum tørva nógvan stuðul og røkt frá starvsfólki. Hesi klára seg ikki uttan </p>
<p>at starvsfólk er um tey alt samdøgrið. Almannaverkið hevur sum er, ikki nøktandi fysiskar karmar at hýsa fólkum, sum tørva nógvan stuðul og røkt frá starvsfólki.</p>
<p>Í løtuni  eru 32 sambýli og 2 búfelagsskapur og er samlaðu rakstrarútreiðslurnar til hesi  góðar 120</p>
<p>mió.kr.  Av sambýlunum eru tað bert tey nýggju, ið hava sjálvstøðugar íbúðir.</p>
<p>Bústaðirnir eru í høvuðsheitum býttir upp eftir breki, fysisku karmarnar mugu eisini taka hædd fyri</p>
<p>førleikastøðinum  og  harvið  tørvinum  hjá  borgarunum,  og  er  hetta  í  samsvari  við  bústaðapolitikk</p>
<p>landsins.</p>
<p>Høvuðsbólkarnir eru bústaðir til fólk við menningartarni, fólk við sálarsjúku, fólk við fjølbreki, fólk við autismu og fólk við seinheilaskaða. Fólk, sum hava sama brek, t.d. menningartarn, k</p>
<p>sera ymiskt førleikastøði. Summi hava brúk fyri meira hjálp frá starvsfólki enn onnur, og tí eru fleiri</p>
<p>sløg av bústøðum  alt eftir, hvussu  nógv starvsfólkaorka er neyðug fyri  at  búfólkini fáa nøktað sín</p>
<p>tørv. Fólk, sum bera brek, og sum ikki hava tørv á einum vardum bústaði  kunnu eins og øll onnur</p>
<p>søkja  um  íbúð  frá  Bústøðum.   Umframt  at  standa  á  vanliga  bíðilistanum  hjá  Bústøðum  er  eisini møguleiki fyri at koma á bíðilista hjá Almannaverkinum, ið kann tilluta 5. hvørja íbúð hjá Bústøðum,</p>
<p>til  fólk,  ið  hava  ein  bústaðarsosialan  tørv.  Við  hesum  fær  borgari,  ið  ikki  stendur  frammalaga  á</p>
<p>bíðilistanum hjá Bústøðum betur møguleika fyri at fáa íbúð.</p>
<p>Borgarar, ið fáa íbúð frá Bústøðum, uttan mun til um hesi fáa íbúðina umvegis vanliga bíðilistan hjá Bústøðum ella hesi fáa tillutað eina av hvørjum fimm íbúðum, ið Almannaverkið tillutar, kunnu søkja</p>
<p>stuðulstænastu til heimabúgvandi frá Almannaverkinum.</p>
<p><em type="bold">Talva 9)  Tal av borgarum býtt eftir kyni og sløg av bústøðum </em> </p>
<p><em type="bold">Konufólk</em> <em type="bold"> Mannfólk</em> <em type="bold">Íalt</em> </p>
<p><em type="bold">Bú- og viðgerðarstovnur</em>     </p>
<p><em type="bold">Búfelagsskapur</em>     </p>
<p><em type="bold">Sambýli</em>     </p>
<p xml:lang="dan"><em type="bold">Íalt</em> <em type="bold">    </em></p>
<p>Í  talvuni  omanfyri  er  tal  av  borgarum,    sum  búgva  fast  á  stovni  í  Føroyum,  íroknað  her  er  eisini sjálvsognarstovnar. Heitini, sum verða brúkt í talvuni fylgja gamla leistinum hjá Trivnaðartænastuni. Bú-  og  viðgerðarstovnur  eru  tey,  sum  hava  fingið  eitt    §  27  tilboð.  Talvan  vísir,  at  61,3  %  eru mannfólk meðan 38,7% eru konufólk. Tey flestu búgva á sambýlum 77,6%.</p>
<p><em type="bold">Talva 10)  Tal av borgarum býtt eftir aldri og og sløg av bústøðum </em> </p>
<p><em type="bold">Undir 18 ár</em> <em type="bold">18 ár og eldri</em> <em type="bold">Íalt</em> </p>
<p><em type="bold">Bú- og viðgerðarstovnur</em>    </p>
<p><em type="bold">Búfelagsskapur</em>    </p>
<p><em type="bold">Sambýli</em>    </p>
<p xml:lang="dan"><em type="bold">Íalt</em> <em type="bold">   </em></p>
<p>Í talvuni sæst at meginparturin av borgarunum eru yvir 18 ár.</p>
<p><em type="bold">Talva 11)  Tal av borgarum býtt eftir málbólki og sløg av bústøðum </em> </p>
<p><em type="bold">Bú- og viðgerðar- stovnur Búfelags- skapur</em> <em type="bold">Sambýli</em> <em type="bold">Íalt</em> </p>
<p><em type="bold">Autisma</em>     </p>
<p xml:lang="dan"><em type="bold">Fjølbrek </em>     </p>
<p>Tøl frá 1.oktober 2016  Tøl frá 1.oktober 2016  Tøl frá 1.oktober 2016</p>
<p><em type="bold">Menningartarn</em>     </p>
<p><em type="bold">Sálarsjúk</em>     </p>
<p><em type="bold">Seinheilaskadd</em>     </p>
<p><em type="bold">Annað</em>     </p>
<p xml:lang="dan"><em type="bold">Íalt</em> <em type="bold">    </em></p>
<p>Talvan  omanfyri    vísir,  at  samanlagt  eru  230  bútilboð.  Størsti  parturin  av  hesum  eru  til  fólk  við menningartarni. Harnæst kemur bólkurin av fólki við sálarsjúku.</p>
<p><em type="italic">6.3.1 Atgongd til vardan bústað </em></p>
<p>Tá ein borgari hevur tørv á einum búplássi frá myndugleika og søkir um bústað, er tað myndugleikin,</p>
<p>ið útvegar bústaðin, sum í síðsta enda hevur avgerðarrætt í mun til hvønn bústað viðkomandi fær. Hetta merkir, at borgarin í slíkum førum ikki hevur fullan sjálvsavgerðarrætt í mun til bústaðarvalið,</p>
<p>tí  myndugleikin  eisini  skal  taka  atlit  til  tørvin  hjá  viðkomandi,  sum  skal  standa  mát  við</p>
<p>bústaðarkarmin, hini búfólkini, aðrar umsøkjarar, játtan o.s.fr.</p>
<p>Tað er ein sannroynd, at í nógv ár hava fólk fingið bjóðað búpláss, tá eitt pláss er tøkt og í ein ávísan mun eru størri atl</p>
<p>tikin til ynskini hjá borgaranum, bústaðarkarmin og til búfólkasamansetingina á bústaðnum annars.</p>
<p>Námsfrøðiliga eftirlitið hevur í 2014 átalað búfólkasamansetingina á summum sambýlum, tí ymiski</p>
<p>tørvurin hjá búfólki kann gera tað torført hjá starvsfólkum at taka atlit til tørvin hjá hvørjum einstøkum</p>
<p>búfólki.</p>
<p>Verður útboðið av bústøðum størri og meira fjøltáttað, verður møguligt at hugsa stuðulstænastu á ein</p>
<p>annan hátt enn í dag og kann hetta verða viðvirkandi til, at fólk sum bera brek í størri mun enn higartil</p>
<p>kunnu velja sær bústað, hvar og saman við hvørjum tey vilja búgva, eins og lagt er upp til í § 19 a í</p>
<p>breksáttmálanum. Við einum størri og meira fjøltáttaðum útboði hevur veitarin av bústøðum størri</p>
<p>møguleika  fyri  at  tilluta  viðkomandi  umsøkjara  ein  bústað,  sum  viðkomandi  borgari  ynskir, samstundis sum atlit kunnu takast til tørvin hjá borgaranum og búfólkasamansetingina annars. Tað</p>
<p>vil altíð vera ein meting í, hvørjum einstøkum føri um, hvat atlit vigar tyngst.</p>
<p>Tað hevur eisini   týdning, at  fólk  sum  ikki  ynskja at  búgva í  vardum bústaði ella ikki hava tørv á</p>
<p>einum vardum bústaði fáa aðrar bústaðir og so ta tænastu, sum viðkomandi hevur tørv á fyri at búgva í sjálvstøðugari íbúð. Sambært § 19 í breksáttmálanum skulu fólk sum bera brek ikki vera noydd at</p>
<p>búgva í serligum bústøðum, um tey ikki ynskja tað. Í mun til málið um endurmenning og menning,</p>
<p>hevur tað týdning, at tænastan stendur mát við tørvin hjá borgaranum. Hetta merkir, at um so er, at</p>
<p>tað fakliga verður mett, at ein borgari megnar at búgva í einum búfelagsskapi, so skal viðkomandi</p>
<p>ikki hava pláss á einum sambýli, sum er ein meira umfatandi fyriskipan enn búfelagsskapurin.</p>
<p>Tað  kunnu  eisini  vera  dømi  um,  at  borgari,  sum  býr  á  sambýli,  verður  betri  fyri  og  at  tørvurin  á</p>
<p>tænastu tískil minkar. Í slíkum føri eigur spurningurin um viðkomandi møguliga skuldi flutt bústað</p>
<p>at verða umrøddur við borgaran og møguliga eisini tey avvarðandi. Tað kunnu eisini verða støður har borgari býr í einum búfelagsskapi, men fær tørv á meira umfatandi fyriskipan, sum ger, at viðkomandi møguliga heldur skuldi búð á einum sambýli.</p>
<p>Hinvegin eigur borgarin so vítt gjørligt at hava ávirkan á, hvar hann býr og saman við hvørjum. Hetta</p>
<p>kann gerast við, at myndugleikin so vítt gjørligt gongur ynskinum hjá borgaranum á møti um, hvar í</p>
<p>landinum  viðkomandi  skal  búgva  og  í  hvønn  bústað,  um  so  er,  at  bústaðarkarmurin  kann  rúma tørvinum hjá viðkomandi.</p>
<p>Tá ein borgari flytur inn í ein vardan bústað, flytur viðkomandi eisini inn í heimið hjá øðrum og ein</p>
<p>felagsskap, sum kann vera minni ella størri og meira ella minni umfatandi alt eftir, hvussu nógv fólk</p>
<p>búgva har og um  talan  er um  eitt  sambýli ella ein búfelagsskap. Tí  hevur tað týdning, at  borgarin hóskar inn í felagsskapin og at báðir partar eru sinnaðir til, at verða ein felagsskapur, tá viðkomandi</p>
<p>er fluttur inn. Myndugleikin hevur eisini hini búfólkini at taka atlit til og tí er tað umráðandi, at tey</p>
<p>eisini hava møguleika at hava ávirkan á, hvør flytur inn í teirra heim.</p>
<p>Tað hevur alstóran týdning, at ein borgari sum fær tillutað ein bústað framhaldandi fær møguleika til</p>
<p>at  vitja  bústaðin  og  felagsskapin,  sum  er  á  bústaðnum,  áðrenn  endalig  avgerð  verður  tikin  um viðkomandi  skal  flyta  inn.   Hetta  verður  gjørt  við,  at  borgarin  fær  møguleika  at  vitja  á  tí  bústaði</p>
<p>viðkomandi fær í boði, at borgarin drekkur kaffi saman við hinum búfólkunum og borgarin kann fáa</p>
<p>eina royndartíð uppá t.d. 3 – 6 mðr. áðrenn endalig støða verður tikin til, um viðkoma</p>
<p>búplássið og um viðkomandi tekur av tilboðnum.</p>
<p>Hóast  skipanin  í  dag  og  fíggjarkarmarnir  eru  soleiðis  háttaðir,  at  ein  borgari,  sum  hevur  tørv  á</p>
<p>støðugari hjálp og hjáveru alt samdøgrið ikki kann krevja, at heimið verður gjørt um til ein stovn, um</p>
<p>pláss  er  á  einum  vardum  bústaði,  so  metir  arbeiðsbólkurin,  at  tað  er  umráðandi,  at  teir  nýggju</p>
<p>bústaðirnir, ið verða útvegaðir, verða framtíðartryggjaðir og at skipanin annars áhaldandi flytir seg</p>
<p>mótvegis størri frælsi og sjálvræði til einstaka borgaran.  Arbeiðsbólkurin metir tað tó umráðandi, at skipanin  ikki  flytir  seg  so  langt  í  hitt  borðið,  at  borgarin  missir  frælsið  at  velja  tí  fyri  seg  bestu</p>
<p>loysnina.</p>
<p><em type="italic">6.3.2 Føroyski bústaðamarknaðurin </em></p>
<p>Breið  semja  er  um,  at  tørvur  er  á  einum  meira  fjøltáttaðum  bústaðamarknaði  soleiðis,  at  allir</p>
<p>føroyingar kunnu hava nøktandi bústaðarviðurskifti. Bústaðamarknaðurin í Føroyum er  fátáttaður og</p>
<p>fevnir í høvuðsheitum um vanlig sethús, nakað av eigaraíbúðum og avmarkað tal av leigubústøðum.</p>
<p>Ferð  er  sett  á  tilgongdina  at  útvega  fleiri  og  meira  fjøltáttaðir  bústaðir.  Føroyar  hava  fingið  ein</p>
<p>bústaðapolitikk  við  tí  endamáli,  at  øll  í  Føroyum  skulu  búgva  væl,  undir  nøktandi  og  skipaðum</p>
<p>viðurskiftum, og at bústaðamarknaðurin verður inkluderandi soleiðis, at allir samfelagsbólkar búgva</p>
<p>lið um lið.</p>
<p>Bústaðapolitikkur landsins.</p>
<p>Føroya Bústaðafelag (Bústaðir) er vorðið virkið aftur, og hevur fingið greiðari heimild til at fíggja, umsita og útvega bústaðir.</p>
<p>Bústaðaviðurskiftini  hjá fólki,  sum  bera brek, hava eisini  havt  stórt fokus seinastu  árini. Í nógv ár</p>
<p>hava  áhugafeløg,  borgarar  og  myndugleikar  víst  á  trupulleikan  við  vantandi  og  ótíðarhóskandi</p>
<p>bústaðatilboðum, sum ikki eru bygd til at hýsa fólki, sum bera brek.</p>
<p>Í Føroyum er bústaðamarknaðurin til fólk, sum bera brek eyðkendur við, at fólk húsast í vanligum</p>
<p>sethúsum, sum ikki eru bygd til endamálið. Galdandi fyri nógv av hesum húsum er, at búfólkini búgva</p>
<p>tætt saman, hava ofta hvør sítt lítla kamar og eru felags um køk, stovu, baðirúm og onnur felagshølir.[4]</p>
<p>Námsfrøðiliga eftirlitið hevur í 2014 víst á, at verandi bústaðakarmar í nógvum førum eru óvirðiligar fyri  borgaran  og  hevur  mælt  til,  at  finna  onnur  høli,  sum  taka  atlit  til  sjálvsavgerðarrættin  og</p>
<p>rættarstøðuna hjá borgaranum. Løgtingsins Umboðsmaður hevur í fleiri førum víst á, at tað ikki er</p>
<p>nøktandi, at fólk liva í gomlum niðurslitnum sethúsum, sum ikki eru bygd til endamálið, og sum ikki</p>
<p>er viðlíkahildin í nógv ár. Ein støðulýsing, sum Almannaverkið og Landsverk hava gjørt av verandi</p>
<p>bústøðum, vísir greitt, at nógvir bústaðir eru í so ringum standi, at teir ikki verða mettir egnaðir til</p>
<p>virksemið.  Í Suðurstreymoy eru  9 sambýli til  57 fólk við  menningartarni/fjølbreki  í  ringum  standi og/ella eru als ikki egnaði til bústað.</p>
<p>Síðani 2009 hevur Almannamálaráðið bygt 5 nýggj sambýli og búfelagsskapir, sum samanlagt geva</p>
<p>bútilboð til 58 borgarar, sum bera brek.</p>
<p>Eisini  hevur  Bústaðir  bygt  og  útvegað  26  vardar  bústaðir  í  samráð  við  Almannamálaráðið.</p>
<p>Harumframt hevur Almannaverkið visiterað 10 borgarar til 5. hvørja leiguíbúð hjá Bústøðum.</p>
<p>Men enn er langt á mál í mun til at nøkta tørvin á búplássum og í mun til at veita øllum ein nøktandi</p>
<p>bústað. Bíðilistin vísir, at tað eru 100 fólk á bíðilista til vardan bústað, og sambært Almannaverkinum er  tørvurin  serliga  stórur  í  Suðurstreymoy. Almannamálaráðið  og  Búst</p>
<p>byggjast  skulu  tveir  búfelagsskapir  við  samanlagt  24  íbúðum  í  Suðurstreymi  komandi  árini.</p>
<p>Samstundis er greitt sambært fíggjarlógini fyri 2017 umframt óbrúktari játtan frá 2016, at samlaði</p>
<p>fíggjarkarmurin er áleið  59 mió. kr. Royndirnar sum gjørdar eru seinni árini vísa, at hvørt búpláss</p>
<p>kostar 1,5 mió. kr.</p>
<p>Leysliga mett fer tað, at kosta áleið 150 – 200 mió.kr. at nøkta tørvin á bústøðum. Tá er hædd ikki</p>
<p>tikin fyri umbygging av verandi bústøðum og at betra um stovnsviðurskiftini hjá børnum og ungum,</p>
<p>ið eru undir forsorg og barnavernd.</p>
<p>Higartil hevur bústaðir tillutað 111 íbúðir kring landið.</p>
<p>Frágreiðing. Støðan viðvíkjandi bygningum í Trivnaðardeplinum – lýsing og avleiðingar, juli 2015 s.2 Í grannalondunum hevur sosialpolitikkurin í fleiri áratíggjur lagt upp til, at fólk, ið bera brek so vítt gjørligt  skulu  inkluderast  á  vanliga  bústaðamarknaðin  og  skulu  ikki  búgva  á  stórum  serstovnum.</p>
<p>Seinnu  árini  hevur  stórur  dentur  verður  lagdur  á  týdningin  av,  at  fólk,  ið  bera  brek,  búgva  í</p>
<p>sjálvstøðugum  íbúðum  sum  verða  bygdar  í  minni  og  størri  eindum  og  eru  meira  ella  minni</p>
<p>samanhangandi. Hetta fyri at tryggja rættin til eitt privatlív á jøvnum føti við aðrar borgarar, og at</p>
<p>borgarin kann liva eitt so sjálvstøðugt lív sum gjørligt.</p>
<p><em type="bold">6.3.3 Tilmæli  </em></p>
<p>Arbeiðsbólkurin vil mæla til, at tilgongdin við at útvega fleiri vardir bústaðir heldur fram og verður</p>
<p>styrkt soleiðis,  at  øll fáa ein  hóskandi  bústað og  soleiðis, at  hvør einstakur harvið eisini  fær størri</p>
<p>sjálvræði.</p>
<p>Samstundis  vil  arbeiðsbólkurin  vísa  á  týdningin  av,  at  tað  í  størst  møguligan  mun  verður  bygt  til</p>
<p>endamálið heldur enn, at hildið verður áfram at leiga sethús, sum ikki eru bygd til endamálið. Tað er</p>
<p>somuleiðis sera týdningarmikið, at bygt verður har tørvurin er størstur. Í løtuni er tørvurin størstur í</p>
<p>Suðurstreymi  og  sum  gongdin  í  fólkatalinum  er  við,  at  alt  fleiri  føroyingar  búseta  seg  í</p>
<p>høvuðsstaðarøkinum, so er onki sum bendir á, at tørvurin fer at lækka komandi árini.  Tískil verður mælt til, at bygdir verða út við 100 nýggir vardir bústaðir í Suðurstreymi komandi árini og, at tað</p>
<p>síðani  verður  farið  undir  útbygging  í  Eysturoynni  og  Norðoyggjum,  har  tørvur  eisini  er  á  fleiri</p>
<p>bústøðum.</p>
<p>Verða vardir bústaðir bygdir í smærri økjum, eru sannlíkindi fyri, at borgarar úr øðrum økjum mugu flyta til tað økið, har ið bústaðirnir eru. Arbeiðsbólkurin mælir tí til, at hædd verður tikið fyri teimum</p>
<p>borgarum, ið ikki ynskja at flyta til meginøkini ella, at flyta til onnur smærri øki, har teir ikki hava</p>
<p>eitt tilknýti soleiðis, at skipanin kann taka hædd fyri alternativum møguleikum í smærru økjunum.</p>
<p>Í tráð við Bústaðapolitikk landsins um ein inkluderandi bústaðamarknað og §19 a í Breksáttmálanum um at fólk, ið bera brek, ikki skulu vera noydd at liva í serligum bústøðum,  so mælir arbeiðsbólkurin</p>
<p>til, at tilgongdin við, at Bústaðir útvegar vardar íbúðir til fólk, ið bera brek, heldur fram og verður</p>
<p>styrkt. Samstundis hevur tað týdning, at Almannamálaráðið heldur áfram við at byggja til fólk, sum</p>
<p>hava  tørv  á  sosialpedagogiskum  stuðli,  felags  virksemi  og  felagsskapi  út  yvir  vanligt  grannalag</p>
<p>umframt røkt og viðgerð.</p>
<p>Arbeiðsbólkurin  mælir  eisini  staðiliga  til,  at  endurnýggjan  og  viðlíkahald  av  verandi  og  nýggjum</p>
<p>bústøðum verður raðfest.</p>
<p><em type="bold">6.4 Fjøltáttaðir  bústaðir  </em></p>
<p>Í sambandi við tilgongdina at útvega fleiri vardar bústaðir hevur eitt ávíst kjak verið í Før</p>
<p>hvat tað vil siga, at  ein  bústaður er nøktandi fyri fólk, sum bera brek. Ymiskar meiningar eru um,</p>
<p>hvussu stórar íbúðirnar eiga at vera og hvussu nógv fólk kunnu búgva saman.  Umframt týdningin av, at  bústaðir  framhaldandi  verða  bygdir  til  endamálið,  so  metir  arbeiðsbólkurin  eisini,  at  tað  hevur stóran  týdning,  at  teir  bústaðir,  ið  verða  bygdir,  gerast  meira  fjøltáttaðir,  atkomuligir  og  í  størst møguligan mun fáa eitt algilt snið soleiðis, at bústaðurin kann bera øll lívsskeið hjá borgarum.</p>
<p>Fólk, sum bera brek eru ymisk, hava ymiskan tørv og ymisk ynskir – eisini í mun til bústaðir – og so</p>
<p>er eisini hjá borgarunum, ið fáa bútilboð frá Almannaverkinum. Sum talvan vísir, er  talan um fólk</p>
<p>við  fjølbreki,  menningartarni,  autismu,  seinheilaskaða  og  sálarsjúku  í  øllum  aldri.  Onkur  borgari trívist best í einum kamari, meðan aðrir hava tørv á stórum íbúðum. Nakrir borgarar ynskja og hava</p>
<p>gott  av  at  vera  saman  við  nógvum  fólki,  meðan  onnur  hava  tað  best  við  at  vera  einsamøll.   Hetta</p>
<p>fjølbroytni  eigur  bústaðamarknaðurin  at  kunna  bjóða.  Samstundis  gera  hesi  viðurskifti  tað  torført</p>
<p>greitt at áseta, hvat ein nøktandi bústaður er fyri allar borgarar.</p>
<p>Umframt at tørvur á fleiri vardum bústøðum, er tørvur eisini á fleiri sløgum av bútilboðum, sum eru</p>
<p>meira lagaði til tørvin hjá tí einstaka borgaranum. Málið skal vera, at øll, sum fáa tillutað ein varandi</p>
<p>bústað  framyvir,  skulu  hava  eina  sjálvstøðuga  íbúð  við  egnum  kamari,  baðirúmi,  køk,  stovu  og</p>
<p>goymslurúmi, og at bústaðirnir verða skipaði sum sambýli, búfelagsskapir og røktarbústaðir.</p>
<p>Tað  kunnu  tó  vera  borgarar,  har  tað  kann  vera  beinleiðis  vandamikið  fyri  teir  at  hava  elektriskan útbúnað í egnari íbúð, og í nøkrum førum kunnu eisini atlit til reinføri o.t. tala ímóti, at viðkomandi</p>
<p>hevur egnan køk. Tað kann somuleiðis setast spurnartekin við, hvussu bústaðirnir verða innrættaðir.</p>
<p>Tá  talan  er  um  fólk,  sum  eru  sera  røktarkrevjandi  er  tørvurin  á  at  hava  ein  køk  við  fullari  útgerð</p>
<p>kanska ikki eins stórur, sum hjá borgarum, sum eru ferm nokk til at gera mat sjálvi. Arbeiðsbólkurin</p>
<p>mælir  tó  til,  at  allir  bústaðir  verða  útvegaðir  við  møguleika  fyri  fullum  køki  t.e.,  at  pláss  og installatiónir verða gjørdar til  alla útgerð.  Í tann mun trygdaratlit tala ímóti at hava køk við fullari</p>
<p>útgerð, kann hesin heilt ella lutvíst setast upp ella takast niður.</p>
<p>Harumframt er tað ein sannroynd, at eisini fólk, sum bera brek, liva longri í dag enn áður og setir</p>
<p>hetta eisini onnur krøv til bústaðin. Almannaverkið hevur í dag eldri fólk, sum bera brek sum búgva í  vanligum  sethúsum  og  hevur  Almannaverkið  gjørt  vart  við,  at  henda  støða  ikki  er  nøktandi.  Tá</p>
<p>persónar sum hava verið fult mobilir gerast røktarkrevjandi og hava ilt við at flyta seg uttan koyristól</p>
<p>o.a.so broytast krøvini til bústaðin eisini.</p>
<p>Borgarar, sum hava fingið bústaðartilboð á nýggju sambýlunum og búfelagsskapunum, sum bygd eru seinastu árini í Føroyum, hava fingið íbúðir við egnari inngongd, baðiverilsi og køk/stovu og hava</p>
<p>somuleiðis atgongd til felagshøli í ymiskum vavi alt eftir tørvinum hjá borgarunum.</p>
<p><em type="bold">6.4.1 Tilmæli  </em></p>
<p>Arbeiðsbólkurin mælir til, at varandi bústaðir verða útvegaðir soleiðis, at fólk, ið bera brek fáa høvi at velja ímillum fleiri sløg av bústøðum, og hava møguleika fyri at flyta bústað, eins og onnur.</p>
<p>Arbeiðsbólkurin mælir til, at borgarar fáa høvi at velja ímillum sjálvstøðugar bústaðir so sum vanligar</p>
<p>íbúðir og búfelagsskapir, og meira kollektivar bústaðir so sum sambýli og røktarbústaðir.</p>
<p>Arbeiðsbólkurin mælir til, at vardir bústaðir eru á hædd við vanligar bústaðir og vísir á, at fólk, ið bera brek, hava sama tørv og onnur. Tað er serstakliga umráðandi at fólk, ið bera brek hava pláss at</p>
<p>fáa vitjan av næstringum o.ø. eins og borgarin skal hava møguleikan at gera mat í egnari íbúð. Tískil</p>
<p>mælir arbeiðsbólkurin til, at vardar íbúðir hava køk, stovu, baðirúm og kamar. Harumframt hava fólk,</p>
<p>ið bera brek eisini tørv á goymslurúmi, eins og onnur.</p>
<p>Í tann mun vardir bústaðir hava felagshøli eigur hetta at vera afturat privata rúminum hjá borgaranum,</p>
<p>og skal privata rúm borgarans ikki skerjast.</p>
<p>Arbeiðsbólkurin er ikki á einum máli um vardir bústaðir skulu hava felagshøli. Tað, sum talar ímóti</p>
<p>felagshølum er, at tænastan í staðin fyri at taka støði í hvørjum einstøkum borgara, verður veitt úti í felagshølinum, og at borgarar við hesum í ov stóran mun noyðast at tillaga seg hvørjum øðrum. At</p>
<p>veita felags tænastu er bíligari enn at veita ein til ein tænastu.</p>
<p>Tað sum talar fyri felagshølum er, at fólk, ið bera brek eru eins ymisk og onnur, men um hesi bert</p>
<p>skulu búgva í sjálvstøðugum íbúðum uttan felagshøli, so er vandi fyri isolatión og einsemi. Alt eftir</p>
<p>brekinum, kann tað vera ein avbjóðing fysiskt at flyta seg ímillum íbúðir, eins og tað kann vera ein avbjóðing at skapa samband við onnur soleiðis, og á ein hátt, at sosiali tørvurin verður nøktaður.</p>
<p>Arbeiðsbólkurin  er  tí  samdur  um,  at  ávísir  persónar,  ið  bera  brek,  kunnu  hava  gleði  og  tørv  á</p>
<p>felagshølum, men at tað er umráðandi, at felagshøli ikki verða nýtt sum karmur um felags tænastu,</p>
<p>og at tænastan til einstaka borgaran harvið ikki tekur støði í ynski og tørvi hjá viðkomandi.</p>
<p>Arbeiðsbólkurin er ikki samdur um fermetratal á vardu bústøðunum skal setast á. Javni mælir til, at</p>
<p>hvør borgari í  minsta lagi skal  fáa eina íbúð  á í minsta lagi  55-60 fermetrar umframt felagshølini.</p>
<p>MBF vísir á, at 35 fermetrar til privata nýtslu er ov lítið, og mælir til, at hvør borgari í minsta lagi fær</p>
<p>55-60 fermetrar til privata nýtslu.</p>
<p>Í Noreg verður lagt upp til, at hvør borgari fær eina íbúð á 40-50 fermetrar, tá talan er um sambýli og</p>
<p>í minsta lagi 55 fermetrar, tá talan er um sjálvstøðuga íbúð.</p>
<p>Arbeiðsbólkurin mælir til, at allir vardir bústaðir verða bygdir í algildum sniði.</p>
<p>Arbeiðsbólkurin  metir  eisini,  at  allir  almennir  leigubústaðir  eiga  at  verða  bygdir  í  algildum  sniði</p>
<p>soleiðis,  at bústaðirnir kunnu rúma øllum lívsskeiðum hjá borgarum. Við hesum fáa borgarar, ið bera</p>
<p>brek  javnbjóðis møguleikar at búgva í einum almennum leigubústaði, og verða ikki fysisku karmarnir</p>
<p>ein forðing fyri, um ein borgari kann fáa tillutað ein almennan leigubústað. Heldur ikki vera fysisku</p>
<p>karmarnir  forðing  fyri,  at  persónar,  ið  bera  brek  kunnu  vitja  grannar  ella  onnur,  ið  búgva  í  einum almennum  leigubústaði.  Harumframt  vilja  bústaðir  í  algildum  sniði  taka  hædd  fyri,  at  borgarar  á</p>
<p>ellisárum  sum longst kunnu búgva í egnum heimi.</p>
<p>Arbeiðsbólkurin metir, at hesi viðurskifti eiga at verða ásett í Bústaðapolitikki landsins,  eins og aðrir myndugleikar, ið útvega bústaðir, taka hædd fyri hesum.</p>
<p>Arbeiðsbólkurin mælir tí til, at almennu Føroyar hava neyvar ásetingar um, hvat tað merkir at byggja</p>
<p>í algildum sniði, og at mannagongdir verða settar í verk hjá almennum byggiharrum, ið tryggjar, at</p>
<p>almennir bústaðir verða gjørdir í algildum sniði, og at algilda sniði sæst aftur bæði innandura í mun til t.d. koyristólspláss í øllum rúmum og ly</p>
<p>o.a.</p>
<p>Royndirnar uttanlands vísa, at tað er dýrari at fáa ein verandi bygning at lúka krøvini um algilt snið,</p>
<p>heldur enn at byggja algilt frá byrjan.</p>
<p><em type="bold">6.5 Vardi bústaðurin er eitt heim </em></p>
<p>Ein vardur bústaður er  nógv meira enn ein bygningur. Ein vardur bústaður er eitt heim fyri einstaka borgaran, sum býr har, samstundis sum bústaðurin er eitt arbeiðspláss fyri nøkur starvsfólk, og ein</p>
<p>fyrisitingarlig eind hjá einum myndugleika. Hetta setir stór og ofta øvugt krøv til skipanina, sum bæði</p>
<p>skal  taka atlit til  rættindi hjá borgarunum til  eitt  heim og skylduna mótvegis  starvsfólkunum,  sum</p>
<p>arbeiða í heiminum. Harafturat skal skipanin eisini taka atlit til, at heimini skulu rekast so skynsamt</p>
<p>sum gjørligt.</p>
<p>Í einum heimi eigur møguleiki at vera fyri t.d. at gera mat og gera reint, eins og tað er hjá flest øðrum</p>
<p>fólkum. Um tað ikki er egin køkur til allar íbúðir, so eigur ein vardur bústaður at hava ein felags køk.</p>
<p>Tað hevur stóran týdning, at búfólk liva so vanliga sum til ber, og eru við í matgerð, reingerð o.ø.</p>
<p>Felags fyri búfólk á vardum bústaði er, at tey øll, í størri ella minni mun, hava tørv á at fáa hjálp,</p>
<p>stuðul ella røkt frá starvsfólki. Hetta merkir, at tey meira ella minni eru bundin av hjálp frá starvsfólki</p>
<p>fyri at kunna búleikast í egnari íbúð, og at teirra gerandisdagur í størri ella minni mun kann verða</p>
<p>stýrdur av arbeiðsætlanum og rutinum hjá starvsfólkunum, ið kann viðvirka til, at privatlívið hjá tí</p>
<p>einstaka  verður  sera  avmarkað.  Tilvitanin  um  júst  hetta  er  sera  týdningarmikil,  og  at  búfólk,</p>
<p>starvsfólk, avvarðandi og myndugleikar fyrst og fremst síggja varda bústaðin sum heimið hjá einstaka borgaranum, heldur enn arbeiðsplássið hjá starvsfólki.</p>
<p>Sum búfólk í einum vardum bústaði er borgarin eisini partur av einum felagsskapi, sum heldur til í</p>
<p>felagshølum, ið eisini kann ávirka sjálvsavgerðarrættin hjá tí einstaka. Tað er tí týdningarmikið, at</p>
<p>tað verður arbeitt tilvitað við at skapa karmar fyri, at felagsskapurin kann virka. Eitt nú eiga búfólk so vítt gjørligt at taka avgerðir í  felag um innrætting av felagshølum, tá tað snýr seg um innbúgv,</p>
<p>myndir, málningar o.a. Ofta flyta búfólk inn í eitt nýtt sambýli har felagshølini stórt sæð eru innrættaði</p>
<p>og har veggir longu eru prýddir m.a. við list. Umhugsast kann um t.d. tey búfólk, sum skulu búgva í</p>
<p>teim nýggju vardu bústøðunum eiga at hava møguleika fyri at vera við í tilgongdini tá felagshølir o.a.</p>
<p>skulu innrættast, og at tey búfólk, sum hava tørv á hjálp til at koma við sínari hugsan, fáa hesa hjálp soleiðis, at tað eisini verður teirra heim og ikki einans ein bygningur.</p>
<p>Á nógvum sambýlum eru sokallaðar húsreglur, sum áseta karmar fyri felagsskapin og eigur dentur at verða lagdur á, at tey búfólk, sum eru fevnd av húsreglunum so vítt gjørligt eru við til at orða hesar</p>
<p>saman við starvsfólkunum.</p>
<p><em type="bold">6.5.1 Tilmæli </em></p>
<p>Arbeiðsbólkurin mælir til, at neyðug átøk verða sett í verk, ið stuðla undir, at vardu bústaðir í størri</p>
<p>mun verða eitt heim fyri borgaran.</p>
<p><em type="bold">6.6 Tænastan í vardu bústøðunum. </em></p>
<p>Vardi bústaðurin er fyrst og fremst heimið hjá einstaka borgaranum, og er tænastan í varda bústaðnum</p>
<p>ymiskt løgd til rættis eftir, hvat endamálið við tænastuni er og hvussu stóran tørv á hjálp og stuðli</p>
<p>viðkomandi búfólk hava í mun til at náa endamálinum.</p>
<p>Allir borgarar, sum búgva í vardum bústaði hjá Almannaverkinum hava eina virkisætlan, sum ásetur endamálið  við  tænastuni.  Búfólkini  eru  sera  ymisk  og  kann  talan  vera  um  bæði  menning  og  at</p>
<p>varðveita førleikar.</p>
<p>Tænastan  tekur  støði  í  tørvinum  hjá  einstaka  borgaranum,  og  verður  tillagað  til  viðkomandi.</p>
<p>Endamálið er, at borgarin gerst so sjálvbjargin sum til ber, og fær møguleika at liva eitt sjálvstøðugt og virkið lív. Dentur verður lagdur á relatiónir, ávirkan  og ábyrgd í egnum lívi. Borgarin verður tikin</p>
<p>við í avgerðir eftir førimuni.</p>
<p>Tó  kemst  ikki  uttan  um,  at  sum  umstøðurnar  eru  nú  í  gomlu  sambýlunum,  ið  eru  smá  og</p>
<p>ótíðarhóskandi, eru møguleikarnir at veita eina tænastu, sum í størri mun tekur atlit til einstaklingin, avmarkaðar  av  teimum  atlitum,  sum    vanliga  skulu  takast  til  hini  búfólkini,  starvsfólkaorku  og</p>
<p>starvsfólkanormering í sambýlinum.</p>
<p>Fakfeløg og áhugafelagsskapir hava í  fleiri førum  víst á, at  tað eru  ov fá  starvsfólk  at  taka sær av</p>
<p>búfólkum í vardu bústøðunum og hava skotið upp, at starvsfólkanormering verður ásett við lóg.</p>
<p>Almannaverkið ásetir starvsfólkatalið eftir tørvi hjá búfólki. Í summum førum kann talan vera um, at</p>
<p>búfólki hevur tørv á, at tvey starvsfólk eru um viðkomandi samstundis í nøkrum støðum, og tað verður</p>
<p>atlit tikin til, tá starvsfólkanormeringin skal ásetast. Hinvegin verður eisini tikið atlit til, hvat búfólkini</p>
<p>kunnu sjálvi, og tá verður starvsfólkanormeringin ásett eftir, at talan hvørki verður um yvir ella undir kompensatión. Alt eftir, hvørji búfólkini eru, verða atlit tikin til, um neyðugt er við náttarvakt ella um</p>
<p>búfólkini eru so væl fyri, at náttarvakt ikki er neyðugt. Sostatt er starvsfólkanormeringin sett eftir,</p>
<p>hvønn tørv búfólkini í ávísa bústaðnum hava. Er tað av ein hvørjari orsøk í eitt tíðarskeið neyðugt at</p>
<p>seta starvsfólkaorkuna upp, verður tað gjørt.</p>
<p>Tað  er  sera  umráðandi,  at  starvsfólkatalið  stendur  mát  við  tørvin  hjá  borgarunum  í  einum  bústaði samstundis sum farið verður undir at skipa tænastuna í bústøðunum við endurmenning og menning í</p>
<p>huga.  Í  grannalondunum  eru  vardi  bústaðurin  og  tænastan  í  størri  mun  atskild  soleiðis,  at  ein grundtænasta er ásett sum partur av bústaðnum og at tað harafturat við støði í førleikum og tørvi hjá borgaranum verður tillutað eitt ávíst tímatal, sum er málrættað til einstaka borgaran.</p>
<p>Almannaverkið hevur í 2014 havt royndarverkætlan við BPA skipað sum fylgjaratímar til búfólk í</p>
<p>sambýli.</p>
<p>Í royndarverkætlanini kom fram, at hóast tað altíð verður roynt at taka atlit til hvønn einstakan, var í</p>
<p>ávísan mun  talan um  eina kollektiva tænastu  til  allan bólkin av búfólki í  sambýlinum.  Eisini  kom</p>
<p>fram,  at  búfólkini  vóru  óvon  við  at  skula  velja  nakað  bert  fyri  seg,  men  at  tey  vóru  glað  fyri</p>
<p>møguleikan og gjørdu nógv burturúr, at tað vóru tey sjálvi, sum gjørdu av. Í royndarverkætlanini vóru</p>
<p>BPA-fylgjaratímarnir lagdir uttan um starvsfólkanormeringina sum gjørdi, at atlit ikki skuldi takast til restina av búfólkunum. Tað stóð sostatt tí einstaka frítt at velja, hvussu tey ynsktu at brúka tímarnar.</p>
<p>Í royndartíðini fingu øll búfólkini tillutaðar 2 tímar um vikuna, onkur valdi at sláa tað saman til 4</p>
<p>tímar aðru hvørja viku.</p>
<p><em type="bold">6.6.1 Tilmæli </em></p>
<p>Arbeiðsbólkurin er samdur um, at stig eiga at verða tikin til, at tænastan í vardu bústøðunum verður</p>
<p>meira málrættað einstaka borgaranum soleiðis, at borgarin kann fáa eitt meira sjálvstøðugt lív óheft</p>
<p>av sambúgvunum.</p>
<p>Arbeiðsbólkurin  mælir  til,  at  geva  øllum  borgarum,  sum  fáa  vardan  bústað  frá  Almannaverkinum møguleika  at  fáa  fylgjara  soleiðis,  at  borgarin  kann  fáa  eitt  meira  sjálvstøðugt  lív  óheft  av  hinum</p>
<p>búfólkunum. Tímarnir eiga ikki at vera tengdir at arbeiðsætlanini í sambýlinum, tí tað kann avmarka</p>
<p>møguleikarnar hjá borgarunum. Hetta hevði verið í samsvari við hugsjónina um sjálvsavgerðarrætt,</p>
<p>ávirkan á egið lív og minsta inntriv – eisini til borgarar, sum hava tørv á at búgva í vardum bústøðum.</p>
<p>Almannaverkið  hevur  leysliga  mett,  at  ein  fylgjaraskipan  fyri  verandi  búfólk  í  vardum  bústøðum kostar áleið 5,7 mió.kr. um hvørt búfólk fær 2 tímar um vikuna.</p>
<p>Harafturat  mælir  arbeiðsbólkurin  til,  at  farið  verður  undir  eina  miðvísa  tilgongd  við  skilja  millum</p>
<p>tænastuna  og  bústaðin  soleiðis,  at  tað  verður  ásett  ein  grundtænasta  sum  er  knýtt  at  einstaka</p>
<p>bústaðnum og at tað harafturat við støði í førleikum og tørvi hjá borgaranum verður tillutað eitt ávíst tímatal,  sum  er  meira  málrættað  einstaka  borgaranum.  Á  henda  hátt  kann  tænasta  gerast  meira</p>
<p>málrættað í mun til tørvin hjá einstaka borgaranum. Samstundis kann ein slík tørvsmeting síggjast</p>
<p>sum eitt gott amboð hjá myndugleikanum at áseta játtanina, tænastustøðið og starvsfólkorkuna eftir</p>
<p>heldur enn at áseta starvsfólkanormering í lóggávu.</p>
<p>Tað er ikki heilt einfalt at fara undir at skilja millum bústað og tænastu, tí tað krevur, at hvør bústaður</p>
<p>ásetir grundtænastuna, sum staðið veitir og harafturat skal, hvør einstakur borgari tørvsmetast fyri at</p>
<p>staðfesta, hvørja einstaklingatænastu viðkomandi hevur tørv á. Arbeiðsbólkurin mælir til fylgjandi</p>
<p>leist.</p>
<p><em type="italic">Nýggir bústaðir </em></p>
<p>So hvørt nýggir bústaðir verða útvegaðir  verður lýsing gjørd av, hvør grundtænasta er á staðnum.</p>
<p>Fyri  hvørt  búfólk  verður  tað  í  virkisætlanini  lýst,  hvørja  einstaklingatænastu  búfólki  fær  afturat</p>
<p>grundtænastuni.</p>
<p><em type="italic">Verandi bústaðir </em></p>
<p>Innan 5 ár skulu verandi bústaðir hava tilskilað, hvør grundtænasta verður veitt og fyri hvørt búfólk</p>
<p>skal  ein  tørvsmeting  verða  gjørd  og  ásett  skal  vera  í  eina  virkisætlan,  hvørja  einstaklingatænastu</p>
<p>viðkomandi hevur tørv á.</p>
<p><em type="bold">7. Tvingsil og onnur inntriv </em></p>
<p>Sum meginregla er ongantíð loyvt hjá starvsfólki at nýta tvingsil og vald í sambandi við stuðulsveiting</p>
<p>og umsorgan av borgarum. Allir borgarar hava rætt at taka avgerðir um egið lív og virki eins og rætt</p>
<p>til  at  takka  nei  til  tilboð  um  hjálp  og  stuðul.  Rætturin  er  eitt  nú  staðfestur  í  Evropiska Mannarættindasáttmálanum og Breksáttmálanum. Rætturin er galdandi uttan mun til um borgarin er</p>
<p>førur fyri at geva samtykki ella ei.</p>
<p>Lógarheimildin fyri at nýta tvingsil og onnur inntriv er at finna í forsorgarlógini og kunngerð nr.1 frá</p>
<p>2005  um  valdsnýtslu  á  stovnum  fyri  fólk  við  víttfevnandi  likamligum  ella  sálarligum  brekum. Haraftrat eru ásetingar í kunngerð innan barnaverndarøkið. Ongar ásetingar eru fyri stuðulsvirksemi,</p>
<p>t.d. viðvíkjandi borgarum, ið fáa stuðulstænastu.</p>
<p>Løgtingsins  umboðsmaður  finst  í  frágreiðing  at  heimildargrundarlagnum  fyri  tvingsilsinntrivum  í</p>
<p>lógini og kunngerðini. M.a. finst umboðsmaðurin at, at heimild ikki er fyri at nýta ávaringarskipanir og at ongar reglur eru fyri fráboðan av tvingsli og skjalfesting hesum viðvíkjandi. Líknandi sjónarmið</p>
<p>sæst eisini í demensálitinum frá 2012.</p>
<p>Uttan  greiða  lógarheimild  er  ongantíð  loyvt  hjá  starvsfólki  at  nýta  tvingsil   í  sambandi  við</p>
<p>stuðulstænastur, røkt og umsorgan av borgarum.</p>
<p>Tó  kunnu  støður  koma  har  hesin  sjálvræðisrættur  eigur  at  avmarkast.  Hetta  eru  støður  har  eitt  nú</p>
<p>vandin fyri umsorganarsviki merkir, at serlig átøk mugu setast í verk mótvegis einstaka borgaranum.</p>
<p>Eisini kann hetta vera støður, har beinleiðis vandi er fyri heilsu og lívi hjá viðkomandi borgara ella</p>
<p>øðrum í hansara nærumhvørvi, ella støður har atlit mugu takast til tignina hjá tí einstaka borgaranum.</p>
<p>Dømi  um  slíka  støðu  kann  vera  um  ein  borgari  við  skerdum  fatanarligum  førleika  fer  frá  bústaði</p>
<p>sínum á hávetri í ongum klæðum og harvið setur heilsuna hjá sær í vanda. Annað dømi er um borgara við álvarsligum menningartarni, ið vegna støðu sína hevur ein harðligan atburð og er til vanda fyri seg sjálvan og onnur.</p>
<p>Tvingsil  sum  hugtak  spennir  víða  og  verður  ofta  sett  í  samband  við  likamliga  valdsnýtslu.  Hóast</p>
<p>likamlig  valdsnýtsla  er  ein  partur  av  nýttu  tvingsilsinntrivunum,  finnast  eisini  onnur  inntriv  í</p>
<p>sjálvræðisrættin, ið verða mett sum tvingsil. Dømi um hettar er, um borgari fær GPS ávaringarskipan setta á seg uttan at hava givið samtykki. Annað dømi er um borgari av onkrari orsøk verður álagdur</p>
<p>at flyta úr heimi sínum.</p>
<p>Starvsfólk mugu ongantíð seta tvingsilsinntriv í verk uttan so, at greið lógarheimild finst. Ei heldur</p>
<p>mugu tvingsilsinntriv setast í verk í staðin fyri umsorgan, røkt og sosialnámsfrøðiligan stuðul. Í tráð við  meginregluna  um  minstainntriv  má  tvingsil  einans  nýtast  sum  seinasti  útvegur,  tá  aðrir  hættir</p>
<p>roynast úrslitaleysir.</p>
<p>Ofta kann tað kennast trupult hjá starvsfólki at meta um eitt inntriv í roynd og veru er ein avmarking</p>
<p>av  sjálvræðisrættinum  hjá  borgaranum  ella  um  inntrivið  heldur  er  ein  natúrligur  liður  í</p>
<p>umsorgarnarskylduni hjá starvsfólkinum. Tískil er fyrst og fremst neyðugt at greið lógarheimild finst, og at bæði starvsfólk, borgari og avvarðandi verða vegleidd og upplýst um síni rættindi og skyldur í</p>
<p>mun til tvingsil.</p>
<p>Hóast  heimildargrundarlagið  fyri  tvingsli  er  fyri  atfinningum,  hevur  Almannaverkið  sett  fokus  á</p>
<p>tvingsil  og  m.a.  hert  krøvini  til  fráboðan.  M.a  verða  allar  fráboðanir  journaliseraðar  og  nýttar  í fyribyrgjandi arbeiðinum hjá Almannaverkinum. Greiðar mannagongdir eru verksettar í samband við</p>
<p>støður har tvingsilsinntriv eru neyðug, t.d.  tilburðir um harðskap og regluligir kunnandi fundir eru</p>
<p>skipaðir við starvsfólk, har m.a. greitt verður frá um tvingsil og undir hvørjum treytum tvingsilsinntriv</p>
<p>kunnu setast í verk í mun til harðskaparstøður og aðrar átrokandi støður.</p>
<p>Haraftrat  hevur  Almannaverkið  skipað  fyri  viðkomandi  skeiðum  í  mun  til  harðskap  og  tvingsil  í</p>
<p>samstarvi  við  Socialudviklingscenter  SUS  í  Danmark.  Skeiðini  hava  sum  endamál  at  minka  um</p>
<p>harðskaparstøður  og  økja  um  borgaraviðvirkanina.  Ein  verkætlan,  ið  er  sprottin  av  hesum</p>
<p>samstarvi,  hevur síðani víst, at harðskapsstøðurnar á einum sambýli eru munandi batnaðar. Dentur</p>
<p>var lagdur á at fáa borgaran sjálvan at seta orð á hvussu harðskapsstøður kunnu fyribyrgjast. Talan er um, at borgarin greiðir starvsfólki frá, hvussu tey skulu vera um borgaran í ymsum støðum, soleiðis</p>
<p>at borgarin ikki kennir seg noyddan at nýta harðskap, sum ein hátt at greiða sína støðu.</p>
<p><em type="bold">7.1 Tilmæli </em></p>
<p>Arbeiðsbólkurin  metir,  at  tað  er  ein  stórur  vansi  fyri  rættartrygdina  hjá  bæði  borgarum  og</p>
<p>starvsfólkum,  at  lógarheimildargrundarlagið  fyri  tvingsilsinntrivum  í  summum  førum  vantar  og  í</p>
<p>øðrum førum er ógreitt. Hóast Almannaverkið hevur ment góðar mannagongdir og skipanir, so kunnu</p>
<p>hesar ongantíð einsamallar skipa viðurskifti, ið annars krevja greiða lógarheimild.</p>
<p>Arbeiðsbólkurin mælir tískil til, at neyðuga lógarheimildin viðvíkjandi tvingsli og øðrum inntrivum í sjálvsavgerðarrættin verður ásett í tænastulógina. Í hesum sambandi metir arbeiðsbólkurin, at tað er</p>
<p>týdningarmikið, at meginreglan um minstainntriv verður staðfest í lógini soleiðis, at tað er greitt, at</p>
<p>tvingsilsinntriv og onnur inntriv í sjálvsavgerðarrættin bara eru amboð, ið skulu nýtast, tá einki annað</p>
<p>munar.</p>
<p>Eisini  mælir  arbeiðsbólkurin  til,  at  stovnar  og  felagsskapir  støðugt  hava  fokus  á  tvingsil  og  at</p>
<p>starvsfólk áhaldandi verða skúlaði í arbeiðshættum og fáa neyðug amboð, sum kunnu fyribyrgja at tvingsil verður neyðugur.</p>
<p><em type="bold">8.  Eftirlit við tænastum </em></p>
<p>Tá Almannaverkið bjóðar borgara eina tænastu ella bústað, hevur Almannaverkið eisini ábyrgdina av,  at  tænastan  ella  bústaðarviðurskiftini  eru  veitt  á  fullgóðum  grundarlagi.  Tað  vil  siga,  at</p>
<p>Almannaverkið  eitt  nú  hevur  ábyrgdina  av,  at  sosialnámsfrøðiligi  stuðulin  verður  veittur  av  røttu</p>
<p>starvsfólkunum  á  einum  hollum  fakligum  grundarlagi  og  at  borgarar  og  starvsfólk  húsast  undir</p>
<p>tryggum og hóskandi umstøðum.</p>
<p>Til tess at tryggja, at tænastan og bústaðarviðurskiftini eru fullgóð, eru ymisk sløg av eftirliti kring</p>
<p>skipanina.</p>
<p>Á yvirskipaðum stigi veita Løgtingsins umboðsmaður, Landsgrannskoðanin og Landsverk eitt eftirlit</p>
<p>við  tænastunum  og  bústaðaviðurskiftunum,  ið  Almannaverkið  bjóðar.  Løgtingsins  umboðsmaður hevur heimild at fremja eftirlitsvitjanir á stovnum og bústøðum. Eftirlitið snýr seg um starvsfólk halda</p>
<p>seg til galdandi lóggávu á økinum, men fer ikki inn og kannar viðurskifti, ið annars krevja eina serliga</p>
<p>fakliga vitan. Landsgrannskoðanin kannar um tann játtan, ið Almannaverkið hevur fingið, í roynd og</p>
<p>veru verður nýtt til endamálið og um raksturin í mun til tænasturnar er skynsamur. Landsverk hevur</p>
<p>eftirlit við teimum hølum, ið nýtt verða til teir bústaðir, ið Almannaverkið varðar av.</p>
<p>Felags fyri eftirlitið hjá Løgtingsins umboðsmanni, Landsgrannskoðanini og Landsverk er, at talan er</p>
<p>um eitt generelt eftirlit, ið fevnir um allan tann almenna geiran og er ikki serliga ætlað til sosiala økið,</p>
<p>ið Almannaverkið varðar av.</p>
<p>Sum stjórnarráð hevur Almannamálaráðið ein ávísan eftirlitsleiklut. Hetta er eitt sonevnt geiraeftirlit. Geiraeftirlitið  snýr seg um,  at  ráðið  hevur  ábyrgd fyri,  at  halda  eyga við um  teir stovnar, ið ráðið</p>
<p>varðar av, fremja sítt arbeiði sambært galdandi lógum og reglum. Eitt nú hevur Almannamálaráðið</p>
<p>ábyrgd av, at sosiala lóggávan hevur neyðugar heimildir, eisini í mun til eftirlit.</p>
<p>Eftirlitsskyldan  hjá  Almannaverkinum  er  eitt  nú  ásett  í  kunngerð  um  skipan  av  sambýlum  og  í kunngerð um skipan av bústovnum. Løgtingsins umboðsmaður hevur í niðurstøðu staðfest, at hóast</p>
<p>tað í lóg var ásett, hvør hevur eftirlit við tænastuni, var innihaldið í eftirlitinum ikki nøktandi. Staðfest</p>
<p>varð, at einans fíggjarligt eftirlit var við sambýlunum. Umboðsmaðurin metti í sínari niðurstøðu, at neyðugt  var  bæði  við  einum  námsfrøðiligum  og  einum  heilsufakligum  eftirliti  á  stovnum  og sambýlum.</p>
<p>Í  tráð  við  hetta  hevur  Almannaverkið  fingið  í  lag  heilsufakligt  og  námsfrøðiligt  eftirlit  við</p>
<p>virkseminum í Trivnaðardeplinum.</p>
<p>Heilsufakliga eftirlitið er skipað undir Landslæknanum, eftir leisti hjá danska ‘Sundhedsstyrelsen’.   Almannaverkið  hevur  ment  mannagongdir,  ið  samsvara  við  tilmælini  frá  ‘Sundhedsstyrelsen’. Eftirlitið fevnir eitt nú um hvussu heilivágur til borgaran verður umsitin, at neyðug atlit verða tikin</p>
<p>til  føðslu, kropsliga rørslu  og bústaðarviðurskifti  í  mun  til  heilsu.  Eisini fevnir eftirliti  um  neyðug</p>
<p>skjalfesting verður útint og um grundleggjandi sjúklingarættindi verða vird.</p>
<p>Námsfrøðiliga eftirlitið er ein tænasta, sum verður keypt úr Danmark. Hesin leistur er valdur fyri at</p>
<p>tryggja eitt óheft eftirlit. Tó skal viðmerkjast, at grundarlagið undir eftirlitinum í Danmark er broytt,</p>
<p>soleiðis, at danska eftirlitið ikki longur er sambæriligt við føroysk viðurskifti. Eftir samráðingar við</p>
<p>donsku veitararnar, er ein loysn funnin, ið hóskar seg til føroysk viðurskifti, samstundis sum partar</p>
<p>av gomlu eftirlitsskipanini eru varðveittir. Eftirlitið verður framt uml. annað hvørt ár.</p>
<p>Í kanning frá 2008, ið Granskingardepilin fyri Økismenning og Nærverkið skipaðu fyri, var ein av</p>
<p>niðurstøðunum, at starvsfólkið í Nærverkinum vóru sera tilvitað um tørvin at veita eina góða tænastu</p>
<p>og at tað hevði alstóran týdning fyri starvsfólki at borgarin var nøgdur. Haraftrat vísti kanningin á, at</p>
<p>starvsfólkið hevði tørv á at nýta sínar fakligu dygdir undir teimum røttu umstøðunum. Í tráð við hetta metir  arbeiðsbólkurin,  at  tað  er  týdningarmikið,  at  starvsfólk  ikki  kenna  seg  óneyðuga  kroyst  av</p>
<p>eftirlitinum  í  teirra  dagliga  arbeiði.  Slíkt  kann  nerva  arbeiðsgongdina  hjá  starvsfólki  til  bága  fyri</p>
<p>borgaran. Tískil er tað av stórum týdningi, at eftirlitið verður skipað á ein hátt, ið stuðlar undir fakliga</p>
<p>støðið hjá starvsfólkunum,  teirra hugburð til  arbeiðsgongdina og stimbrar undir menning  av teirra</p>
<p>fakligu dygdum. Endamálið við eftirlitinum er at betra um tænastuna og at veita konstruktivan kritikk, um neyðugt.</p>
<p><em type="bold">8.1  Tilmæli </em></p>
<p>Arbeiðsbólkurin metir, at tað er óheppið fyri rættartrygdina hjá borgaranum, at eftirlitsskyldan ikki</p>
<p>er nágreinað í  størri mun í  føroyskari lóggávu. Eftirlit  hevur alstóran týdning til  tess at  skapa álit,</p>
<p>tryggja dygd og veita tryggar umstøður, bæði fyri starvsfólk og teir borgarar, ið gagnnýta tænasturnar.</p>
<p>Til  tess  at  styrkja  borgarans  rættartrygd,  verður  mælt  til,  at  greið  og  viðkomandi  eftirlitsheimild verður ásett í tænastulógini. Heimildin skal m.a. tryggja at borgarin er tryggur og trívist, at dygdin í</p>
<p>veittu  tænastuni  er  í  lagi,  at  bústaðarviðurskiftini  eru  nøktandi  og  at  viðkomandi  og  neyðugi</p>
<p>starvsfólkahópurin er um borgaran.</p>
<p>Arbeiðsbólkurin ásannar, at styrkin í einum eftirliti er at finna í tí áliti, ið borgarin hevur á eftirlitinum. Tískil mælir arbeiðsbólkurin til, at eftirlitsátøk verða skipað soleiðis, at tey í mest møguligan mun</p>
<p>taka  borgaran  við  upp  á  ráð.  Í  tráð  við  hetta,  er  Almanaverkið  farið  undir  uppfylging  av  øllum borgarum,  ið  fáa  tænastu  í  Trivnaðardeplinum.  Uppfylgingin  er  ætlað  at  finna  útav,  hvat  borgarin heldur um sína tænastu og um tænastan stuðlar honum í at náa endamálið við tilboðnum. Tað er í</p>
<p>mest møguligan mun borgarin sjálvur, ið skal svara. Í teimum førum har borgarin ikki sjálvur kann</p>
<p>svara fyri seg, verða tað bæði kontaktfólk og avvarðandi, ið siga, hvussu tey uppliva nøgdsemi hjá</p>
<p>borgaranum. Endamálið við hesum er, at borgarin fær røttu tænastuna. Til tess at fáa óheftni skipar</p>
<p>Almannaverkið soleiðis fyri, at starvsfólk, ið hoyra til aðra eind innan Almannaverkið, taka sær av at spyrja borgaran um hesi viðurskifti.</p>
<p>Arbeiðsbólkurin  ásannar  týdningin  av  at  eftirlitið,  ið  verður  framt  í  Føroyum,  er  í  tráð  við  tey</p>
<p>viðurskifti og tær fortreytir, ið eru galdandi í Føroyum. Hetta er galdandi bæði í mun til heilsufakliga</p>
<p>eins og námsfrøðiliga eftirlitið.</p>
<p><em type="bold">9. Tvørfakligt samstarv </em></p>
<p>Tilmælini um styrktar og nýggjar tænastur krevja fleiri starvsfólk. Tænasturnar eru nógvar og ymiskar</p>
<p>og seta krøv til, at tað er nóg nógv starvsfólk og at starvsfólkini eru væl skikkaði í mun til ta tænastu,</p>
<p>sum tey veita. Tørvur er á at hava ymiskar fakbólkar og hevur tað alstóran týdning, at tey starvsfólk, ið veita tænastuna til borgaran, megna at arbeiða saman til frama fyri, at borgarin og tørvur hansara</p>
<p>javnt og samt er í miðdeplinum.</p>
<p>Starvsfólk  í  Almannaverkinum,  sjálvsognarstovnunum  og  sjálvbodnu  felagsskapunum  eru  í</p>
<p>høvuðsheitinum  býtt  út  á  hesar  starvsbólkar:  námsfrøðingar,  hjálparfólk,   sjúkrarøktarfrøðingar,</p>
<p>heilsurøktarar,  heilsu-  og  heimahjálparar,  fysioterapeutar,  ergoterapeutar,  køksrøktarfólk, arbeiðskvinnur,  handverkarar,  skrivstovufólk,  sosialráðgevarar  og   fólk  við  longri  akademiskum</p>
<p>útbúgving – eitt nú løgfrøðingar og samfelagsfrøðingar.</p>
<p>Breiði starvsfólkahópurin kann vera ein avbjóðing, tá tænastan skal leggjast til rættis og veitast, men</p>
<p>er  samstundis  eisini  ein  styrki.  Arbeiðsbólkurin  hevur  viðgjørt  tvørfakligt  samstarv  og  hava  øll fakfeløgini lagt stóran dent, at tvørfakligt samstarv er neyðugt, men at tað er sera týdningarmikið, at</p>
<p>tað  í  hvørjum  einstøkum  føri  verður  greitt,  hvør  tænastan  er,  hvørjir  starvsbólkar  megna  at  veita</p>
<p>tænastuna og um tað er neyðugt við fleiri starvsbólkum fyri at veita tænastuna.</p>
<p>Ein stórur partur av virkseminum er monofakligt, har hvør starvsbólkur loysir tær uppgávur, ið eru</p>
<p>innanfyri fakligu førleikarnir hjá viðkomandi starvsbólki. Í sambandi við, at hesir ymsu starvsbólkar</p>
<p>skulu samstarva um tænastuna til viðkomandi borgara, verður í ástøðini tosað um, at samstarvið fer</p>
<p>fram á tvørfakligum ella fleirfakligum grundarlagi.</p>
<p>Er  talan  um  eitt  samstarv,  har  einans  upplýsingar  verða  latnir  millum  starvsbólkarnar  ella  ein samskipan  fer  fram  millum  starvsbólkarnar  í  mun  til  eitt  ávíst  vandamál,  er  talan  um  fleirfakligt</p>
<p>samstarv. Hetta kann eitt nú vera um serlig átøk verða samskipaði í mun til ein borgara á sambýli, ið</p>
<p>ber  brek.  Í  hesum  føri  er  hvør  starvsbólkur  tilvitaður  og  fokuseraður  um  tann  serliga  partin  av</p>
<p>átøkunum, ið rúmast innanfyri teirra førleikar. Neyðturviliga verða atlit ikki tikin til heildarmyndina av  ymsu átøkunum. Á ein hátt kann sigast,  at starvsbólkarnir møta borgaranum hvør sær við hvør sínum førningi av vitan og virksemi.</p>
<p>Skal talan verða um tvørfakligt samstarv, er neyðugt at samstarvið fevnir um annað enn at lata millum</p>
<p>sín upplýsingar og samskipan. Talan skal vera um javnmett samstarv millum fakbólkar, ið ikki kann</p>
<p>skiljast sundur, og sum umboða ymiskar áskoðanir og hava hvør sínar fakligu førleikar, og samstarva við tí endamáli at lýsa og bøta um eitt ávíst sosialt mál úr ymsum fakligum sjónarhornum. Dentur</p>
<p>verður lagdur á heildina og samvirkan, og um at veita tænastuna við einum felags endamáli.</p>
<p>Málið í einum tvørfakligum samstarvi er, at ymsu starvsbólkarnir fáa eina betri fatan av førleikum og</p>
<p>vitan hjá teimum sjálvum og hjá hinum luttakandi starvsbólkunum. Tvørfakliga samstarvið tryggjar dygdina í samstarvinum og tryggjar eisini, at tann samlaði førleikin altíð verður nýttur til fulnar. Í</p>
<p>hesum samstarvi verða starvsbólkarnir fakliga mentir hvør í sær og fáa samstundis eitt virðismikið</p>
<p>felags vitanargrundarlag.</p>
<p>Ein  jalig  avleiðing  av  einum  munadyggum  tvørfakligum  samstarvi  er,  at  teir  luttakandi</p>
<p>starvsbólkarnir fáa ment sínar førleikar og vitan tvørtur um faklig mørk og á tann hátt menna eit</p>
<p>fysioterapeuturin  á  einum  stovni  eru  mentir  at  arbeiða  við  somu  sosialnámsfrøðiligu  tilgongd  til</p>
<p>borgaran og har fokus ikki er á útbúgving ella ávísum starvi hjá viðkomandi. Tosað verður í hesum</p>
<p>føri um samstarv á felagsfakligum grundarlagi.</p>
<p><em type="bold">9.1 Tilmæli </em></p>
<p>Arbeiðsbólkurin mælir til, at tað í so stóran mun sum gjørligt verður arbeitt tvørfakligt tá tænasturnar</p>
<p>verða veittar soleiðis, at borgarin fær eina dygdargóða tænastu. Tað hevur tó týdning, at tað í hvørjum</p>
<p>einstøkum føri verður mett um tað er neyðugt og um tað gevur meining at arbeiða tvørfakligt.</p>
<p><em type="bold">10. Tvørgeiraligt samstarv </em></p>
<p>Tilmælið  um  tænastupolitikkin  fevnir  einans  um  tænastur,  sum  verða  veittar  av  stovnum  og</p>
<p>felagsskapum, sum eru undir málsøkinum hjá landsstýriskvinnuni í almannamálum.</p>
<p>Tilmælið um tænastupolitikkin byggir á meginregluna um geiraábyrgd. Bæði í Føroyum og londunum</p>
<p>rundanum okkum verður javnan kjakast um, hvørt geirábyrgdin er ein gongd leið ella ikki. Ført verður</p>
<p>fram,  at  vandi  er  fyri,  at  ymiskir  stovnar  skúgva  fólk  við  breki  frá  sær  við  geiraábyrgdini  sum</p>
<p>umbering, og at  fólk detta niðurímillum tey  ymisku økini. Hesin  trupulleiki verður  ofta umrøddur</p>
<p>sum ein gráøkistrupulleiki ella ein markamótstrupulleiki, sum stendst av, at ivamál er um, hvør hevur ábyrgd av hvørjari tænastu og hvør uppgávan hjá ymisku myndugleikunum er í mun til borgaran.</p>
<p>Arbeiðsbólkurin er samdur um, at miðast skal eftir, at allar tænastur – eisini tær sum verða veittar av</p>
<p>øðrum myndugleikum - verða atkomuligar fyri flest allar borgarar. Øll eiga at hava ábyrgd av at geva fólki, sum bera brek, javnbjóðis møguleikar og ikki einans teir stovnar og skipanir, sum  eru undir málsøkinum hjá landsstýriskvinnuni í almannamálum.</p>
<p>Hóast  meginreglan  um  geiraábyrgd  tryggjar,  at  tænasta  verður  veitt  øllum  borgarum,  metir</p>
<p>arbeiðsbólkurin tó eisini,  at meginreglan um geiraábyrgd kann tykjast sum ein forðan fyri, at borgarin</p>
<p>fær tænastu, við tað, at myndugleikar stríðast um uppgávu- og ábyrgdarbýtið, heldur enn at samstarva og  samskipa  uppgávuna.  Tí  er  so  sera  umráðandi,  metir  arbeiðsbólkurin,  at  tað  er  so  greitt  sum</p>
<p>gjørligt, hvør hevur ábyrgd av hvørjum tænastum soleiðis, at sleppast kann undan, at borgarin endar</p>
<p>í einum gráøkistrupulleika, og tí ikki fær neyðuga tænastu.</p>
<p>Harumframt metir arbeiðsbólkurin, at tað er umráðandi, at myndugleikar eru sinnaðir at samskipa tær tænastur, sum teir hvør í sínum lagi hava ábyrgd av, og at yvirgangurin frá einum geira til annan fer</p>
<p>fram undir skipaðum viðurskiftum.</p>
<p>Seinnu  árini  er  størri  dentur  lagdur  á  at  fáa  samskipað  tænastur  frá  ávikavist  Almannaverkinum,</p>
<p>Psykiatriska  deplinum,  kommununum  og  skúlaverkinum/sernámi,  sum   veita  tænastur  til  somu</p>
<p>borgarar. Skal borgarin hava dygdargóða tænastu er alneyðugt, at myndugleikarnir lyfta uppgávuna í felag.  Í  hesum  sambandi  verður  hugtakið  <span type="quote">“heildartilboð”</span>   nýtt.  Heildartilboð  merkir  ikki,  at  øll</p>
<p>tænasta skal veitast av einum myndugleika og neyðturviliga á sama matrikkli, men at borgarin alt í</p>
<p>mun  til  tørvin,  fær  eitt  samlað  tilboð,  sum  er  samansett  av  ymiskum  tænastum  frá  ymiskum</p>
<p>myndugleikum.</p>
<p>Góð  dømi  um,  at  myndugleikar  og  stovnar  kunnu  samstarva  um  heildartilboð  eru:  <span type="quote">“Tann  góða tilgongdin”</span>,  sum  er  lýst  aðrastaðni  í  frágreiðingini,  <span type="quote">“Serligt  skipað  miðnám”</span>  og  nýggi   bú-  og viðgerðarstovnurin fyri ung við sálarligum avbjóðingum í Tórshavn.</p>
<p>Hesi  heildartilboð  byggja  á  skipað  og  formaliserað  samstarv  á  øllum  stigum,  har  landsstýrisfólk, borgarstjórar, embætisfólk, stovnsleiðarar og starvsfólk hava lagt dent á at fáa samstarvið at virka.</p>
<p>Arbeiðsbólkurin  metir,  at  tað  er  umráðandi,  at  tað  verður  arbeitt  mið-  og  stigvíst  við  at  menna</p>
<p>tvørgeiraligt samstarv, og at myndugleikar á øllum stigum, í størri mun enn higartil, fara undir felags</p>
<p>átøk og seta neyðuga orku av til hetta. Fyri at ymiskir geirar, myndugleikar og stovnar kunnu hava eitt mennandi samstarv, mugu skipanirnar undir einstøku aðalráðunum virka á nøktandi hátt.</p>
<p>Skulu  tænastur til  fólk,  sum  bera  brek,  veruliga  flyta  seg,  er  umráðandi,  at  arbeitt  verður  miðvíst,</p>
<p>umframt at arbeiðið verður raðfest av øllum myndugleikum samstundis.</p>
<p>Skulu heildartilboð setast á stovn er neyðugt, at politiskar semjur verða gjørdar millum aðalráðini og kommunala geiran og, at politiskt bindandi avtalur verða gjørdar sum nágreina, hvussu hesi tilboð</p>
<p>skulu skipast.</p>
<p><em type="bold">10.1 Tilmæli </em></p>
<p>Arbeiðsbólkurin  mælir  til,  at  politisku  myndugleikarnir  arbeiða  mið-  og  stigvíst  við  at  menna samstarvið og samskipan tvørtur um geirar og, at borgarar, sum bera brek, í so stóran mun sum gjørligt fáa heildartilboð.</p>
<p><em type="bold">Keldulisti:</em> </p>
<p><em type="italic">Bøkur: </em></p>
<p>Støstad, Jan – Erik: <span type="quote" xml:lang="dan">“En fjerde vei for velfærden, på sporet af framtidas helse, omsorg og skole”</span>, 1. útgáva, Gyldendal, 2015.</p>
<p>Hansen, Doris: <span type="quote">“Søgan um hini”</span>, 1. Útgáva. Føroya Skúlabókagrunnur, 1996.</p>
<p xml:lang="dan">Ketscher, Kirsten: <span type="quote" xml:lang="dan">“Socialret, principper, rettigheder og værdier”</span>, Karnov Group, 2014.</p>
<p xml:lang="dan">Andersen, Jon: <span type="quote" xml:lang="dan">“Socialforvaltningsret”</span><em type="italic">, </em>6.udgave, Jurist- og Økonomforbundets Forlag, 2016. </p>
<p>Rasmussen Høj, Carsten): <span type="quote" xml:lang="dan">“Serviceloven”</span>, eLex, 2016.</p>
<p><em type="italic">Útgávur og greinar: </em></p>
<p xml:lang="dan">Bengtsson,  Steen:  <span type="quote" xml:lang="dan">“Princip  og  virkelighed,  om  sektoransvar  i  handicappolitikken”</span>, Socialforskningsinstituttet, 2005.</p>
<p>Mikkelsen,  Enna  Garðhorn:  <span type="quote" xml:lang="dan">“Nedsendelser”</span>,  Handicappolitisk  tidsskrift  34,  Dansk  Psykologisk Forlag, 2015.</p>
<p>Lorenzen, Jette, Petersen, Liselotte, Socialministeriet: <span type="quote" xml:lang="dan">“Når tværfaglighed beriger”</span>, VISS.dk, årgang 6, s. 7-9, 2012.</p>
<p xml:lang="dan">Socialministeriet:  “Omsorg  og  magt  - <em type="italic">Om  magtanvendelse og  andre  indgreb  i </em></p>
<p xml:lang="dan"><em type="italic">selvbestemmelsesretten”,  informationspjece  til  personale,  der  arbejder  med  voksne  med  et  svært psykisk handicap</em>, 2004. </p>
<p xml:lang="dan">Socialministeriet: <span type="quote" xml:lang="dan">“Veje til et godt liv i egen bolig”</span>, 2007.</p>
<p xml:lang="dan">Socialministeriet:  “Evaluering  af  erfaringerne  med  institutionsbegrebets  ophævelse  på  handicapområdet, 1998 – 2002,  <em type="italic">fokus på brugernes, pårørendes og personalets erfaringer</em> , 2002. </p>
<p xml:lang="dan">Socialstyrelsen: “Borgerstyret Personlig Assistance, afsluttende evalueringsrapport, Deloitte, 2012.</p>
<p xml:lang="dan">Socialstyrelsen:  <span type="quote" xml:lang="dan">“Magtanvendelse  i  forhold  til  personer  med  betydelig  og  varigt  nedsat  psykisk funktionsevne”</span>, 2015.</p>
<p>Debes,  Elin,  Mortensen,  Eyðvør:  “Eftirmeting  av  royndarverkætlan  við  BPA-skipan  í  Føroyum, Almannaverkið, 2015.</p>
<p>Biskopstø,  Olga,  “Nærverkið  –  ein  góð  tænasta,  arbeiðsrit  nr.  18/2008,  Granskinga</p>
<p>Mortensen,  Eyðvør:  <span type="quote">“Ein  lýsing  av  stuðulsfólkaøkinum  –  og  eitt  tilmæli  um  eina  aðra  skipan,”</span> Almanna- og heilsumálastýrið, 2001.</p>
<p xml:lang="dan">Andrich, R; Mathiassen, N.; Hoogerwerf, E. et al.: “Service dlivery systems for assistive technology</p>
<p xml:lang="dan">in europe”: An AAATE/EASTIN position paper. T, 2013.</p>
<p>Anttila, H; Samuelsson, K; Salminen, A.L.; Brandt, Å.: “Quality of evidence of assistive technology</p>
<p xml:lang="dan">interventions  for  people  with  disability”:  An  overview  of  systematic  reviews,  Technology  and Disability. (24) 9-48, 2012.</p>
<p xml:lang="dan">Wessels, R.; Witte, L.; Andrich, R. et al. <span type="quote" xml:lang="dan">“IPPA, a user-centered approaco to assess effectiveness of Assistive Technology provision”</span>, Technology and Disability (13) 105-115, 2000.</p>
<p xml:lang="dan">Wiederholt,  Mogens:  <span type="quote" xml:lang="dan">“Handicap-  og  kompensationsbegrebet  i  forskelsbehandlingsloven”</span>,  s.205,</p>
<p xml:lang="dan">Juristen, nr.7, 2008.</p>
<p xml:lang="dan">Eide,  Ann  Kristin,  Breimo  Paulsen,  Janne:  <span type="quote" xml:lang="dan">“Når  livsløp  veves  sammen  med  administrative tilfeldigheter”</span>,  En  studie  av  boligløsninger  for  mennesker  med  utviklingshemming,  Nordlands Forskning, 2013.</p>
<p xml:lang="dan">Schwartz,  Ida:  <span type="quote" xml:lang="dan">“Samarbejde  med  pårørende  ud  fra  beboernes  perspektiver”</span>  ,Personlig  service.  Ett</p>
<p xml:lang="dan">diskussionsunderlag om självbestämmande inom hemtjänsten, (2014) DHR, 2012.</p>
<p><em type="italic">Frá alnótini: </em></p>
<p xml:lang="dan">Institut for menneskerettigheder: <span type="quote" xml:lang="dan">“Handicapkonventionen”</span>, <em type="italic"> http://menneskeret.dk/handicap </em> </p>
<p xml:lang="dan">Mandag Morgen: “<em type="italic">Stor socialreform på vej mod forlis” </em><em type="italic">https://www.mm.dk/stor-socialreform-paa</em></p>
<p xml:lang="dan"><em type="italic">vej-mod-forlis/, 26.se</em>ptember 2016. </p>
<p xml:lang="dan">Mandag  Morgen:  “<em type="italic">Ekspert:  Vi  kan  spare  100  milliarder  på  velfærdssamfundet”, </em></p>
<p xml:lang="dan"><em type="italic">https://www.mm.dk/ekspert-vi-kan-spare-100-mia-kr-paa-velfaerdsamfundet/, </em>23.januar 2017. </p>
<p xml:lang="dan">Nationalt  Videnscenter  for  Demens:  Magtanvende<em type="italic">lse, http://www.videnscenterfordemens.dk/pleje</em></p>
<p xml:lang="dan"><em type="italic">og-behandling/lovgivning-og-demens/magtanvendelse/ </em></p>
<p xml:lang="dan">European Parliament, Briefing. “Assistive technologies to support</p>
<p>people  with  disabilities” <em type="italic">http://www.europarl.europa.eu/EPRS/EPRS-Briefing-559513-Assistive</em></p>
<p><em type="italic">technologies-support-people-with-disabilities-FINAL.pdf,</em> 2015. </p>
<p><em type="bold">FYLGISSKJAL 1 </em></p>
<p><em type="bold">Arbeiðssetningur í sambandi við arbeiðið at orða ein føroyskan tænastupolitik, sum grundarlag fyri nýggjari tænastulóg </em></p>
<p>Forsorgarlógin  er  ein  av  grundarsteinunum  í  okkara  vælferðarskipan,  og  hava  skiftandi landsstýrisfólk arbeitt við at gera eina nýggja forsorgarlóg. Byrjað varð við reglunum um hjálparráð, síðani lógina um arbeiðsfremjandi tiltøk og seinast er tað lógin um heimatænastu, eldrarøkt v.m. í sambandi við, at kommunurnar hava yvirtikið hesar tænastur. Dagføringar eru somuleiðis gjørdar í mun til ásetingar um bústaðar- og virknistilboð. Næsta stigið  er ein tænastulóg, sum skal betra um rættartrygdina hjá borgarum við serligum avbjóðingum og sum skal betra innihaldið í tænastunum.  Til  tess  at  fáa  eina  so  góða  tænastulóg,  sum  til  ber,  er  ynski  at  fáa  ein  greiðan  og  dygdargóðan tænastupolitik.</p>
<p><em type="bold">Orsøkin til, at málið verður tikið upp </em></p>
<p>Tá  tað  snýr  seg  um  tænastur  til  fólk  við  serligum  avbjóðingum,  so  hevur  kjakið  um  manglandi bústaðartilboð til fólk við serligum avbjóðingum fylt nógv seinastu árini, meðan minni fokus hevur verið á innihaldið á bústøðunum og í øðrum tilboðum, sum Almannaverkið veitir.</p>
<p>Sitandi  samgonga  hevur  sett  sær  fyri,  at  nýskipanir  skulu  fremjast  á  almannaøkinum,  sum  skulu tryggja øllum borgarum góða tænastu, rættartrygd og møguleikar at liva og virka í Føroyum.  Føroyar  hava  nú  fingið  ein  bústaðapolitik,  og  gongd  er  komið  á  tilgongdina  við  at  útvega  fleiri bústaðir.  Nú  er  stundin  komin  til  at  venda  sjóneykuni  móti  innihaldinum  í  tænastunum.  Í  fleiri  ár hevur Almannaverkið víst á, at tørvur er á greiðum ásetingum í mun til innihaldið í tænastunum og at eitt tænastustøðið verður ásett av politisku skipanini.  Eisini hava áhugafeløg undir MBF víst á, at borgarin  hevur  ov  lítla  ávirkan  á  egið  lív  og  tænastuna,  sum  viðkomandi  fær.  Harumframt  hava Løgtingsins Umboðsmaður, Føroya Pedagogfelag og Demensætlanin frá  februar 2015 víst á, at bæði borgarin  og  starvsfólk,  sum  eru  um  borgaran,  hava  tørv  á  greiðum  reglum  í  mun  til  valdsnýtslu. Harafturat  hava  somu  myndugleikar  víst  á,  at  tað  alneyðugt  at  fáa  greiðu  á,  hvussu  eftirlit  við tænastunum verður skipað.</p>
<p>Landsstýriskvinnan hevur tí sett sær sum mál at orða ein tænastupolitik, sum verður grundarsteinur undir  tænastulógini,  sum  skal  fáa  greiðu  á  omanfyrinevndu  viðurskiftum.  Tænastulógin  verður ætlandi gjørd í heyst.</p>
<p><em type="bold">Rættindi hjá borgarum við serligum avbjóðingum tryggjast í tænastulóg </em>Endamálið við tænastupolitikkinum er at tryggja, at fólk við serligum avbjóðingum kunnu hava eitt virðiligt og innihaldsríkt lív á jøvnum føti við aðrar borgarar. </p>
<p>Tænastupolitikkurin skal tryggja, at tað við so lítlum inntrivi sum gjørligt verður tikin hond um teir borgarar, sum hava tørv á stuðli og hjálp í gerandisdegnum og  borgarin í størri mun fær eina tænastu, sum tekur støði í førleikum hjá viðkomandi.</p>
<p>Politikkurin  skal  taka  støði  í  einstaka  borgaranum,  hansara  sjálvsavgerðarrætti  og  skal  tryggja,  at borgarin hevur ávirkan á egin viðurskifti.</p>
<p>Harafturat  skal  politikkurin  tryggja,  at  borgarar  og  tey  starvsfólk,  sum  eru  um  borgaran,  hava neyðugar  lógarfestar  karmar  at  virka  undir,  tá  tað  snýr  seg  um  viðurskifti,  sum  koma  undir valdsnýtslu.</p>
<p>Eisini skal politikkurin vísa, hvussu eitt objektivt eftirlit kann fremjast við teimum tænastum, sum veittar verða, uttan at hetta gongur útyvir álitið á starvsfólki og trivnaðin millum starvsfólk.</p>
<p><em type="bold">Setan av arbeiðsbólki og skipan av arbeiðinum. </em></p>
<p>Forsorgarlógin og ein komandi tænastulóg kunnu metast at vera ein av grundarsteinunum í føroysku vælferðarskipanini.  Tí  hevur  tað  alstóran  týdning,  at  ein  tænastupolitikkur  og  ein  tænastulóg  hava breiða undirtøku bæði í politisku skipanini og frá borgarum, fakfólki, fakfeløgum, stovnum.</p>
<p>Landsstýriskvinnan  hevur  tískil  avgjørt,  at  seta  ein  breittfevnandi  arbeiðsbólk  til  at  orða  ein tænastupolitik, sum skal verða grundarsteinur undir tænastulógini, sum ætlandi verður gjørd í heyst.</p>
<p>Mælt verður til at bólkurin verður samansettur soleiðis:</p>
<p type="listitem"> 1 umboð fyri MBF</p>
<p type="listitem"> 1 umboð fyri Javna</p>
<p type="listitem"> 1 umboð fyri Sinnisbata</p>
<p type="listitem"> 3 Føroya Pedagogfelag</p>
<p type="listitem"> 1 Ergoterapeutfelag Føroya</p>
<p type="listitem"> 1 Fysioterapeutfelag Føroya</p>
<p type="listitem"> 1 Heilsuhjálparafelag Føroya</p>
<p type="listitem"> 1 Felagið fyri Føroyskir sjúkrarøktarfrøðingar</p>
<p type="listitem"> 1 Heilsurøktarafelagið</p>
<p type="listitem"> 1 Heilsuhjálparafelag Føroya</p>
<p type="listitem"> 1 Kommunufelag Føroya</p>
<p type="listitem"> 3 umboð fyri Almannaverkið</p>
<p type="listitem"> 2 umboð fyri Almannamálaráðið (Formaður og skrivari)</p>
<p>Arbeiðsbólkurin skal gera tilmæli um ein føroyskan tænastupolitik á almannaøkinum.</p>
<p>Í tilmælinum skal bólkurin:</p>
<p type="listitem"> Lýsa og greina, hvussu verandi tænastur eru skipaðar í Føroyum a. Stuðulsfólkaskipanin fyri børn og vaksin. Hetta fevnir m.a. um eftirmeting av PBAroyndarverkætlanini  b. Skipan av tænastuni. Hetta fevnir um verandi tænastur og hvussu hesar eru skipaðar við atliti til tørvi borgarans frá vøggu til grøv á sambýlum, í búfelagsskapum, í egnum bústaði og í virknistilboðum c. Námsfrøðiligt innihald d. Eftirlit e. Valdsnýtsla</p>
<p>Greiningin eigur at samstundis at lýsa, hvat hóskar væl, og hvørjar ábøtur tørvur er á.</p>
<p>- Herundir skal arbeiðsbólkurin gera tilmæli um</p>
<p>o eina føroyska PBA-skipan  o Viðlíkahaldsvenjing til borgarar, sum fáa bútilboð hjá Almannaverkinum o Flutningsskipan til fólk, sum fáa tænastur</p>
<p type="listitem"> Lýsa og greina, hvussu tænasturnar eru skipaðar í øðrum norðurlondum</p>
<p type="listitem"> Bólkurin skal gera tilmæli um tænastupolitikk fyri Føroyar.</p>
<p>Tænastupolitikkurin skal orðast við støði í omanfyrinevndu greiningum og við støði í fylgjandi:</p>
<p type="listitem"> Brekpolitiskum meginreglum sum geiraábyrgd, kompensatión og inklusión</p>
<p type="listitem"> ST-sáttmálanum fyri fólk, sum bera brek</p>
<p type="listitem"> Endurmenningartilgongdini</p>
<p type="listitem"> Bústaðarpolitikki landsins</p>
<p type="listitem"> Eldrapolitikki landsins</p>
<p type="listitem"> Samskipan millum myndugleikar</p>
</body></document>