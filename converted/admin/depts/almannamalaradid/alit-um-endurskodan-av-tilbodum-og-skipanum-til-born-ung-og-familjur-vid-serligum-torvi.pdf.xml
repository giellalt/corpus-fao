<document xml:lang="fao" id="no_id"><header><title/><genre code="admin"/><author><unknown/></author><wordcount>20010</wordcount><conversion_status type="standard"/><availability><license type="standard"/></availability><multilingual><language xml:lang="dan"/></multilingual><origFileName>álit-um-endurskoðan-av-tilboðum-og-skipanum-til-børn-ung-og-familjur-við-serligum-tørvi.pdf</origFileName><metadata><uncomplete/></metadata><version>XSLtemplate $Revision: 187360 $; file-specific xsl  Revision; common.xsl  $Revision: 154948 $; </version></header><body><p>0</p>
<p><em type="bold">Innihald </em></p>
<p><em type="italic">1. Inngangur  </em></p>
<p><em type="italic">1.1. Arbeiðsbólkurin  </em></p>
<p><em type="italic">1.2. Arbeiðssetningur hjá arbeiðsbólkinum  </em></p>
<p><em type="italic">1.3. Viðmerkingar  </em></p>
<p><em type="italic">1.4. Avmarkingar  </em></p>
<p xml:lang="dan"><em type="italic">1.5. Ummæli  </em></p>
<p><em type="italic">1.6. Hagtøl  </em></p>
<p xml:lang="dan"><em type="italic">2. Børn og ung  </em></p>
<p><em type="italic">3. Serligur tørvur  </em></p>
<p><em type="italic">3.1. Børn og ung við breki  </em></p>
<p><em type="italic">3.2. Børn og ung - barnavernd  </em></p>
<p><em type="italic">4. Tilboð og skipanir í dag  </em></p>
<p xml:lang="dan"><em type="italic">4.1. Útgreining  </em></p>
<p xml:lang="dan"><em type="italic">4.1.1. Børn og ung  </em></p>
<p><em type="italic">4.1.2. Familjur  </em></p>
<p><em type="italic">4.2. Tilboð og skipanir eftir forsorgarlógini  </em></p>
<p><em type="italic">4.2.1. Dagstovnurin Reiðrið  </em></p>
<p><em type="italic">4.2.2. Familjudepilin – ráðgeving í sambandi við førleikatarn  </em></p>
<p><em type="italic">4.2.3. Stuðulsfólkaskipanin fyri børn (SFB)  </em></p>
<p><em type="italic">4.2.4. Heimið sum stovnur  </em></p>
<p xml:lang="dan"><em type="italic">4.2.5. Umlætting  </em></p>
<p><em type="italic">4.2.6. Samdøgursstovnur eftir § 16, stk. 1 í forsorgarlógini til børn, ið bera brek  </em></p>
<p><em type="italic">4.3. Tilboð og skipanir eftir barnaverndarlógini  </em></p>
<p><em type="italic">4.3.1. Fyribyrgjandi fyriskipanir  </em></p>
<p><em type="italic">4.3.2. Samdøgursstovnur fyri børn og ung  </em></p>
<p>1</p>
<p><em type="italic">4.3.3. Stovnslíknandi fyriskipan  </em></p>
<p><em type="italic">4.3.4. Ungdómsdeildin á Føroya Barnaheimi  </em></p>
<p><em type="italic">4.3.5. Serdagstovnur  </em></p>
<p><em type="italic">4.3.6. Familjudepilin  </em></p>
<p><em type="italic">4.3.7. Fosturforeldur  </em></p>
<p><em type="italic">4.3.8. Samdøgursstovn uttanlands  </em></p>
<p xml:lang="dan"><em type="italic">4.3.9. Umlætting  </em></p>
<p><em type="italic">4.4. Sjónveik  </em></p>
<p><em type="italic">4.4.1. Sernámsdepilin  </em></p>
<p><em type="italic">4.4.2. Sjóndepilin  </em></p>
<p><em type="italic">4.5. Teknmál  </em></p>
<p><em type="italic">4.5.1. Teknmálstulkatænastan  </em></p>
<p><em type="italic">4.5.2. Teknmálslæra  </em></p>
<p><em type="italic">5. Bygnaðurin  </em></p>
<p><em type="italic">5.1. Bygnaðurin fram til 2009  </em></p>
<p><em type="italic">5.2. Bygnaðurin í 2009  </em></p>
<p><em type="italic">6. Fyrimunir og vansar við galdandi skipan  </em></p>
<p><em type="italic">6.1. Barnaverndarøkini  </em></p>
<p><em type="italic">6.2. Fyribyrgjandi fyriskipanir  </em></p>
<p xml:lang="dan"><em type="italic">6.3. Útgreining  </em></p>
<p><em type="italic">6.4. Økið <span type="quote">“Børn og Ung”</span>  </em></p>
<p><em type="italic">6.5. Stuðulsfólkaskipanin fyri Børn  </em></p>
<p><em type="italic">6.6. Samdøgurstilboð  </em></p>
<p><em type="italic">6.7. Fosturforeldraskipanin  </em></p>
<p><em type="italic">6.8. Samdøgurstilboð uttanlands  </em></p>
<p><em type="italic">6.9. Samstarv, tá mál eru fevnd av bæði forsorgarlógini og barnaverndarlógini  </em></p>
<p><em type="italic">6.10. Vantandi samskipan  </em></p>
<p>2</p>
<p><em type="italic">7. Gráøkis- og markamótstrupulleikar  </em></p>
<p><em type="italic">7.1. Millum myndugleikar  </em></p>
<p><em type="italic">7.1.1. Millum kommunur og landið  </em></p>
<p><em type="italic">7.1.2. Millum Almannamálaráðið og Mentamálaráðið  </em></p>
<p><em type="italic">7.1.3. Millum Almannamálaráðið og Heilsumálaráðið  </em></p>
<p><em type="italic">7.2. Millum lógir undir Almannamálaráðnum  </em></p>
<p><em type="italic">7.3. Loysnir  </em></p>
<p><em type="italic">8. Tilboð og skipanir í framtíðini  </em></p>
<p><em type="italic">8.1. Útgreining og uppfylgjandi viðgerð  </em></p>
<p><em type="italic">8.2. Tilboð og skipanir kring landið  </em></p>
<p><em type="italic">8.3. Stuðulsfólkaskipanin fyri børn (SFB)  </em></p>
<p><em type="italic">8.4. Fosturforeldraskipanin  </em></p>
<p><em type="italic">8.5. Samdøgurstilboð  </em></p>
<p><em type="italic">8.5.1. Ungdómsdeild  </em></p>
<p><em type="italic">8.5.2. Viðgerðardeild við tveimum eindum  </em></p>
<p><em type="italic">8.5.3. Sosialpsykiatrisk eind  </em></p>
<p><em type="italic">8.5.4. Verkætlanareind  </em></p>
<p><em type="italic">8.5.5. Bráðfeingispláss  </em></p>
<p xml:lang="dan"><em type="italic">8.5.6. Útslúsing  </em></p>
<p xml:lang="dan"><em type="italic">8.5.7. Familjudeild  </em></p>
<p xml:lang="dan"><em type="italic">8.6. Umlætting  </em></p>
<p><em type="italic">8.6.1. Bú- og umlættingartilboð til børn og ung við autismu  </em></p>
<p><em type="italic">8.6.2. Bú- og umlættingartilboð til børn við fjølbreki  </em></p>
<p><em type="italic">8.7. Búpláss til børn við serligum tørvi  </em></p>
<p><em type="italic">8.7.1. Útslúsingar-, bú- og arbeiðsavkláringartilboð  </em></p>
<p><em type="italic">8.8. Ráðgeving til familjur at børnum við serligum tørvi  </em></p>
<p><em type="italic">8.9. Stovnsuppihald uttanlands  </em></p>
<p>3</p>
<p><em type="italic">8.10. Visitatión  </em></p>
<p><em type="italic">9. Hvussu skipa vit tilboð og skipanir í framtíðini  </em></p>
<p><em type="italic">9.1. Brek- og barnavernd í einum felags høpi  </em></p>
<p><em type="italic">9.2. Eitt stað at venda sær til  </em></p>
<p><em type="italic">9.3. Ráðgeving og vegleiðing  </em></p>
<p><em type="italic">9.4. Kommunalu økini  </em></p>
<p xml:lang="dan"><em type="italic">9.5. Útgreining  </em></p>
<p><em type="italic">9.6. Fosturforeldraskipanin  </em></p>
<p><em type="italic">9.7. Samdøgurstilboðini  </em></p>
<p><em type="italic">9.8. Samdøgursstovn uttanlands  </em></p>
<p><em type="italic">9.9. Dag- og umlættingartoymi  </em></p>
<p><em type="italic">9.10. Dag- og umlættingarstovnar  </em></p>
<p><em type="italic">9.11. Stuðulsfólkaskipanin fyri børn (SFB)  </em></p>
<p><em type="italic">9.12. Búpláss til børn og ung undir 18 ár  </em></p>
<p><em type="italic">9.13. Fyrisitingin av fosturforeldraskipanini, samdøgurstilboðunum og SFB.  </em></p>
<p><em type="italic">10. Útlegging til kommunurnar – fyrimunir og vansar  </em></p>
<p><em type="italic">10.1. Niðurstøða  </em></p>
<p><em type="italic">11. Eftirlit  </em></p>
<p><em type="italic">12. Visitatión til tilboð og skipanir  </em></p>
<p><em type="italic">13. Fíggjarligt  </em></p>
<p><em type="italic">14. Tilmæli  </em></p>
<p><em type="italic">15. Lógarbroytingar og onnur verkseting  </em></p>
<p><em type="italic">Skjal 1: Bygnaður 2006 til 2009  </em></p>
<p><em type="italic">Skjal 2: Bygnaður í 2009  </em></p>
<p><em type="italic">Skjal 3: Bygnaður síðan september 2009  </em></p>
<p><em type="italic">Skjal 4: Yvirlit yvir tilboð og skipanir umframt ábyrgdarbýtið  </em></p>
<p><em type="italic">Skjal 5: Framtíðar bygnaður  </em></p>
<p>4</p>
<p><em type="bold">1. Inngangur </em></p>
<p>Eitt av aðalmálunum hjá landsstýriskvinnuni í almannamálum er at skapa umstøður fyri, at</p>
<p>øll  børn,  ung  og  familjur  við  serligum  tørvi  í  mest  møguligan  mun  fáa  nøktandi  tilboð  í</p>
<p>Føroyum.</p>
<p>Til tess at røkka hesum máli, setti landsstýriskvinnan í mai 2009 ein arbeiðsbólk at leggja fram  �</p>
<p>forsorgarlógini og barnaverndarlógini, kunnu skipast á mest skynsama hátt, soleiðis at øll</p>
<p>børn,  ung  og  familjur  við  serligum  tørvi  fáa  nøktandi  tilboð  í  Føroyum.  Arbeiðsbólkurin</p>
<p>fekk  í  fyrstu  atløgu  álagt  at  leggja  álitið  fram  í  seinasta  lagi  í  desember  2009.  Handanin</p>
<p>varð tó seinni útsett til miðjan mars 2010.</p>
<p>Arbeiðsbólkurin er nú liðugur við sítt arbeiði, og er komin fram til tær niðurstøður, ið eru í</p>
<p>hesum áliti.</p>
<p><em type="bold">1.1. Arbeiðsbólkurin </em></p>
<p>Arbeiðsbólkurin hevur verið mannaður soleiðis:</p>
<p>Umboðandi Barnaverndarstovu Føroya: Oddbjørg Balle, leiðari.</p>
<p>Umboðandi  barnaverndartænasturnar:  Eyðun  Jensen,  leiðari  á  Barnaverndartænastuni  í</p>
<p>Havn,  Jákup  Foldbo,  leiðari  á  Eysturoyar  Barnaverndartænastu  og  Hans  Andreas  Dam</p>
<p>Joensen, leiðari á Barnaverndartænastuni í Sundalagnum. Umboðandi  Nærverkið:  Minna  Poulsen,  leiðari  á  Børn  og  Ung,  Súsanna  Holm,  leiðari  á</p>
<p>Stuðulsfólkaskipanini fyri børn.</p>
<p>Umboðandi Almannastovuna: Birita Viderø, fulltrúi.</p>
<p>Umboðandi Almannamálaráðið: Tórhild Højgaard, fulltrúi, ið samstundis er samskipari hjá</p>
<p>arbeiðsbólkinum.</p>
<p><em type="bold">1.2. Arbeiðssetningur hjá arbeiðsbólkinum </em></p>
<p>Arbeitt hevur verið út frá hesum arbeiðssetningum:</p>
<p>1. At lýsa núverandi skipan viðvíkjandi tilboðum til børn/ung og familjur við serligum tørvi  eftir  forsorgarlógini  og  barnaverndarlógini,  umframt  at  fyrimunir  og  vansar</p>
<p>við  galdandi  skipan  verða  nágreinaðir.  Her  verður  hugsað  um  dagtilboð,</p>
<p>samdøgurstilboð,  herundir  fosturforeldraskipanin,  umlættingartilboð,  tilboð  um</p>
<p>stuðul, ráðgeving, viðgerðartilboð o.a.</p>
<p>2. At  lýsa  gráøkis-  og  markamótstrupulleikar  millum  ymisk  øki,  og  at  koma  við tilmæli um, hvørji tilboð hoyra undir almannaøkið.</p>
<p>3. At  lýsa  gráøkis-  og  markamótstrupulleikar  millum  forsorgarlógina  og barnaverndarlógina,  og  at  koma  við  tilmæli  um,  hvussu  trupulleikarnir  kunna</p>
<p>loysast.</p>
<p>5 4. At koma við tilmæli um, hvørji tilboð og skipanir eiga at verða bjóðað í Føroyum til  børn/ung  og  familjur  við  serligum  tørvi  eftir  forsorgarlógini  og</p>
<p>barnaverndarlógini.</p>
<p>5. At  koma  við  tilmæli  um,  hvussu  tilboð  og  skipanir  til  børn/ung  og  familjur  við serligum  tørvi  kunnu  skipast,  soleiðis  at  hesi  tilboð  og  skipanir  eru  smidligar  og</p>
<p>kunnu  nøkta  skiftandi  tørv,  samstundis  sum  mest  gagn  fæst  burturúr  fakfólki  við</p>
<p>serkunnleika,  eitt  nú  sálarfrøðingum. Her  skal  vera  hugsað  um,  at  tað  eru  tvær</p>
<p>lóggávur, ið regulera tilboð og skipanir til børn/ung og familjur við serligum tørvi.</p>
<p>6. At  lýsa  møguligar  fyrimunir  og  vansar  við  at  leggja  økið  út  til  kommunurnar, møguliga undir ein felagskommunalan myndugleika.</p>
<p>7. At  lýsa  fyrimunir  og  vansar  við  verandi  visiteringsskipan  til  tilboð  og  skipanir, umframt at koma við tilmæli um hvussu visitering til tilboð og skipanir skal skipast,</p>
<p>eisini sæð í mun til lóggávu.</p>
<p><em type="bold">1.3. Viðmerkingar  </em></p>
<p>Í 2009 eru bygnaðarbroytingar framdar á økinum <span type="quote">“Børn og Ung”</span>. Arbeiðið við at fremja bygnaðarbroytingarnar byrjaði stutt áðrenn arbeiðsbólkurin bleiv settur, og nýggja skipanin</p>
<p>er enn ikki komin at virka til fulnar, soleiðis at skilja, at Barnaverdartænasturnar enn ikki eru greiðar yvir, hvørji tilboð eru tøk. Tískil er torført hjá arbeiðsbólkinum at endurskoða</p>
<p>tey tilboð og tær skipanir, sum bygnaðarbroytingarnar føra við sær.</p>
<p>Arbeiðsbólkurin hevur tó valt at leggja til grund tey tilboð og tær skipanir, sum væntandi</p>
<p>verða,  tá  bygnaðarbroytingarnar  eru  framdar,  og  at  koma  við  viðmerkingum  um bygnaðarbroytingarnar, har hetta er viðkomandi.</p>
<p><em type="bold">1.4. Avmarkingar </em></p>
<p>Arbeiðsbólkurin  er  settur  av  landsstýriskvinnuni  í  almannamálum  og  hevur  tískil  bert endurskoðað  tilboð  og  skipanir,  sum  eru  fevnd  av  málsøkinum  hjá  Almannamálaráðnum.</p>
<p>Sostatt  hevur  arbeiðsbólkurin  ikki  endurskoðað  tilboð  og  skipanir  fevnd  av  málsøkinum</p>
<p>hjá  øðrum  aðalráðum.  Tó  loyvir  arbeiðsbólkurin  sær  at  koma  við  viðmerkingum  til</p>
<p>skipanir, sum hava beinleiðis ávirkan á tilboð og skipanir, sum  eru fevnd av málsøkinum</p>
<p>hjá Almannamálaráðnum.</p>
<p>Arbeiðsbólkurin  hevur  ikki  endurskoðað  tær  fyribyrgjandi  fyriskipanirnar  innan barnavernd, sum kommunurnar varða av, men loyvir sær tó at gera ymiskar viðmerkingar</p>
<p>hesum viðvíkjandi.</p>
<p xml:lang="dan"><em type="bold">1.5. Ummæli </em></p>
<p>Sum  ein  liður  í  at  lýsa  verandi  tilboð  og  skipanir,  her  í  millum  hvørjir  trupulleikar  og</p>
<p>manglar  eru,  hevur  arbeiðsbólkurin  heitt  á  Meginfelag  Teirra  Brekaðu  í  Føroyum,</p>
<p>Fosturforeldrafelagið,  Fosturforeldraskipanina,  Høvuðsbarnaverndarnevndina,  Almanna</p>
<p>stovuna, Nærverkið, umframt Kommunusamskipan Føroya og Føroya Kommunufelag, her</p>
<p>6 í  millum  barnaverndartænasturnar,  um  at  koma  við  viðmerkingum  til  m.a.,  um    verandi</p>
<p>tilboð og skipanir eru nøktandi.</p>
<p>Harafturat  er  Sernámsdepilin,  Psykiatriski  depilin  á  Landssjúkrahúsinum,  og</p>
<p>sálarfrøðingurin hjá Høvuðsbarnaverndarnevndini biðin um at koma við tilmæli um, hvørji børn og ung kunnu vera á sama stovni.</p>
<p>Álitið í síni heild hevur verið til ummælis hjá Mentamálaráðnum, Heilsumálaráðnum, Ser</p>
<p>námsdeplinum,  Psykiatriska  deplinum  á  Landssjúkrahúsinum,  Gigni,  Meginfelag  teirra</p>
<p>Brekaðu,  Dugna,  Fosturforeldrafelagnum,  Almannastovuni,  Nærverkinum,  Stýrinum  fyri</p>
<p>Føroya  Barnaheimi,  Høvuðsbarnaverndarnevndini,  Føroya  Kommunufelagi,  Kommunusamskipan Føroya og Føroya Pedagogfelagi.</p>
<p>Tær  viðmerkingarnar,  sum  arbeiðsbólkurin  hevur  móttikið,  eru  í  ávísan  mun  tiknar  við  í</p>
<p>álitið.</p>
<p><em type="bold">1.6. Hagtøl </em></p>
<p>Arbeiðsbólkurin hevur útvegað sær hagtøl frá Høvuðsbarnaverndarnevndini,</p>
<p>Almannastovuni, Nærverkinum og Barnaverndarstovu Føroya, her  í millum</p>
<p>barnaverndartænastunum  og  Fosturforeldraskipanini,  viðvíkjandi  økinum  Børn  og  Ung.</p>
<p>Tey innkomnu hagtølini eru tikin við í álitið.</p>
<p xml:lang="dan"><em type="bold">2. Børn og ung </em></p>
<p>Tá tosað verður um børn, ung og familjur, verður hugsað um børn og ung í aldrinum 0 til</p>
<p>18 ár og familjur teirra. Tó eru ávísar fyriskipanir, har hugsað verður um ung upp til 21 ár,</p>
<p>og kemur hetta beinleiðis til sjóndar í álitinum.</p>
<p><em type="bold">3. Serligur tørvur </em></p>
<p>Tá tosað verður um serligan tørv, verður hugsað um børn og ung, sum hava eitthvørt brek,</p>
<p>tað verði seg likamligt ella sálarligt, ella varandi víðfevnda sjúku, sum ger, at tey hava ein serligan tørv, sum sokallaði <span type="quote" xml:lang="dan">“normal”</span> børn og ung ikki hava. Eisini verður hugsað um børn og  ung,  sum  liva  undir  viðurskiftum,  ið  kunnu  skaða  teirra  heilsu  og  menning,  og  sum</p>
<p>tískil hava tørv á serligum stuðli og umsorgan.</p>
<p>Tey  børn  og  ungu,  sum  hava  eitthvørt  brek,  ella  varandi  víðfevnda  sjúku,  eru  fevnd  av</p>
<p>forsorgarlógini,  meðan  børn  og  ung,  sum  liva  undir  viðurskiftum,  ið  kunna  skaða  teirra heilsu og menning, eru fevnd av barnaverndarlógini. Børn og ung við serligum tørvi kunnu</p>
<p>tó vera fevnd av báðum lóggávum.</p>
<p>Tað  er  sera  ymiskt,  hvønn  tørv  børn,  ung  og  familjur  teirra  hava.  Børn  og  ung  fevnd  av</p>
<p>forsorgarlógini og børn og ung fevnd av barnaverndarlógini kunnu tó hava sama tørv.</p>
<p>7</p>
<p><em type="bold">3.1. Børn og ung við breki </em></p>
<p>Børn og ung við breki kunnu bólkast upp í hesar høvuðsbólkar:</p>
<p>Fjølbrekað  Likamliga brekað  Menningartarnað   Sálarsjúk, ADHD, ADD   Autisma   Blind  Deyv</p>
<p><em type="bold">3.2. Børn og ung - barnavernd </em></p>
<p>Børn og ung, sum eru fevnd av barnaverndarlógini, hava oftast hesar høvuðstrupulleikar:</p>
<p>Kensluligar trupulleikar  Sosialar trupulleikar  Ikki aldurssvarandi ment   Sálarsjúk/ADHD/ADD  Atferðar- og tillagingartrupulleikar  Tilknýtistrupulleikar  Rúsevnismisnýtslu</p>
<p><em type="bold">4. Tilboð og skipanir í dag </em></p>
<p>Verandi  tilboð  og  skipanir  hava  í  stóran  mun  heimild  í  annaðhvørt  forsorgarlógini  ella</p>
<p>barnaverndarlógini. Tó eru tilboð og skipanir, sum hava heimild í aðrari lóggávu.</p>
<p>Tað,  sum  er  avgerandi  fyri,  hvørji  tilboð  og  skipanir  møguleiki  er  fyri  at  bjóða  børnum,</p>
<p>ungum  og  familjum  teirra  er,  hvørjari  lóggávu  tey  eru  fevnd  av.  Børn  og  ung,  sum  eru</p>
<p>fevnd av barnaverndarlógini, og familjur teirra, kunnu fáa bjóðað tilboð, sum hava heimild</p>
<p>í  barnaverndarlógini,  meðan  tey,  sum  eru  fevnd  av  forsorgarlógini,  kunnu  fáa  bjóðað</p>
<p>tilboð, sum hava heimild í forsorgarlógini. Børn og ung, sum eru fevnd av forsorgarlógini, kunnu tó innskrivast á samdøgursstovn, sum hevur heimild í barnaverndarlógini, um pláss</p>
<p>er á stovninum og viðkomandi fakliga kann sameinast við málbólkin hjá stovninum. Børn</p>
<p>og ung fevnd av báðum lóggávunum kunnu fáa bjóða tilboð eftir báðum lógunum.</p>
<p>Viðmerkjast  skal,  at  tá  sipað  verður  til  samdøgursstovn,  er  talan  um  stovn  til  fyribils</p>
<p>uppihald  í  styttri  ella  longri  tíð,  og  ikki  fast  búpláss.  Bert  ein  stovnur  við  varandi</p>
<p>búplássum til børn og ung er í Føroyum.</p>
<p>1. apríl 2010 letur bústovnur til børn og ung við autismu væntandi upp í Klaksvík, við 7 búplássum og 2.</p>
<p>umlættingarplássum. Tey sum flyta inn í búplássini eru í aldrinum 8 – 17 ár. Ætlanin er, at hesi framhaldandi</p>
<p>skula búgva her, eisini eftir at tey eru vorðin 18 ár.</p>
<p>8</p>
<p>Umlætting er at skilja sum fyribils uppihald í styttri tíð, vanliga 2-3 dagar hvørja ferð. Tó</p>
<p>komu eisini longri umlættingar fyri, tá serliga umstøður tala fyri tí.</p>
<p>Tey ymisku tilboðini og skipanirnar verða nærri lýst niðanfyri.</p>
<p xml:lang="dan"><em type="bold">4.1. Útgreining </em></p>
<p>Útgreining vil siga, at mett verður um førleika og tørv hjá tí einstaka.</p>
<p>Hóast  útgreining  av  børnum  og  ungum  ikki  er  ein  partur  av  ábyrgdarøkinum  hjá Almannamálaráðnum, er útgreining tikin við, tí hendan er ein fortreyt fyri, at børn, ung og</p>
<p>familjur við serligum tørvi fáa rætta tilboðið.</p>
<p>Áðrenn støða verður tikin til, hvat tilboð ella hvør fyriskipan er tann rætta fyri tað einstaka</p>
<p>barnið  ella  unga,  er  tað  umráðandi,  at  mett  verður  um  teirra  førleika  og  veruliga  tørv,</p>
<p>soleiðis  at  finnast  kann  fram  til,  hvat  tilboð  ella  hvør  fyriskipan  er  tann  rætta  fyri</p>
<p>viðkomandi.  Tað  sama  er  galdandi,  tá  talan  er  um  at  seta  eina  fyriskipan  í  verk  fyri  eina familju.</p>
<p>Manglandi  útgreining kann hava við  sær, at  tann fyriskipan, sum  verður  sett í  verk, antin</p>
<p>ikki er røtt og at tað tískil eftir eina tíð verður neyðugt at seta nýggja fyriskipan í verk, t.d.</p>
<p>flyta eitt barn frá eini fosturfamilju til ein stovn. Eisini kann  vantandi útgreining hava við sær, at fyriskipanin ikki er nóg umfatandi, ella at ov nógv verður sett</p>
<p>Um ov nógv verður sett inn við stuðli, hevur tað oftani ónøgd og ótryggleika við sær, um</p>
<p>skorið verður av stuðulstímunum.</p>
<p>At  skeiv  fyriskipan  verður  sett  í  verk,  hevur  bæði  menniskjaligar  og  fíggjarligar</p>
<p>avleiðingar.  Fyri  eitt  barn  kann  skeiv  fyriskipan  hava  við  sær,  at  barnið  verður  enn  verri</p>
<p>fyri  enn  tað  var,  áðrenn  fyriskipanin  bleiv  sett  í  verk,  ella  at  barnið  ikki  mennist. Fíggjarligu fylgjurnar eru, at útreiðslur eru hildnar fyri eina fyriskipan, sum í besta føri ikki</p>
<p>hevur havt nakra jaliga ávirkan fyri barnið ella tann unga.</p>
<p xml:lang="dan"><em type="bold">4.1.1. Børn og ung </em></p>
<p>Í dag verða børn og ung útgreinað á Sernámsdeplinum (SND), sum Mentamálaráðið varðar</p>
<p>av,  á  Psykiatriska  deplinum  og  á  Barnadeildini  á  Landssjúkrahúsinum,  sum</p>
<p>Heilsumálaráðið varðar av.</p>
<p>Sambært teksti í fíggjarlógini fatar arbeiðið hjá Sernámsdeplinum um, at:</p>
<p> <em type="italic">skipa fyri og ráðgeva í øllum sernámsfrøðiligum spurningum, </em> <em type="italic">ráðgeva í sambandi við undirvísing, </em> <em type="italic">kanna  og  veita  venjing,  viðgerð,  stuðul  og  vegleiðing,  soleiðis  at  børn  og  vaksin </em></p>
<p><em type="italic">eftir førimuni fáa høvi til at mennast á øllum økjum. </em></p>
<p>Uppskot til løgtingsfíggjarlóg fyri fíggjarárið 2010.</p>
<p>9</p>
<p><em type="italic">Stuðulin verður veittur børnum og ungfólki undir 18 ár, bæði í heimi, dagstovni, dagrøkt, </em></p>
<p><em type="italic">heimliga skúlanum, øðrum skúla  ella stovni ella í Sernámsdeplinum. Umframt hetta kann </em></p>
<p><em type="italic">ráðgeving verða veitt foreldrum, fakfólkum og øðrum, ið varða av hesum børnum. </em></p>
<p>Útgreiningin er í dag í høvuðsheitinum skipað soleiðis, at foreldur, skúlar, dagstovnar ella heilsufrøðingar  venda  sær  til  SND  tá  tað  gerst  klárt,  at  eitt  barn  ella  ein  ungur  hevur</p>
<p>serligan tørv. Á tilmeldingarblaðnum fær SND upplýsingar um barnið ella tann unga, eitt</p>
<p>nú hvørjir trupulleikarnir eru. Um neyðugt eygleiðir SND barnið ella tann unga. Tá SND</p>
<p>hevur  fingið  nøktandi  upplýsingar,  gera  tey  eina  meting  av  førleikanum  og  tørvinum  hjá barninum  ella  tí  unga.  Um  sálarfrøðingur  hjá  SND  metir,  at  talan  kann  verða  um</p>
<p>psykiatriskar trupulleikar, vísa tey viðkomandi til Psykiatriska depilin, sum síðani ger eina</p>
<p>meting  av  barninum  ella  tí  unga.  Børn  og  ung  kunnu  tó  eisini  blíva  víst  til  Psykiatriska</p>
<p>depilin av egnum lækna, uttan fyrst at hava verið á SND.</p>
<p>SND  útgreinar  børn  og  ung  sum  heild  bert  við  atliti  at  skúla-  og  dagstovnatilboðum.</p>
<p>Útgreiningin tekur soleiðis ikki fyrilit fyri, hvønn annan tørv barnið ella tann ungi hevur, ella  hvør  fyriskipan  eitt  nú    eigur  at  verða  sett  í  verk  uttanfyri  skúlan  ella  dagtilboðið.</p>
<p>Ongin heildarætlan verður gjørd fyri barnið ella tann unga.</p>
<p>Barnadeildin hevur ein týðandi leiklut, tá talan um børn og ung við breki, bæði tá talan er</p>
<p>um sjúkuavgerð og sjúkraviðgerð.</p>
<p>Psykiatriski  depilin  tekur  í  sínari  útgreining  í  stóran  mun  bert  støðu  til,  hvørt  barnið  ella tann  ungi  hevur  eina  sálarsjúku  ella  ikki,  t.e.  staðfestir  eina  sjúkuavgerð,  um  ein  slík  er.</p>
<p>Tað verður heldur ikki her gjørd nøkur heildarætlan fyri barnið ella tann unga.</p>
<p>Sambært  teimum  upplýsingum,  sum  barnaverndartænasturnar  dag  og  dagliga  fáa  frá</p>
<p>skúlunum, er oftani upp til eitt ára bíðitíð til at fáa útgreinað børn og ung, bæði á SND og</p>
<p>Psykiatriska deplinum.  Hetta er sera óheppið og hevur við sær, at  fyriskipan verður sett í verk  fyri  barnið  ella  tann  unga,  sum  tað  við  tíðini  vísir  seg  ikki  kann  nøkta  tør</p>
<p>viðkomandi. Orsøkin er, at tað ikki er ráðiligt at bíða við at seta eina fyriskipan í verk, til</p>
<p>barnið ella tann ungi kann verða útgreinaður á SND og/ella á Psykiatriska deplinum.</p>
<p>Orsakað  av  longu  bíðitíðini  fáa  barnaverndartænasturnar  í  ávísum  førum  børn  og  ung</p>
<p>útgreinað hjá privatpraktiserandi sálarfrøðingum.</p>
<p>Viðmerkjast  skal  tó,  at  tað  er  eitt  gott  samstarv  millum  eitt  nú  barnaverndar</p>
<p>tænasturnar/Børn  og  ung/Stuðulsskipanina  fyri  børn  og  SND/Psykiatriska  depilin,  og  at</p>
<p>hetta samstarvið í ávísum málum hevur haft við sær, at ein heildarætlan er gjørd fyri barnið</p>
<p>ella tann unga.</p>
<p>SND tekur bert málið upp, um foreldur geva skrivligt samtykki.  Vanliga verða bert børn undir skúlaaldur eygleidd inni á SND.</p>
<p>10</p>
<p><em type="bold">4.1.2. Familjur </em></p>
<p>Í  sambandi  við  bygnaðarbroytingarnar  innan  økið  <span type="quote">“Børn  og  Ung”</span>,  hevur  Familjudepilin yvirtikið virksemið hjá Familjudeildini á Føroya Barnaheimi.</p>
<p>Ein av tænastunum, sum ætlandi skal halda fram á Familjudeplinum, er at bjóða eygleiðing</p>
<p>av  familjum,  her  í  millum  í  sambandi  við  meting  av  foreldraførleika.  Ein</p>
<p>foreldraførleikakanning  er  gagnlig  í  sambandi  við,  at  metast  skal  um,  hvørt  eitt  barn  ella ein ungur skal verða settur heiman, ella um tað er nøktandi at seta eina fyriskipan í verk í</p>
<p>heiminum.</p>
<p>Eygleiðing kann fara fram antin á Familjudeplinum ella heima hjá familjuni. Um neyðugt,</p>
<p>kunnu  familjur  innskrivast  á  Familjudepilin  til  samdøgurstilboð,  men  roynt  verður  í  mest</p>
<p>møguligan mun at fremja eygleiðingina um dagin, t.v.s. sum dagtilboð.</p>
<p>Barnaverndartænasturnar  hava  sum  heild  verið  nøgdar  við  Familjudeildina  (áðrenn bygnaðarbroytingarnar),  men  saknaðu  tó,  eins  og  Høvuðsbarnaverndarnevndin,  at</p>
<p>sálarfrøðiligar kanningar vórðu gjørdar á deildini.</p>
<p>Hesar  atfinningar  eru  tiknar  til  eftirtektar  í  sambandi  við  bygnaðarbroytingarnar.</p>
<p>Familjudepilin hevur í løtuni tveir sálarfrøðingar í starvi. Annar av sálarfrøðingunum hevur</p>
<p>royndir við foreldraførleikakanningum.</p>
<p><em type="bold">4.2. Tilboð og skipanir eftir forsorgarlógini </em></p>
<p>Forsorgarlógin hevur í dag hesi tilboð og skipanir:</p>
<p>Dagstovnurin Reiðrið  Familjudepilin – ráðgeving og viðgerð  Stuðulsfólkaskipanin fyri børn  Heimið sum stovnur</p>
<p>Umlætting  Samdøgursstovnur eftir § 16, stk. 1 í forsorgarlógini</p>
<p><em type="bold">4.2.1. Dagstovnurin Reiðrið </em></p>
<p>Reiðrið er ein landsumfatandi dagstovnur til børn og ung við fjølbreki í aldrinum 0 – 18 ár.</p>
<p>Harafturat  er  møguleiki  fyri  umlætting.  Stovnurin  hevur  8  dagstovnapláss  og  3</p>
<p>umlættingarpláss. Hesi pláss hava verið nýtt til fulnar, síðan stovnurin lat upp í 2006.</p>
<p>Endamálið hjá stovninum er at geva børnunum ein innihaldsríkan gerandisdag við teimum</p>
<p>tilboðum, tey hava tørv á. Virksemið fevnir um, at arbeitt verður við at økja um samskiftið hjá  børnunum,  likamliga  venjing,  røkt,  sansastimbran,  spæl  o.a.  Stórur  dentur  verður</p>
<p>lagdur á, at hava fyrilit fyri menningini og aldrinum hjá tí einstaka barninum, sambandi og</p>
<p>tilknýti,  at  menna  samskiftið,  at  menna  sjálvsvirðið,  tryggleika,  umsorgan,  at  fáa  børnini</p>
<p>við í dagliga arbeiðið á stovninum og gott foreldrasamstarv.</p>
<p>Sí pkt. 4.3.5. um Familjudepilin</p>
<p>11</p>
<p>Hølisviðurskiftini  hjá  stovninum  í  løtuni  eru  ikki  nøktandi.  Stovnurin  húsast  í  einum</p>
<p>vanligum sethúsum í Rókini (í Saltnesi), ið ikki eru bygd til endamálið, og sum ikki hava</p>
<p>nøktandi  atkomuviðurskifti.  Viðmerkjast  skal,  at  Almannamálaráðið  er  byrjað</p>
<p>fyrireikingararbeiðið í sambandi við ætlan um at byggja nýggjan stovn til fjølbrekað børn, sum ætlandi skal verða liðugur í 2011.</p>
<p><em type="bold">4.2.2. Familjudepilin – ráðgeving í sambandi við førleikatarn </em></p>
<p>Familjudepilin,  ið  hevur  yvirtikið  virksemið  hjá  Familjuhúsinum,  hevur  ymisk  tilboð  til</p>
<p>børn,  ung  og  familjur,  bæði  eftir  forsorgarlógini  og  barnaverndarlógini.  Familjudepilin</p>
<p>heldur til á Føroya Barnaheimi.</p>
<p>Á  Familjudeplinum  kunnu  familjur  við  barni/unglinga,  ið  hevur  brek  ella  varandi</p>
<p>víðfevnda  sjúku,  fáa    ráðgeving  –  familjuráðgeving  til  familjuna  og  fakliga  ráðgeving  í</p>
<p>mun til brekið. Í ávísan mun verður eisini veitt sálarfrøðilig viðgerð. Endamálið er at hjálpa familjuni at síggja og fyrihalda seg til serliga tørvin hjá barninum, og at liva við honum, til</p>
<p>gagns fyri bæði barnið við førleikatarni og onnur børn og vaksin í familjuni. Harumframt</p>
<p>verða  barnið  og  familjan  stuðlað  í  einari  framhaldandi  menningargongd.  Familjan  fær</p>
<p>bjóðað  samrøður  við  sálarfrøðing,  familjuviðgera  ella  annað  fakfólk,  sum  hevur  innlit  í serligu støðuna hjá familjuni og barninum.</p>
<p>Virksemið  til  ambulanta  ráðgeving  er  tengt  at,  hvussu  nógv  børn  eru  innskrivað  á</p>
<p>Serdagstovninum – sí <em type="bold">4.3.3.</em> niðanfyri.   </p>
<p><em type="bold">4.2.3. Stuðulsfólkaskipanin fyri børn (SFB) </em></p>
<p>Stuðulsfólkaskipanin fyri børn (SFB) veitir stuðul til heimabúgvandi børn undir 18 ár, sum</p>
<p>tørva stuðul vegna virkistarn, orsakað av likamligum ella sálarligum breki ella víðfevndari</p>
<p>sjúku.</p>
<p>SFB virkar í 10 stuðulstoymum kring landið, umframt heima hjá børnum, ið bera brek, og</p>
<p>heima hjá stuðulsfólkum. Skipanin veitir hesi stuðulstilboð:</p>
<p>Sernámsfrøðilig dagtilboð og frítíðartilboð eftir skúlatíð til børn, ið ikki eru fevnd</p>
<p>av kommunalum tilboðum</p>
<p>Fylgjarauppgávur, t.v.s. stuðulsfólk fylgja børnum og ungum til viðgerðir, frítíðar</p>
<p>virksemi o.a.</p>
<p>Ansing og røkt í heiminum  Náttarvakt til fjølbrekað børn og ung  Umlætting  til  børn  og  ung,  ið  ikki  fáa  umlættingartilboð  frá  serstovnum  undir</p>
<p>Nærverkinum. Sí <em type="bold">4.2.5.</em> </p>
<p>Ætlanin er, at stovnurin umframt dagtilboð, herundir venjing v.m., eisini skal hava búpláss og pláss til</p>
<p>umlætting.</p>
<p>Sí eisini pkt. 4.3.5. um Familjudepilin.</p>
<p>Náttarvakt verður veitt til fjølbrekað børn og ung, antin tí at hesi liggja í andingartóli (heilsulig náttarvakt),</p>
<p>ella fyri at foreldrini kunnu sova og sleppa til arbeiðis (sosial náttarvakt).</p>
<p>12</p>
<p>Endamálið er at veita børnum og ungum við serligum tørvi stuðulstilboð, ið verða løgd til</p>
<p>rættis  við  støði  í  tørvinum  hjá  tí  einstaka.  Harumframt  er  endamálið  at  lætta  um  hjá</p>
<p>familjuni, soleiðis at familjan kann virka, og børnini og tey ungu við serligum tørvi kunnu</p>
<p>búgva heima longst møguligt.</p>
<p>Víst  verður  á,  at  dag-  og  frítíðartilboðini  eru  nógv  batnaði  seinastu  árini.  Serliga  eru</p>
<p>foreldur  glað  fyri,  at  hesi  tilboð  verða  skipað  í  stuðulstoymum,  har  børn og  ung  verða</p>
<p>savnað  á  einum  stað.  Eisini  eru  foreldur  glað  fyri,  at  stuðlarnir  fylgja  børnum  m.a.  til</p>
<p>ymsar  viðgerðir  og  frítíðarvirksemi.  Omanfyri  standandi  er  avgerandi  fyri,  at  foreldrini kunnu hava tilknýti til arbeiðsmarknaðin. Hagtøl vísa, at virksemið hjá SFB er økt frá 82</p>
<p>brúkarum í 2006 til 112 brúkarar í 2009. Talvan niðanfyri vísir tal av brúkarum býttir eftir</p>
<p>aldri:</p>
<p>Sum  talvan  niðanfyri  vísir,  er  virksemið  innan  flestu  fyriskipanirnar  hjá  SFB  samstundis</p>
<p>økt:</p>
<p><em type="bold">SFB - fyriskipanir </em></p>
<p>Umlætti ng Menning artilboðFylgjariKoyringNáttarva</p>
<p>ktRøktStuðul í</p>
<p>skúlatíðVenjingHjálp til</p>
<p>skúlatin</p>
<p>Ár 2006</p>
<p>Ár 2007</p>
<p>Ár 2008</p>
<p>Ár 2009</p>
<p>Viðmerkjast skal, at sami brúkari kann hava fleiri veitingar frá SFB. Harafturat skal sigast,</p>
<p>at  skúlaverkið  frá  2007  hevur  veitt  stuðlar  í  skúlatíð,  í  samsvari  við  sektorábyrgdina.</p>
<p>Brúkarnir hjá SFB, kunnu býtast á brek soleiðis:</p>
<p>Tað er ikki allastaðni hetta ber til. Har, ið ikki ber til at samla nóg nógv børn og ung til eitt toymi, er</p>
<p>neyðugt at seta inn við stuðli ein til ein.</p>
<p>Ansing skal skiljast sum ansing av børnum í heiminum ella børn, sum eru í toymi.</p>
<p>13</p>
<p><em type="bold">4.2.4. Heimið sum stovnur </em></p>
<p>Fjølbrekað børn og ung hava oftast tørv á serligari røkt alt samdøgrið. Tískil hava hesi tørv á nógvum stuðli. Í ávísum førum veitir SFB náttarvaktir, námsfrøðiligt frítíðartilboð, viku</p>
<p>skiftisumlætting  1-2  vikuskifti  um  mánaðin  og  leysar  tímar  til  børn  og  ung  við  fjølbreki,</p>
<p>sum hava størsta tørvin. Ásannast má tískil, at stuðul frá SFB er um barnið ella tann unga</p>
<p>størsta  partin  av  samdøgrinum,  og  at  talan  í  roynd  og  veru  er um  ein  stovn  inni  í  egnum</p>
<p>heimi.</p>
<p xml:lang="dan"><em type="bold">4.2.5. Umlætting </em></p>
<p>Møguligt er hjá familjum at søkja um umlætting, antin á einum umlættingarstovni ella frá SFB.</p>
<p>Nærverkið  hevur  tríggjar  umlættingarstovnar,  Dáan,  Frítíðarheimið  og  Kelduskákið,</p>
<p>ið  veita  umlætting  til  børn  og  ung  umframt  vaksin.  Dáin  og  Frítíðarheimið  veita</p>
<p>umlætting til øll uttan børn við autismu, meðan Kelduskákið bert veitir umlætting til børn</p>
<p>við autismu.</p>
<p>SFB  skipar  umlætting  bæði  í  heiminum  hjá  barninum,  hjá  stuðulsfólki,  í  Reiðrinum  og  á stuðulsstovni hjá SFB í Tórshavn.</p>
<p>Skipanin  er  soleiðis,  at  foreldur  fyrst  skulu  søkja  Nærverkið  um  umlætting  á  einum</p>
<p>umlættingarstovni. Kann Nærverkið ikki bjóða umlætting, orsakað av at einki pláss er tøkt,</p>
<p>skulu foreldur søkja Almannastovuna um umlætting frá SFB. Henda skipan er ikki broytt, hóast SFB er lagt til Nærverkið sum ein partur av økinum <span type="quote">“Børn og Ung”</span>.</p>
<p>Sektorábyrgd merkir, at einstaki myndugleikin hevur serstaka ábyrgd av, at neyðug stig verða tikin og</p>
<p>útvegar fígging í hesum sambandi. T.d. hevur Mentamálaráðið ábyrgd av øllum tilboðum í skúlahøpi, meðan</p>
<p>Nærverkið tekur ábyrgd av mennandi tilboðum eftir skúlatíð.</p>
<p>Trivnaðartænastan.</p>
<p>Dáin og Frítíðarheimið eru sjálvsognarstovnar við egnum stýri.</p>
<p>Kemur í staðin fyri Fjálgulon.</p>
<p>Umlættingin verður skipað soleiðis, at børn og ung ikki eru til umlætting saman við vaksnum.</p>
<p>Ovaragøta 46.</p>
<p>Nærverkið hevur sett ein arbeiðsbólk at endurskoða umlætting sum heild í Føroyum – bæði til vaksin og</p>
<p>børn. Bólkurin skal verða liðugur við sítt arbeiði  fyrst í mars 2010.</p>
<p>14</p>
<p>Vanliga fáa børn og ung umlætting 1  – 2 vikuskifti um mánaðin, alt eftir hvussu torført</p>
<p>tað  er  at  hava  tey  búgvandi  heima.  Tó  er  eisini  møguleiki  fyri  at  veita  umlætting</p>
<p>gerandisdagar,  umframt  summarumlætting  eftir  tørvi.  Ongar  reglar  eru  um,  hvussu  leingi</p>
<p>børn og ung kunnu vera til umlætting, tískil er fíggjarkarmurin einasta forðing fyri, at veita umlætting yvir longri tíð.</p>
<p>Víst verður á, at foreldur eru glað fyri umlættingina, serliga á stovnunum. Tó kundu onkur</p>
<p>foreldur  ynskt  sær,  at  møguleiki  var  fyri  at  fáa  umlætting  oftari.  Eisini  verður  víst  á,  at</p>
<p>tørvur er á, at bráðfeingis umlættingarpláss altíð eru tøk.</p>
<p>Viðmerkjast skal, at orkan til umlætting er avmarkað og ikki kann nøkta tørvin.</p>
<p>Sum hagtølini omanfyri vísa, veitti SFB umlætting til 49 familjur í 2009 ímóti 34 familjum</p>
<p>í 2006.</p>
<p><em type="bold">4.2.6. Samdøgursstovnur eftir § 16, stk. 1 í forsorgarlógini til børn, ið bera brek </em></p>
<p>§ 16, stk. 1 í forsorgarlógini gevur heimild til, at persónar við serligum tørvi, her í millum</p>
<p>børn og ung, kunnu innskrivast á stovnar, sum landsstýrið rekur, ella sum landsstýrið hevur</p>
<p>gjørt avtalu við. Talan er sostatt bæði um stovnar í Føroyum og uttanlands.</p>
<p>Sum  nevnt  omanfyri  í  pkt.  4,  kunnu  børn  og  ung,  ið  eru  fevnd  av  forsorgarlógini innskrivast  á  stovn,  sum  hevur  heimild  í  barnaverndarlógini,  um  pláss  er  á  stovninum  og</p>
<p>viðkomandi  fakliga  kann  sameinast  við  málbólkin  hjá  stovninum.  Viðmerkjast  skal,  at</p>
<p>landsstýriskvinnan,  við  heimild  í  §  33,  stk.  4  í  barnaverndarlógini,  hevur  góðkent  eina</p>
<p>skipsverkætlan, har børn og ung fevnd av forsorgarlógini, eisini kunnu innskrivast.</p>
<p>Harafturat kunnu ung, 18 ár og eldri, fevnd av forsorgarlógini, innskrivast á Rásina, sum</p>
<p>er stovnur undir Mentamálaráðnum. Viðmerkjast skal, at tað ikki er ein treyt, at tey ungu verða innskrivað  eftir §  16 í  forsorgarlógini.  Á  Rásini læra ung  at  klára  seg sjálvi  so  væl</p>
<p>sum gjørligt. Pláss er fyri 6 ungum í senn, og verða hesi innskrivað fyri eitt 3 ára skeið.</p>
<p>Út um hesar samdøgursstovnar, eru eingir samdøgursstovnar í Føroyum til børn og ung við</p>
<p>serligum tørvi.</p>
<p>Um einki nøktandi stovnstilboð er í Føroyum, er heimild í § 16, stk. 1 í forsorgarlógini at innskriva børn og ung á stovnar ella stovnslíknandi fyriskipan, sum landsstýrið hevur gjørt</p>
<p>avtalu  við.  Viðmerkjast  skal,  at  børn,  t.e.  yngri  enn  14  ár,  vanliga  ikki  verða  send  á</p>
<p>samdøgursstovn uttanlands.</p>
<p>Tey ungu, sum eru á stovni uttanlands, hava oftast hesar trupulleikar:</p>
<p>Sálarsjúka</p>
<p>Umlættingin í SFB er frá fríggjadegi seinnapart til mánamorgun. SFB heintar børnini fríggjadag á</p>
<p>dagstovni/toymi og koyrir tey aftur á dagstovn/skúla mánamorgun.</p>
<p>Sí pkt. 4.3.2.  Málbólkurin er ung við menningartarni.</p>
<p>15</p>
<p>ADHD  Autisma  Umfatandi atferðartrupulleikar  Menningartarn/Seinment</p>
<p>Flest  ung,  sum  verða  innskrivað  á  samdøgursstovn  uttanlands,  verða  innskrivað  á  ein</p>
<p>stovn,  ið  veitir  eitt  heildartilboð,  t.v.s.  at  umframt  sosialpedagogiska  ella  psykiatriska</p>
<p>viðgerð,  veitir  stovnurin  eitt  nú  skúlaundirvísing  ella  búvenjing  og  avkláring  av</p>
<p>arbeiðsførleika.  Talvan  niðanfyri  vísir,  hvussu  nógv  uppihald  eru  játtað  uttanlands  eftir  §</p>
<p>16 í forsorgarlógini seinastu árini:</p>
<p><em type="bold">Uppihald uttanlands eftir § 16</em> </p>
<p>Ár 2006Ár 2007Ár 2008Ár 2009</p>
<p>19 - 20 ár</p>
<p>14 - 18 ár</p>
<p>Viðmerkjast  skal,  at  áðrenn  2009,  tá  mannagongdirnar  vóru  broyttar,  vóru  flestu</p>
<p>stovnslíknandi  uppihald  uttanlands  játtað  eftir  §  18,  stk.  1  í  forsorgarlógini  sum endurbúgvingarskipanir. Um uppihald uttanlands sambært §§ 18 og 16 verða løgd saman,</p>
<p>vísir gongdin tó, at talið er fallandi.</p>
<p><em type="bold">4.3. Tilboð og skipanir eftir barnaverndarlógini </em></p>
<p>Tey tilboð og skipanir, sum eru til børn fevnd av barnaverndarlógini, eru hesi:</p>
<p>Fyribyrgjandi fyriskipanir  Samdøgursstovnur fyri børn og ung  Stovnslíknandi fyriskipan  Ungdómsdeildin á Føroya Barnaheimi  Serdagstovnur fyri børn, ið ikki kunnu integrerast á kommunalum dagstovni  Familjudepilin  Fosturforeldur  Samdøgursstovnur uttanlands</p>
<p>Tá børn og ung verða sett á samdøgursstovn ella til fosturs, verða tey umsorganaryvirtikin.</p>
<p>Talan er harafturímóti ikki um umsorganaryvirtøku, tá børn fáa tilboð á serdagstovninum, ella  familjur  verða  innskrivaðar  til  familjuviðgerð  á  Familjudeplinum.  Øll  mál  um</p>
<p>umsorganaryvirtøku,  umframt  mál  um  at  innskriva  børn  á  serdagstovnin  og  familjur  á</p>
<p>16</p>
<p>Familjudepilin,  skulu  leggjast  fyri  Høvuðsbarnaverndarnevndina,  sum  tekur  avgerð.</p>
<p>Viðmerkjast  skal,  at  umlætting  er  ein  fyribyrgjandi  fyriskipan,  ið  ikki  skal  leggjast  fyri</p>
<p>Høvuðsbarnaverndarnevndina.</p>
<p>Talvan  niðanfyri  vísir,  hvussu  nógv  mál,  býtt  á  fyriskipan,  ið  hava  verið  løgd  fyri Høvuðsbarnaverndarnevndina síðan 2006:</p>
<p>Viðmerkjast skal, at sama mál kann verða lagt fyri nevndina fleiri ferð sama ár.</p>
<p><em type="bold">4.3.1. Fyribyrgjandi fyriskipanir  </em></p>
<p>§  15  í  barnaverndarlógini  gevur  barnaverndarnevndunum  heimild  til  at  seta  fyriskipanir  í verk, um hetta er neyðugt, her í millum fyribyrgjandi fyriskipanir.</p>
<p>Við  fyribyrgjandi  fyriskipanir  er  at  skilja  aðrar  fyriskipanir  enn  at  umsorganaryvirtaka</p>
<p>barnið  ella  tann  unga  og  seta  viðkomandi  á  samdøgursstovn.  Tær  fyribyrgjandi</p>
<p>fyriskipanirnar stuðla barninum, tí unga ella familjuni soleiðis, at tey kunnu mennast,  eitt</p>
<p>nú  við  at  veita  stuðul  í  heiminum,  veita  sálarfrøðiliga  hjálp,  hjálpa  við  at  finna  hóskandi útbúgvingarpláss, veita barninum ella tí unga persónligan ráðgeva v.m.</p>
<p>Viðmerkjast  skal,  at  tað  eru  kommunurnar/barnaverndarøkini,  sum  hava  ábyrgdina  av</p>
<p>hesum tilboðum – eisini fíggjarliga.</p>
<p>Talvan niðanfyri vísir, hvussu nógv mál við fyribyrgjandi fyriskipanum barnaverndarøkini</p>
<p>høvdu í 2008:</p>
<p>Barnaverndarlógin  §§  19  og  15,  stk.  4.  Høvuðsbarnaverndarnevndin  tekur  avgerð  eftir  tilmæli  frá</p>
<p>barnaverndarnevndini.</p>
<p>Barnaverndarnevndin tekur einsamøll avgerð um umlætting.</p>
<p>17</p>
<p><em type="bold">4.3.2. Samdøgursstovnur fyri børn og ung </em></p>
<p>Stovnurin er nýggjur og er komin í staðin fyri stovnarnar Rókina og Slóðina, ið vóru lagdir saman  undir  ein  felags  leiðara  í  byrjanini  av  2009.  Hóast  samanleggingina  er  einki,  sum</p>
<p>forðar fyri, at stovnurin húsast á ymiskum deildum, ið liggja hvør sær.</p>
<p>Talan er um ein samdøgursstovn, ið er ætlaður børnum og ungum í aldrinum 7 – 18 ár,  við</p>
<p>stórum og samansettum trupulleikum. Stovnurin skal kunna tillaga seg skiftandi tørvinum,</p>
<p>soleiðis at børn og ung í minst møguligan mun verða send uttanlands til sosialpedagogiska viðgerð.</p>
<p>Stovnurin, ið hevur  8 samdøgurspláss, hevur heimild í barnaverndarlógini, men eisini børn</p>
<p>fevnd av forsorgarlógini, ið hava somu trupulleikar, kunnu innskrivast  á stovnin, um hesi</p>
<p>fakliga kunnu sameinast við málbólkin hjá stovninum og pláss er tøkt.</p>
<p>Endamálið við at leggja Rókina og Slóðina saman, er, at royna at  ganga atfinningunum á møti, sum hava verið ímóti stovnunum. Atfinningarnar hava m.a. verið, at málbólkarnir hjá</p>
<p>stovnunum  vóru  ov  avmarkaðir,  og  at  stovnarnir  ikki  tóku  ímóti  børnum  og  ungum  við</p>
<p>stórum trupulleikum, umframt at ov fá børn og ung vóru innskrivað á stovnarnar.</p>
<p>Barnaverndartænasturnar  vísa  á,  at  fleiri  av  teimum  hava  havt  góðar  royndir  við  Rókini,</p>
<p>men  at  útslúsingin  frá  Rókini  og  heimaftur  ikki  hevur  verið  góð  nokk.  Eisini  vísa barnaverndartænasturnar  á,  at  Slóðin  ongantíð  hevur  virkað  nøktandi,  og  at</p>
<p>barnaverndartænasturnar hava kent seg ótryggar við at senda ung á Slóðina.</p>
<p>Við at leggja stovnarnir saman verður lættari at tillaga tilboðini til tørvin, sum er skiftandi</p>
<p>yvir  tíð.  Harafturat  verður  mett,  at  tað  fakliga  umhvørvið  hjá  starvsfólkunum  styrkist,</p>
<p>soleiðis  at  stovnurin  verður  førur  fyri  eisini  at  taka  ímóti  børnum  og  ungum,  sum  hava stórar  trupulleikar.  Hetta  eigur  at  hava  við  sær,  at  hesi  børn  og  ungu  í  minst  møguligan</p>
<p>mun verða send á stovn uttanlands.</p>
<p>Eisini  hava  atfinningar  verið  at  hølisviðurskiftunum  hjá  Rókini  og  Slóðini.  Bygningarnir,</p>
<p>har  stovnarnir  húsast,  eru  ikki  bygdir  til  endamálið,  og  Slóðin  heldur  til  miðskeiðis  í</p>
<p>Tórshavn, nakað sum verður mett at vera sera óheppið. Ásannandi at hølisviðurskiftini ikki hava  verið  nøktandi,  verður  leitað  eftir  nýggjum  hølum  til  samanlagda  stovnin  uttanfyri</p>
<p>Tórshavn.</p>
<p>18</p>
<p>Høvuðsbarnaverndarnevndin  hevur  innskrivað  14  børn  og  ung  á  Rókina  og  Slóðina  í</p>
<p>árinum 2006 - 2009. Talvan niðanfyri vísur harafturat, hvussu nógv<em type="bold"> ymisk børn</em> hava verið </p>
<p>innskrivað á einstaka stovninum hvørt árið. Talvan vísir ikki, í hvønn mun plássini verða</p>
<p>nýtt  til  fulnar.  T.d.  vísa  tølini  fyri  2008,  at  í  miðal  hava  2,5  børn  verið  á  Slóðini  um mánaðin, meðan tilsvarandi tølini frá Rókina eru 2,2.</p>
<p><em type="bold">Samdøgursstovnurin fyri børn og ung </em></p>
<p>Ár 2006Ár 2007Ár 2008Ár 2009</p>
<p>Slóðin</p>
<p>Rókin</p>
<p>Fyrivarni verður tikið fyri tølunum fyri 2006.</p>
<p><em type="bold">4.3.3. Stovnslíknandi fyriskipan </em></p>
<p>Landsstýriskvinnan  hevur  við  heimild  í  §  33,  stk.  4  í  barnaverndarlógini  góðkent  eina</p>
<p>skipsverkætlan, ætlað ungum í aldrinum 13 – 18 ár, og í serligum førum upp til 21 ár.</p>
<p>Skipsverkætlanin  hevur  havt  ung  innskrivað  eitt  5  mánaða  skeið,  og  verður  í  løtuni</p>
<p>endurskoðað.</p>
<p><em type="bold">4.3.4. Ungdómsdeildin á Føroya Barnaheimi </em></p>
<p>Føroya Barnaheim er sjálvsognarstovnur við egnum stýri. Tó verður virksemið fíggjað av</p>
<p>tí  almenna.  Almannastovan  hevði  fíggjarligu  ábyrgdina  av  Ungdómsdeildini  til  1. september 2009, tá økið <span type="quote">“Børn og Ung”</span> bleiv flutt til Nærverkið at umsita.</p>
<p>Ungdómsdeildin  er  ein  samdøgursstovnur  ætlaður  børnum  í  aldrinum  13  –  18  ár,  ið  eru umsorganarsvikin, umframt sosialt og kensluliga illa fyri. Ungdómsdeildin hevur 8 búpláss</p>
<p>umframt 1 bráðfeingispláss.</p>
<p>Barnaverndartænasturnar  vísa  á,  at  Ungdómsdeildin  virkar  væl,  men  viðmerkja,  at</p>
<p>fortreytin  er,  at  samansetingin  av teimum ungu, sum  koma á deildina,  er innan fyri sama</p>
<p>málbólk, og at tey ikki eru alt ov illa fyri.</p>
<p>Hagtølini  niðanfyri  vísa,  hvussu  nógv  børn  hava  verið  innskrivað  á  ungdómsdeildina  í</p>
<p>tíðarskeiðinum 2006 – 2009.</p>
<p>19</p>
<p><em type="bold">Ungdómsdeildin</em> </p>
<p>Ár 2006Ár 2007Ár 2008Ár 2009</p>
<p>Ungdómsdeildin</p>
<p>Talvan  vísir  talið  av  innskrivingum,  men  sigur  onki  um  ta  tíð,  hvør  einstakur  er</p>
<p>innskrivaður</p>
<p><em type="bold">4.3.5. Serdagstovnur  </em></p>
<p>Serdagstovnurin er ein dagstovnur við 8 dagviðgerðarplássum fyri børn í aldrinum 0 – 7 ár</p>
<p>við  álvarsligum  atferðar-  og  tilknýtistrupulleikum,  umframt  møguleika  fyri  vikuskiftis</p>
<p>umlætting.</p>
<p>Stovnurin byrjaði sítt virksemið í 2006 í Familjuhúsinum. Síðani virksemið byrjaði hevur</p>
<p>einki  barn  verið  innskrivað  á  dagstovnin,  meðan  eitt  barn  hevur  verið  til vikuskiftisumlætting.</p>
<p>Ásannandi,  at  einki  barn  bleiv  innskrivað  á  serdagstovnin,  varð  virksemið  í</p>
<p>Familjuhúsinum víðkað til eisini at fevna um ráðgeving og vegleiðing til familjur við barni</p>
<p>ella  børnum,  ið  hava  brek  ella  varandi  víðfevnda  sjúku.  Sí  punkt <em type="bold">4.2.2.</em>  omanfyri.  Tað víðkaða virksemið er tó tengt at, hvussu nógv børn eru innskrivað á Serdagstovninum.   </p>
<p>Sum  kunnugt  hevur  Familjudepilin  nú  yvirtikið  virksemið  hjá  Familjuhúsinum  og  heldur</p>
<p>fram  í  hølum  hjá  Føroya  Barnaheimi.  Mett  verður,  at  um  tørvur  verður  á</p>
<p>serdagstovnatilboði ella vikuskiftisumlætting, ber til at bjóða hetta á Familjudeplinum.</p>
<p><em type="bold">4.3.6. Familjudepilin </em></p>
<p>Í byrjanini av 2009 varð Familjudeildin á Føroya Barnaheimi flutt frá Stýrinum fyri Føroya</p>
<p>Barnaheim undir Almannastovuna, sum tá hevði umsitingina av økinum <span type="quote">“Børn og Ung”</span>.</p>
<p>Í  hesum  sambandi  hevur  Familjudepilin  yvirtikið  virksemið  hjá  Familjudeildini,  umframt</p>
<p>virksemið hjá Familjuhúsinum. Familjudepilin veitir tilboð sum fyriskipan, bæði sambært barnaverndar- og forsorgarlógini. Familjudepilin hevur enn ikki fult virksemi, men ætlanin</p>
<p>er, at tilboðini hjá Familjudeplinum, umframt ráðgeving til familjur við barni/unglinga, ið</p>
<p>hevur brek ella varandi víðfevnda sjúku, skulu umfata:</p>
<p>20</p>
<p>sálarfrøðiliga ráðgeving  eygleiðing og meting av børnum, ið skulu hava samdøgurstilboð  familjuviðgerð sum dagviðgerðartilboð (barnavernd)  samdøgurstilboð til familjur  supervisjón  til  starvsfólk,  stovnar  og  fyriskipanir  á  Nærverkinum,  ið  taka  sær  av</p>
<p>børnum og ungum við serligum tørvi</p>
<p>eygleiðing/kanning í sambandi við meting av foreldraførleika  viðgerð í sambandi við foreldraførleika  námsfrøðiliga virkisætlan fyri einstøk børn, her í millum øll á samdøgurstovni og ávís</p>
<p>børn við víðfevndum breki</p>
<p>vegleiðing til stovnarnar innan økið um sosialpedagogiskir viðgerðarhættir  vegleiðing til stovnarnar viðvíkjandi tí einstaka barninum  vegleiðing  av  foreldrum  at  børnum  og  ungum  í  samdøgursfyriskipan  og  styrkjan  av</p>
<p>samskiftinum  og  sambandinum  millum  foreldur  og  barnið  ella  tann  unga,  og  millum</p>
<p>foreldur og starvsfólk, sum eru um barnið ella tann unga, og</p>
<p>stuðul og vegleiðing í sambandi við yvirgongd hjá tí unga til sjálvstøðuga tilveru, ella</p>
<p>vendan heim aftur til foreldrini</p>
<p>Sum nevnt omanfyri, er virksemið á Familjudeplinum ikki komið í fastar karmar, og tískil</p>
<p>er  enn  ógreitt,  hvussu  orkan  verður  nýtt  í  mun  til  einstøku  uppgávurnar.  Hetta  má  fáast  í</p>
<p>rættlag, nú stovnurin verður mannaður við serkønum fólki, so hann í mest møguligan mun</p>
<p>nøktar  tørvin  innan  bæði  brek-  og  barnarverndarøkið.  Greitt  er  eisini,  at  verandi fíggjarkarmur er ov trongur til alt tað virksemi, sum longu er lagt upp til.</p>
<p>Talvan niðanfyri vísir, hvussu nógvar familjur hava verið innskrivaðar til samdøgurstilboð:</p>
<p>Viðmerkjast skal, at flestu familjurnar hava verið á deildini í umleið 3 mánaðir, onkrar tó</p>
<p>styttri, hetta uttan mun til, um tær hava verið innskrivaðar fyri longri tíðarskeið.</p>
<p><em type="bold">4.3.7. Fosturforeldur </em></p>
<p>Fosturforeldraskipanin tekur ímóti børnum sum:</p>
<p>fyribils verða sett til fosturs  varandi verða sett til fosturs</p>
<p>skulu til umlætting</p>
<p>21</p>
<p>bráðfeingis verða sett í fosturheim</p>
<p>Børn og ung kunnu soleiðis  verða sett til  fosturs hjá  góðkendum  fosturforeldrum  í  staðin</p>
<p>fyri at verða sett á samdøgursstovn, ella vera til umlætting hjá fosturforeldrum, um familja</p>
<p>teirra er illa fyri, ella barnið hevur tørv á serligari stimbran e.l.</p>
<p>Fosturforeldrini eru sum familjur flest, og hava sostatt vanliga ikki serligar førleikar at taka sær av børnum og ungum við serligum tørvi. Tískil er neyðugt, at tað barnið ella tann ungi,</p>
<p>sum  verður  settur  til  fosturs,  ikki  hevur  so  stórar  trupulleikar,  at  hesir  syndra</p>
<p>fosturfamiljuna. Tey árini fosturforeldraskipanin hevur virkað, er tað oftast yngri børn, og</p>
<p>børn sum ikki eru alt ov illa fyri, sum hava verið sett til fosturs.</p>
<p>Fosturforeldur  hava  í  flestu  førum  lønt  starv  við  síðuna  av  at  vera  fosturforeldur.  Tó  eru</p>
<p>nøkur fosturforeldur, sum í styttri ella longri tíð virka burturav sum fosturforeldur.</p>
<p>Fosturforeldrini  fáa  regluliga  bjóðað  týðandi  skeið  fyri  at  loysa  uppgávuna  sum  fostur</p>
<p>foreldur. Harumframt fáa fosturforeldrini ráðgeving og supervisjón frá</p>
<p>Fosturforeldraskipanini eftir tørvi.  80 foreldur hava í løtuni børn til fosturs. Hagtøl vísa, at</p>
<p>í oktober 2009 vóru tilsamans 123 børn og ung hjá fosturforeldrum. Av teimum  vóru 53 til fosturs  fyribils  ella  varandi,  meðan  70  vóru  til  umlættingar.  Talvan  niðanfyri  vísir  tal  av</p>
<p>børnum og ungum, sum eru til fosturs fyribils ella varandi, býtt á aldur og kyn:</p>
<p><em type="bold">4.3.8. Samdøgursstovn uttanlands </em></p>
<p>Tá einki nøktandi tilboð er til børn ella ung í Føroyum, kann landsstýriskvinnan loyva, at</p>
<p>tey verða sett á stovn uttanlands eftir barnaverndarlógini § 33, stk. 3.</p>
<p>Vanliga  verða  yngri  børn  ikki  sett  á  stovn  uttanlands.  Tey  ungu,  sum  eru  sett  á  stovn</p>
<p>uttanlands, hava hesar høvuðstrupulleikar, umframt at vera umsorganarsvikin:</p>
<p>sálarligar trupulleikar  álvarsligir atferðartrupulleikar  ADHD  rúsevnismisnýtslu</p>
<p>22</p>
<p>Talvan niðanfyri vísir, hvussu nógv ung hava verið sett á samdøgursstovn uttanlands:</p>
<p xml:lang="dan"><em type="bold">4.3.9. Umlætting </em></p>
<p>Ein  familja,  ið  hevur  eitt  barn  ella  ein  ungan  við  serligum  tørvi,  sum  er  fevnt  av barnaverndarlógini, kann fáa umlætting hjá fosturforeldrum.</p>
<p>Fosturforeldur, ið hava børn ella ung til fosturs, fáa vanliga ikki umlætting. Hetta vísandi</p>
<p>til  endamálið  við  fyriskipanini  –  at  barnið  ella  tann  ungi  skal  kenna  seg  sum  part  av</p>
<p>familjuni  –  og  tí  at  børnini  og  tey  ungu  vanliga  ikki  eru  so  illa  fyri,  at  tað  verður  mett</p>
<p>neyðugt við umlætting. Í serligum førum, tá barnið ella tann ungi hevur ein heilt serligan tørv, fáa fosturforeldrini tó umlætting. Barnið ella tann ungi fer tá til umlætting hjá øðrum</p>
<p xml:lang="dan">fosturforeldrum.</p>
<p><em type="bold">4.4. Sjónveik </em></p>
<p>Børn og ung við sjóntrupulleikum, hava tørv á tilboðum, ið kunnu stuðla teimum til</p>
<p>sjálvbjargni, bæði í heimi, skúla, arbeiði og frítíð.</p>
<p><em type="bold">4.4.1. Sernámsdepilin </em></p>
<p>Sum skipanin er í dag, varðar Sernámsepilin av børnum og ungum upp til 18 ára aldur.</p>
<p>Í fleiri ár hevur Sernámsdepilin haft sjónráðgeva í starvi. Ymisk tíðarskeið hevur tó eingin</p>
<p>ráðgevi verið, og í løtuni er ongin sjónráðgevi í starvi á Sernámsdeplinum.</p>
<p><em type="bold">4.4.2. Sjóndepilin </em></p>
<p>Sjóndepilin  er  ein  sjálvsognarstovnur  undir  Almannamálaráðnum,  sum  í  høvuðsheitinum</p>
<p>veitir  tænastur  til  vaksin.  Endamálið  við  Sjóndeplinum  er  at  virka  sum  ein  miðstøð  fyri</p>
<p>blindum  og  sjónveikum  í  Føroyum.  Hetta  verður  gjørt  við  vegleiðing,  frálæru  og uppvenjing at stuðla til sjálvbjargni bæði í heimi, arbeiði og frítíð.</p>
<p>Fólk við sjóntrupulleikum kunnu her fáa frálæru í ymiskum lærugreinum, luttaka á skeiði,</p>
<p>sosialum  tiltøkum  og  øðrum  felags  áhugamálum.  Sjónveik  kunnu  koma  til  roynd  av</p>
<p>hjálpartólum og annars fáa vegleiðing eftir tørvi.</p>
<p>23</p>
<p>Til  tíðir,  tá  eingin  sjónráðgevi  hevur  verið  á  Sernámsdeplinum,  hevur  Sjóndepilin,  eftir</p>
<p>áheitan frá Sernámsdepilinum veitt tænastur til børn og ung.</p>
<p>Víst verður á, at Sjóndepilin er vælvirkandi og gevur ta hjálp og tann stuðul, tørvur er á hjá</p>
<p>blindum og sjónveikum.</p>
<p>Mett verður, at tað eigur at verða umhugsa, um Sjóndepilin í framtíðini eisini skal taka sær</p>
<p>av børnum og ungum.</p>
<p><em type="bold">4.5. Teknmál </em></p>
<p>Deyv  og  hoyribrekað  hava  tørv  á  teknmáli  umframt  teknmálstulking,  til  tess  at  kunna</p>
<p>samskifta  við  onnur.  Um  alt  teirra  samskifti  skuldi  verið  skrivligt,  vildi  samskiftið  verið</p>
<p>stirvið og drúgført.</p>
<p><em type="bold">4.5.1. Teknmálstulkatænastan </em></p>
<p>Teknmálstulkatænastan  er  ein  sjálvstýrandi  eind  undir  Almannamálaráðnum,  sum  kann</p>
<p>veita  tulk  til  alt  slag  av  samskifti,  har  deyv  ella  hoyribrekað  og  hoyrandi  møtast,  og  har</p>
<p>almenn upplýsing og tiltøk fara fram. Tulkað verður millum føroyskt og danskt teknmál og føroyskt  og danskt talumál.  Í ávísum førum  verður eisini  tulkað millum norðurlendskt og</p>
<p>enskt talumál.</p>
<p><em type="bold">4.5.2. Teknmálslæra  </em></p>
<p>Sernámsdepilin  (SND)  hevur  ábyrgdina  av  at  skipa  fyri,  at  deyv  og  hoyribrekað  børn  og</p>
<p>ung  fáa  frálæru  í  teknmáli.  Harafturat  undirvísir  SND  í  tekn  til  talu.  Tekn  til  talu</p>
<p>undirvísingin  verður  givin  í  mun  til  tørvin  hjá  tí  einstaka  barninum.  SND  vísir  á,  at</p>
<p>foreldrini altíð verða tikin við og fáa neyðuga undirvísing, soleiðis at tey kunnu samskifta</p>
<p>við  børnini  og tey  ungu.  Foreldrafelagið  Hoyrnin  ger  tó  vart við,  at  viðurskiftini,  sum  er, ikki  eru  nøktandi,  og  at  serligi  førleikin  á  økinum  eigur  at  verða  miðsavnaður  í  mest</p>
<p>møguligan mun.</p>
<p>Í dag fáa flest øll deyv eitt CI-implantat, sum ger, at tey fáa eina ávísa hoyrn. SND vísir á,</p>
<p>at tað í hesum sambandi verður skipað fyri viðkomandi undirvísing, men ikki í teknmáli, tí</p>
<p>tað ikki er viðkomandi fyri hesi.</p>
<p>Annars  hevur  verið  víst  á  fyri  Almannamálaráðnum,  at  upplæring  og  viðlíkahaldsvenjing</p>
<p>av familjuni hjá deyvum ella hoyribrekaðum børnum og ungum ikki er nøktandi, og at tað vantar upplæring í <span type="quote">“tekn til talu”</span>.</p>
<p><em type="bold">5. Bygnaðurin </em></p>
<p>Sum  frá  er  liðið,  er  bygnaðurin  á  økinum  Børn  og  Ung  broyttur.  Á  skjølunum  1  –  3  er</p>
<p>yvirlit yvir bygnaðin í søguligum høpi lýstur.</p>
<p>24</p>
<p><em type="bold">5.1. Bygnaðurin fram til 2009 </em></p>
<p>Síðani 1. januar 2006, tá barnaverndarlógin varð sett í gildi, hevur Almannastovan umsitið</p>
<p>stovnarnar Rókin, Slóðin og Familjuhúsið, umframt Stuðulsfólkaskipanina fyri børn (SFB)</p>
<p>og dagstovnin Reiðrið.</p>
<p>Føroya  Barnaheim  hevur  virkað  í  mong  ár.  Í  eina  tíð  hevur  Føroya  Barnaheim  havt  tvær</p>
<p>deildir  –  ungdómsdeildina  og  familjudeildina.  Hóast  Føroya  Barnaheim  hevur  egið  stýri, hevur Almannastovan m.a. havt fíggjarligu ábyrgdina av stovninum.</p>
<p>Teir tríggir umlættingarstovnarnir Dáin, Frítíðarheimið og Kelduskákið, verða umsitnir av</p>
<p>Trivnaðartænastuni hjá Nærverkinum.</p>
<p>Fosturforeldraskipanin,  ið  er  fyri  alt  landið,  er  stovnsett  av  kommununum,  og  verður</p>
<p>umsitin  av  Barnaverndarstovu  Føroya,  ið  er  ein  felagskommunalur  stovnur.</p>
<p>Fosturforeldraskipanin byrjaði sítt virksemið 1. januar 2006.</p>
<p>Síðan barnaverndarlógin varð sett í gildi, hava barnaverndarøkini hvør sær havt ábyrgdina</p>
<p>av at veita fyribyrgjandi fyriskipanir eftir barnaverndarlógini.</p>
<p><em type="bold">5.2. Bygnaðurin í 2009 </em></p>
<p>Í 2009 eru bygnaðarbroytingar framdar á økinum, soleiðis at øll tilboð og skipanir til børn,</p>
<p>ung  og  familjur  teirra,  uttan  stovnarnir  Dáin,  Frítíðarheimið  og  Kelduskákið,  eru  skipað undir  økinum  <span type="quote">“Børn  og  Ung”</span>,  og  vísa  til  leiðaran,  ið  er  settur  fyri  økið.  Harafturat  eru stovnar lagdir saman, og ein partur av virkseminum hjá Føroya Barnaheimi, familjudeildin, er flutt til økið <span type="quote">“Børn og Ung”</span>.</p>
<p>Høvuðsorsøkin til broytingina var at leggja ábyrgdina av teimum ymsu stovnunum til <em type="italic">ein</em> </p>
<p>myndugleika og at samskipa raksturin av teimum, umframt eitt  ynski um, at loysa nakrar</p>
<p>av markamótstrupulleikunum, sum eru ímillum forsorgarlógina og barnaverndarlógina. Við</p>
<p>hesum fáa børn við breki og børn  við sosialum trupulleikum somu sømdir. Hóast børn og ung og familjur teirra, ið  eru fevnd av  forsorgarlógini,  oftast  hava  aðrar trupulleikar enn</p>
<p>tey,  sum  eru  fevnd  av  barnaverndarlógini,  eru  tað  fleiri,  sum  hava  somu  trupulleikar  og</p>
<p>sama tørv. Við at leggja hesi tilboð og skipanir til børn, ung og familjur teirra undir sama</p>
<p>leiðara,  verður  mett,  at  markamótstrupulleikarnir  gerast  lættari  at  loysa,  soleiðis  at  tað</p>
<p>verður tørvurin hjá tí einstaka, sum verður avgerandi fyri, hvat tilboð viðkomandi kann fáa.</p>
<p>Harafturat verður mett, at tað verður lættari at gagnnýta serkunnleikan hjá starvsfólki innan økið, til frama fyri øll við serligum tørvi, sama hvørji lóggávu tey eru fevnd av.</p>
<p>Í  fyrstu  atløgu  varð  økið  <span type="quote">“Børn  og  Ung”</span>  skipað  undir  Almannastovuni,  men  varð  hin  1. september 2009 flutt til Nærverkið at umsita.</p>
<p>Ongar broytingar er gjørdar viðvíkjandi fyribyrgjandi fyriskipanum eftir barnaverndarlógini.  Barnaverndarøkini  hava  sostatt  framvegis  ábyrgdina  av  at  veita  hesar</p>
<p>fyriskipanir. Harafturat verður Fosturforeldraskipanin framvegis umsitin av</p>
<p>Barnaverndarstovu Føroya.</p>
<p>25</p>
<p>Umleggingarnar á stovnsøkinum seinnu árini hevur havt ávísa órógv við sær, men verður</p>
<p>økið  samskipað  í  størri  mun  og  tilfeingið  gagnnýtt  til  fulnar,  eru  líkindi  fyri,  at  støðan</p>
<p>serliga  innan  brekøkið  fer  at  batna  munandi.  Hinvegin  kann  orsøk  vera  at  stúra  um</p>
<p>tilboðini, um samlaði játtanarkarmurin verður læstur fastur á sama støði komandi árini.</p>
<p><em type="bold">6. Fyrimunir og vansar við galdandi skipan </em></p>
<p>Sum lýst omanfyri, eru tilboð og skipanir til børn, ung og familjur við serligum tørvi fevnd</p>
<p>av ymiskum lógum. Harafturat liggur ábyrgdin hjá ymiskum myndugleikum. Soleiðis sum</p>
<p>ábyrgdarbýtið  er  í  dag,  hevur  landið  ábyrgdina  av  øllum  tilboðum  eftir  forsorgarlógini,</p>
<p>útgreiningini,  umframt  stovnstilboðunum  eftir  barnaverndarlógini.  Harafturímóti  hava</p>
<p>kommunurnar  ábyrgdina  av  øllum  øðrum  fyriskipanum  eftir  barnaverndarlógini,  umframt Fosturforeldraskipanini.</p>
<p>Á skjali 4 er yvirlit yvir tilboðini, umframt ábyrgdarbýtið.</p>
<p>Sjóndepilin, Teknmálstulkatænastan, Rásin og fólkaskúlin eru ikki tikin við í yvirlitið.</p>
<p><em type="bold">6.1. Barnaverndarøkini </em></p>
<p>Í sambandi við støddina á barnaverndarøkjunum verður mett, at økini í summum førum eru</p>
<p>ov  smá.  Trupulleikin  við  smáum  økjum  er,  at  vandi  er  fyri,  at  barnaverndarmálini  gerast</p>
<p>persónlig, umframt at trupult kann verða at fáa starvsfólk við neyðuga fakliga førleikanum</p>
<p>til  økið;  her  verður  ikki  bert  hugsað  um  málsviðgerar  til  barnaverndartænasturnar,  men eisini  onnur  fakfólk,  t.d.  sálarfrøðingar  og  familjuráðgevar,  sum  tørvur  kann  verða  á  í</p>
<p>sambandi við fyribyrgjandi fyriskipanir.</p>
<p>Fyribyrgjandi  fyriskipanir  eru  kostnaðarmiklar.  Tískil  er  vandi  fyri,  tá  økini  eru  smá,  at</p>
<p>ikki øll økini hava fíggjarliga orku at seta í verk fyriskipanir, sum tey vildu havt sett í verk,</p>
<p>um fíggjarliga orkan var til tað. Hetta kann tó loysast við fíggjarligari útjavning.</p>
<p><em type="bold">6.2. Fyribyrgjandi fyriskipanir </em></p>
<p>Viðvíkjandi  teimum  fyribyrgjandi  fyriskipanunum  eftir  barnaverndarlógini  er  tað  ein</p>
<p>fyrimunur, at ábyrgdin fyri hesum liggur hjá kommununum/barnaverndartænastunum. Tær eru nærri borgaranum, og hava størri kunnleika til nærumhvørvið og tí orku, sum har er, og</p>
<p>sum  kann  brúkast  í  sambandi  við  fyribyrgjandi  fyriskipanir.  Samstundis  er  tað  ein</p>
<p>tilskundan at  seta  ymisk  tiltøk í verk í  nærumhvørvinum,  sum  kunnu koma børnunum  og</p>
<p>teimum ungu til góðar.</p>
<p xml:lang="dan"><em type="bold">6.3. Útgreining </em></p>
<p>Útgreiningin  liggur  í  dag  hjá  tveimum  ymiskum  myndugleikum,  ávikavist  hjá</p>
<p>Mentamálaráðnum og Heilsumálaráðnum.</p>
<p>Núverandi skipan hevur víst, at hon ikki megnar at gera eina heildarútgreining  – partarnir arbeiða í stóran mun hvør í sínum lag. Harafturat tekur tað langa tíð, frá tí at illgruni er um,</p>
<p>26 at barnið ella tann ungi hevur serligan tørv, til endalig útgreining fyriliggur. Hetta m.a. tí at</p>
<p>alt ov long bíðitíð er bæði á SND og á Psykiatriska deplinum.</p>
<p>Hetta hevur við sær, at barnaverndartænasturnar í ávísum førum fáa børn og ung útgreinað</p>
<p>hjá  privatpraktiserandi  sálarfrøðingum,  í  summum  førum  donskum  sálarfrøðingum.  Hetta tyngir barnaverndartænasturnar fíggjarliga og er tískil ikki altíð ein fíggjarligur møguleiki</p>
<p>hjá barnaverndartænastunum.</p>
<p>Mett  verður,  at  orsøkin  til  at  skipanin  ikki  virkar  nøktandi  m.a.  er,  at  tað  eru  tveir</p>
<p>myndugleikar, ið hava ábyrgd av hvør sínum parti av útgreiningini, og at myndugleikarnir</p>
<p>ikki  hava  samskipað  útgreiningina  soleiðis,  at  tað  kann  gerast  ein  heildarútgreining.  Um ábyrgdin fyri útgreiningini lá hjá <em type="italic">einum</em> myndugleika, átti hesin trupulleiki at verið loystur.  </p>
<p>Ábyrgdin  fyri útgreiningini  liggur í  dag hjá landinum, og ivasamt er, um  hetta er rættast.</p>
<p>Higartil  er  uppgávan  ikki  loyst  á  nøktandi  hátt,  men  við  at  skipa  landið  í  nøkur  øki  við</p>
<p>dyggari  NSR-tænastu  (sí  tilmæli  undir <em type="bold">9.5.</em>)  ber  til  at  veita  neyðugu  ráðgevingina, </p>
<p>samstundis  sum  at  útgreining  kann  miðsavnast  á  einum  staði  við  serkønum  fólki.  Havast má eisini fyri eyga, at talan eigur at vera um útgreining í mun til einstaka barnið ella tann</p>
<p>unga sum heild, t.v.s. uttan mun til hvør myndugleiki hevur ábyrgdina av at veita tey tilboð</p>
<p>ella  skipanir,  sum  eiga  at  verða  settar  í  verk.  Ein  slík  útgreining  eigur  at  verða  óheft  av</p>
<p>teimum, ið annars eru um barnið.</p>
<p>Viðmerkjast skal tó, at mett verður ikki at núverandi útgreining er nøktandi. Landið hevur ikki megna at raðfest hetta økið. Ein fyritreyt fyri eini útbygging av økinum er tí, at neyðug</p>
<p>fígging fæst til endamálið.</p>
<p><em type="bold">6.4. Økið <span type="quote">“Børn og Ung”</span> </em></p>
<p>Sambært teimum sjónarmiðum, ið Almannamálaráðið hevur á stovnsøkinum, kann metast,</p>
<p>at farið var undir eina skilagóða tilgongd í 2009, tá avgerð var tikin um at skipa tilboð eftir</p>
<p>forsorgarlógini, umframt stovnstilboð eftir barnaverndarlógini, undir sama myndugleika. Á</p>
<p>henda hátt er lættari at leggja tilboðini soleiðis til rættis, at tað er tørvurin hjá barninum ella</p>
<p>tí unga, sum er avgerandi, og ikki hvørjari lóggáva viðkomandi er fevndur av.</p>
<p>Fyri  barnaverndartænasturnar  loysir  hetta  hin  vegin  ikki  grundleggjandi  trupulleikan  við</p>
<p>markamóti  og  ivamálum  mótvegis  stovnsøkinum.  Tá  barnaverndartænasturnar  skulu  seta</p>
<p>børn heiman, er neyðugt við einum tøttum samstarvi við stovnarnar.</p>
<p>Markamótstrupulleikin  millum  barnaverndartænasturnar  og  samdøgursstovnarnar  hevði</p>
<p>verið  loystur,  um    barnaverndartænasturnar  høvdu  ræðið  á  stovnsøkinum.  Hinvegin  vildi tað  havt  við  sær,  at  markamótstrupuleikarnir  millum  barnavernd  og  mál  viðvíkjandi</p>
<p>børnum og ungum við breki gjørdust enn størri.</p>
<p>Tað  er  tó  ivasamt,  hvørja  ávirkan  møguligar  sparingar  kunnu  hava  á  tilboðini  og</p>
<p>skipanirnar, um kommunurnar hava ábyrgdina av økinum. Tá økið liggur hjá landinum, er</p>
<p>tað  landspolitikarin  sum  hevur  ábyrgdina,  og  vil  møgulig  sparing  á  økinum  kunna  hava politiskar fylgir fyri politikaran, og tískil gera sítt til, at politikarin arbeiðir fyri at fáa fleiri</p>
<p>27 pengar  til  økið.  Um  kommunurnar  hava  ábyrgdina  av  økinum,  og  neyðugt  verður  hjá</p>
<p>teimum at spara, kann ikki roknast við, at eyka fígging fæst frá landinum.</p>
<p><em type="bold">6.5. Stuðulsfólkaskipanin fyri Børn </em></p>
<p>At  SFB  nú  er  undir  Nærverkinum,  eigur  at  hava  við  sær,  at  tað  verður  lættari  at</p>
<p>tilrættisleggja  umlættingina  soleiðis,  at  starvsfólk  og  pláss  á  umlættingarstovnunum  kann</p>
<p>nýtast  enn  betri.  Hetta  tí,  at  SFB  nú  er  undir  myndugleikanum,  sum  hevur  umlættingarstovnarnar,  samstundis  sum  at  Nærverkið  nú  eisini  fær  vitan  um,  hvørja  umlætting  SFB</p>
<p>veitir. Eisini eigur hetta at hava við sær, at øll sum hava sama tørv á umlætting verða sett</p>
<p>líka.</p>
<p>Harumframt  verður  mett,  at  toymið  hjá  SFB  kunnu  gera  avtalu  um  at  brúka</p>
<p>umlættingarstovnarnir, um tíðarskeið eru, har hesir ikki verða brúktir til umlætting.</p>
<p>Eisini skal havast í huga, at starvsfólkini í SFB og Stuðulstænastuni kunnu stuðla og læra</p>
<p>av  hvørjum  øðrum,  umframt  at  yvirgongdin  frá  barna-  til  vaksnamannatilveruna  eigur  at</p>
<p>gerast  smidligari.  Havast  skal  í  huga,  at  gerandisdagurin  hjá  brúkaranum  ikki  broytist,</p>
<p>hóast hann gerst 18 ár og myndigur.</p>
<p>Harafturat verður mett, at flytingin av SFB til Nærverkið, sum eisini umsitur bústovnar og</p>
<p>sambýli, fer at hava við sær, at Nærverkið fær eitt betri heildaryvirlit yvir framtíðar tørvin</p>
<p type="listitem">– bæði í mun til Stuðulstænastuna og bútilboð.</p>
<p>Í  sambandi  við  umsóknir  um  umlætting  er  mannagongdin  í  dag  tann,  at  foreldur  senda</p>
<p>umsókn um umlætting á umlættingarstovnum beinleiðis til Nærverkið, meðan umsókn um</p>
<p>umlætting frá SFB verður send til Almannastovuna. Henda skipan  ger, at torført er at fáa yvirlit og neyðug hagtøl yvir veruliga tørvin.</p>
<p><em type="bold">6.6. Samdøgurstilboð </em></p>
<p>At samdøgurstilboðini eru flutt til Nærverkið at umsita, hevur ávísar fyrimunir. Nærverkið hevur serliga vitan í at reka samdøgursstovnar.</p>
<p>Tá ábyrgdin liggur hjá landinum, er tað Løgtingið, sum í sambandi við fíggjarlógina avger,</p>
<p>hvat tænastustøðið skal vera fyri alt landið. Tó er vandi fyri, at tænastustøðið, sum landið</p>
<p>leggur, ikki samsvarar við tørvin og ynskini hjá kommununum. Frástøðan frá brúkaranum</p>
<p>til landspolitikaran er størri enn til kommunalpolitikaran.</p>
<p>Ein  annar  vansin  við,  at  landið  umsitur  og  rekur  stovnarnar  er,  at  tað  yvirhøvur eru barnaverndartænasturnar, sum kenna tørvin. Hetta er nýtt virkisøki hjá Nærverkinum. Tað</p>
<p>krevur tískil – sum omanfyri nevnt – tætt samstarv millum partarnar, um stovnstilboðini í</p>
<p>Føroyum  skulu  svara  til  tann  tørv,  sum  til  einhvørja  tíð  kann  stinga  seg  upp.  Um</p>
<p>samstarvið  ikki  virkar,  er  vandi  fyri,  at  samdøgurstilboðini  ikki  eru  tey  røttu.  Tað  hevur</p>
<p>víst seg torført at fáa hetta samstarv at virka nøktandi, tá saman um kemur.</p>
<p>Nærverkið hevur sett ein arbeiðsbólk at endurskoða umlættingina.</p>
<p>28</p>
<p>Harafturat  tekur  tað  oftast  longri  tíð  at  fáa  broytingar  ígjøgnum,  á  økjum  sum  landið</p>
<p>umsitur, enn økið sum kommunurnar umsita.</p>
<p><em type="bold">6.7. Fosturforeldraskipanin </em></p>
<p>Semja  er  um,  at  Fosturforeldraskipanin  er  munandi  smidligari  skipan  fyri</p>
<p>barnaverndartænasturnar at brúka enn samdøgursstovnarnir, sum landið rekur, orsakað av,</p>
<p>at henda skipan er so tætt tengd at barnaverndartænastunum kring alt landið.</p>
<p>Tað  er  ein  vansi,  at  fosturforeldraskipanin  og  stovnstilboðini  ikki  eru  undir  sama</p>
<p>myndugleika.  Tá  hesar  samdøgursfyriskipanir  ikki  eru  undir  sama  myndugleika,    hevur</p>
<p>hetta  við  sær,  at  hesar  fyriskipanir  ikki,  ella  í  lítlan  mun,  verða  hugsaðar  at  kunna  stuðla</p>
<p>upp  undir  hvørja  aðra,  og  tískil  verða  førleikar  og  møguleikar  møguliga  ikki  brúktir  til</p>
<p>fulnar.</p>
<p><em type="bold">6.8. Samdøgurstilboð uttanlands </em></p>
<p>Um  einki  nøktandi  samdøgurstilboð  er  í  Føroyum  til  børn  og  ung,  kunna  hesi  fáa  játtað</p>
<p>uppihald uttanlands.</p>
<p>Tá talan er um børn og ung fevnd av barnaverndarlógini, er tað</p>
<p>Høvuðsbarnaverndarnevndin,  ið,  eftir  tilmæli  frá  barnaverndartænastunum,  tekur  avgerð</p>
<p>um,  hvørt  ein  barn  ella  unglingi  skal  á  stovn  uttanlands.  Lógin  krevur  tó,  at</p>
<p>landsstýrismaðurin  gevur  loyvi.  Landsstýrismaðurin  kann  siga  nei,  men  tað  er  ógvuliga</p>
<p>trupult, tá tey, sum hava tað fakliga innlitið í tað ítøkiliga málið meta, at hetta er neyðugt. Sostatt  hevur  landsstýrismaðurin  í  roynd  og  veru  ikki  avgerandi  orðið  at  siga,  sjálvt  um</p>
<p>landið heldur meginpartin av útreiðslunum.</p>
<p>Eingir samdøgursstovnar eru til børn og ung fevnd av forsorgarlógini. Um hesi hava tørv á</p>
<p>einum viðgerðar- ella menningartilboði á einum samdøgursstovni, og ikki fakliga kunnu</p>
<p>sameinast við málbólkin hjá stovninum, sum hava heimild í barnaverndarlógini,  er einasti</p>
<p>møguleiki,  at  senda hesi uttanlands á samdøgursstovn. § 16  í  forsorgarlógini heimilar, at eitt nú børn og ung kunnu fáa uppihald á einum stovni, sum Landsstýrið rekur ella hevur</p>
<p>gjørt avtalu við.</p>
<p>Henda lógargrein er trupul at umsita, tí hon er sera breitt orðað og mannagongdin er tung.</p>
<p>Tann breiða orðingin ger, at nærum øll eru fevnd av greinini. Tískil er torført at grundgeva fyri,  hví  ein  persónur  ikki  kann  fáa  uppihald  uttanlands  eftir  greinini.  Harafturat  er</p>
<p>mannagongdin tung. Í praksis er mannagongdin soleiðis, at Almannastovan sendir tilmæli</p>
<p>til  landsstýrismannin  um  at  játta  uppihald  til  ein  ávísan  persón  á  einum  ávísum  stovni.</p>
<p>Landsstýrismaðurin  kann  síðan  geva  Almannastovuni  heimild  at  gera  avtalu  við  stovnin,</p>
<p>og  harvið  játta  uppihaldinum.  Eins  og  tá  talan  er  um  børn  og  ung  fevnd  av</p>
<p>Til dømis búvenjing ella  arbeiðsavkláring.</p>
<p>Tó hava børn og ung fevnd av forsorgarlógini í ávísan mun atgongd til samdøgursstovnarnir, sum hava</p>
<p>heimild í barnaverndarlógini.</p>
<p>Málbólkurin í § 16 er persónar sum hava tørv á stuðli alt samdøgrið. § 18 hevur ein annan málbólk.</p>
<p>29 barnaverndarlógini, er tað trupult hjá landsstýrismanninum at nokta uppihaldi uttanlands, tá</p>
<p>tey, ið hava fakliga innlitið í tað ítøkiliga málið meta, at uppihaldið er neyðugt.</p>
<p>Henda loysn  verður tó  einans nýtt í  teimum førum,  har nøktandi stovnstilboð ikki finnast</p>
<p>her á landi, og tá er talan um alneyðug tilboð innan serøki, ið enn ikki eru ment í Føroyum. Møguleikin at fáa børn og ung á serstovnar uttanlands kann bæði met</p>
<p>og ein vansi.</p>
<p>Talan  er  um  góð  stovnstilboð,  ið  menna  børnini,  men  samstundis  eggjar  hetta  ikki</p>
<p>stovnunum í Føroyum at gera seg galdandi á hesum øki.</p>
<p><em type="bold">6.9. Samstarv, tá mál eru fevnd av bæði forsorgarlógini og barnaverndarlógini </em></p>
<p>Í ávísum málum er talan um, at barnið ella tann ungi er fevndur av bæði barnaverndarlógini</p>
<p>og forsorgarlógini. Í nøkrum førum hevur tað víst seg trupult at fáa nøktandi samstarv í lag. Ofta  vísa  myndugleikarnir  til  hvønn  annan,  sum  um  málið  bert  hoyrir  heima  hjá  tí  eina</p>
<p>myndugleikanum,  ella  sagt  á  annan  hátt:  eingin  vil  hava  ábyrgdina  av  málinum.  Sí  eisini</p>
<p><em type="bold">7.2.</em> Tørvur er á greiðum mannagongdum og leiðreglum í slíkum førum.  </p>
<p><em type="bold">6.10. Vantandi samskipan  </em></p>
<p>Soleiðis  sum  bygnaðurin  er  í  dag,  er  eingin  felags  skráseting  av  børnum  og  ungum  við</p>
<p>serligum tørvi. Tað hevur við sær, at teir  ymisku myndugleikarnir bert hava vitan um tey</p>
<p>børn og ungu, sum teir hvør í sínum lagi hava verið í sambandi við. Hetta hevur við sær, at</p>
<p>trupult er at fáa neyv hagtøl, tá metast skal um framtíðar tørvin, og har við at hava neyðugu tilboðini klár, tá tørvur er á teimum. Havast skal í huga, at tað eru ymiskir myndugleikar, ið</p>
<p>hava ábyrgdina av tilboðunum, ið børnini og tey ungu hava tørv á, sum frá líður.</p>
<p>Hjá  familjum  við  serligum  tørvi  er  størsti  vansin  við  verandi  bygnaði,  at  trupult  er  hjá</p>
<p>teimum  at  vita,  hvar  tey  skulu  venda  sær  við  sínum  trupulleikum.  Harafturat  er  oftani</p>
<p>neyðugt  hjá  familjuni  at  venda  sær  til  fleiri  myndugleikar.  Familjan  virkar  á  henda  hátt</p>
<p>sjálv sum samskipari í málinum, og krevur hetta nógva orku hjá familjuni. Ein gongd leið burtur  úr  hesi  truplu  støðu  hevði  verið,  at  tað  verður  lógarásett,  at  setast  skal  inn</p>
<p>tvørfakliga í mun til einstaka barnið og brek tess, eins og tað er ásett í barnaverndarlógini.</p>
<p><em type="bold">7. Gráøkis- og markamótstrupulleikar </em></p>
<p>Soleiðis  sum  bygnaðurin  er  í  dag,  eru  gráøkis-  og  markamótstrupulleikar  bæði  ímillum</p>
<p>myndugleikar og ímillum lógir undir sama myndugleika.</p>
<p>Við gráøkistrupulleikar er at skilja, at ivi er um, hvørjum reglum eitt mál er fevnt av.</p>
<p>Við  markamótstrupulleikar  er  at  skilja,  at  eitt  mál  fellur  úr  eini  skipan  og  skal  inn  í  eina</p>
<p>aðra skipan. Sum oftast, men ikki altíð, skiftir málið samstundis millum myndugleikar.</p>
<p>Gráøkis-  og  markamótstrupulleikar  hava  onkuntíð  við  sær,  at  familjur  blíva  vístar  frá</p>
<p>einum  myndugleika  til  annan,  tí  at  myndugleikarnir  ikki  eru  samdir  um,  hvør  hevur</p>
<p>30 ábyrgdina av málinum. Í ávísum málum er eisini hent, at barnið ella tann ungi eru “dottin</p>
<p>niður ímillum” skipanirnar.</p>
<p>Viðmerkjast  skal,  at  børn  og  ung  við  serligum  tørvi  oftani  hava  samansettar  trupulleikar,</p>
<p>soleiðis  at  fleiri  myndugleikar  sambært <em type="italic">sektorábyrgdini</em>  hava  skyldu  til  at  veita  teimum eina  tænastu,  samstundis.  Her  hevur  tað  stóran  týdning,  at  teir  ymisku  myndugleikarnir </p>
<p>hava fíggjarliga orku til at veita tænastuna.</p>
<p><em type="bold">7.1. Millum myndugleikar </em></p>
<p>Millum myndugleikar er at skilja sum millum kommunur og landið, og sum millum ymisk</p>
<p>aðalráð, ið hava hvør sítt ábyrgdarøki.</p>
<p><em type="bold">7.1.1. Millum kommunur og landið </em></p>
<p>Sambært § 5 í dagstovnalógini hava kommunurnar skyldu at bjóða børnum við serligum</p>
<p>tørvi pláss á dagstovni og dagrøkt á jøvnum føti við onnur børn, sum búgva í kommununi,</p>
<p>um børnini kunnu integrerast í kommunalu ansingarskipanina. Um eitt barn hevur ein heilt</p>
<p>serligan  tørv,  og  hetta  barnið  ikki  kann  integrerast  í  kommunalu  ansingarskipanina,  skal barnið  fáa  annað  tilboð  sambært  §  32c  í  forsorgarlógini,  sum  SFB  undir  Nærverkinum</p>
<p>umsitur.</p>
<p>Í ivamálum  er óheft faklig nevnd sett at  gera tilmæli um,  hvørt barnið eigur  at  fáa tilboð</p>
<p>eftir dagstovnalógini ella forsorgarlógini. Harafturat eru greiðar reglur um mannagongdir í</p>
<p>sambandi við slík ivamál. Enn eru ikki nóg nógv mál løgd fyri nevndina til at sigast kann, at heilt greitt er, nær barnið skal ansast í kommunalu ansingarskipanini og nær tað skal fáa</p>
<p>dagtilboð eftir forsorgarlógini. Kommunurnar vísa á, at eftir teirra meting verður gráøkið í</p>
<p>ábyrgdarbýtinum gjørt størri enn tað eigur at verða, um hugt verður eftir viðmerkingunum</p>
<p>til  §  5  í  dagstovnalógini,  ið  umrøða,  hvussu  víttfevnd  tilboð  kommunurnar  skulu  veita.</p>
<p>Fylgjan  av  hesum  meta  kommunurnar  vera,  at  landið  sleppur  undan  at  seta  í  verk  serlig dagtilboð  fyri  bólkar  av  børnum  við  t.d.  autismu  og  ADHD.  Kommunurnar  meta,  at</p>
<p>tørvurin á sernámsfrøðiligum tilboðum til hesi børn er so víttfevndur, at hann fer langt út</p>
<p>um skyldurnar hjá kommununum sambært viðmerkingunum til lógina.</p>
<p>Tað má sostatt væntast, at tað framvegis fara at verða ósemjur millum kommunur og landið</p>
<p>um, nær eitt barn hevur <em type="italic">heilt</em> serligan tørv og nær tað <span type="quote" xml:lang="dan">“bert”</span> hevur serligan tørv.  </p>
<p>Stuðulsfólkaskipanin fyri børn veitir sernámsfrøðilig dagtilboð til tey børn, sum verða mett</p>
<p>ikki  at  kunna  integrerast  í  kommunalu  ansingarskipanini.  Í  løtuni  eru  7  børn  í  landinum,</p>
<p>sum  fáa  sernámsfrøðiligt  dagtilboð  frá  SFB  –  5  eru  undir  skúlaaldur  og  2  eru  í</p>
<p>frítíðarskúlaaldri.</p>
<p>Sektorábyrgd  merkir,  at  einstaki  myndugleikin  hevur  serstaka  ábyrgd  av,  at  neyðug  stig  verða  tikin  og</p>
<p>útvegar fígging í hesum sambandi. T.d. hevur Mentamálaráðið ábyrgd av øllum tilboðum í skúlahøpi, meðan</p>
<p>Nærverkið tekur ábyrgd av mennandi tilboðum eftir skúlatíð.</p>
<p>Løgtingslóg nr. 67 frá 10. mai 2000 um dagstovnar og dagrøkt, sum seinast broytt við løgtingslóg nr. 38.</p>
<p>frá 9. mai 2006.</p>
<p>31</p>
<p>Hóast  eitt  barn  er í  kommunalari ansingarskipan, kann barnið og familjan samstundis fáa</p>
<p>tilboð frá SFB. SFB arbeiðir, har kommunalir stovnar ikki røkka. Um barnið t.d. hevur tørv</p>
<p>á  náttarvakt  ella  fylgjara  til  venjingar  í  dagtímunum,  veitir  SFB  hetta.  Harafturat  kann</p>
<p>familjan  fáa  onnur  tilboð  frá  SFB,  tá  barnið  ikki  er  i  kommunalari  ansingarskipan,  t.d. umlætting. Sostatt kann barnið og familjan fáa veitingar frá fleiri myndugleikum í senn.</p>
<p>Kommunala  skipanin  hevur  vanliga  tilboð  til  børn  upp  til  uml.  9  ára  aldur  Eftir  hetta</p>
<p>kunnu foreldur søkja um stuðulstilboð frá SFB umvegis Almannastovuna.</p>
<p>Á barnaverndarøkinum er eitt markamót millum fyribyrgjandi fyriskipanir sambært § 15 í</p>
<p>lógini  um  barnavernd,  sum  kommunurnar  umsita  og  stovnstilboðini  sambært    6.  parti  í somu  lóg,  ið  er  ábyrgdarøki  hjá  Almannamálaráðnum.  Trupulleikin  í  hesum  sambandi</p>
<p>hevur verið, at stovnarnir ikki hava megnað at laga seg til skiftandi tørvin.</p>
<p><em type="bold">7.1.2. Millum Almannamálaráðið og Mentamálaráðið </em></p>
<p>Ein stórur trupulleiki í sambandi við børn og ung við serligum tørvi er, at fleiri av teimum</p>
<p>ikki  fáa  nøktandi  skúlatilboð.  Talan  er  serliga  um  atferðartrupul  børn  og  ung.  Dømi  eru</p>
<p>um,  at  hesi  børn  og  ungu  í  alt  ov  langa  tíð  bert  fáa  heimaundirvísing  nakrar  tímar  um</p>
<p>vikuna. Einki annað skúlatilboð hevur verið til hesi børn og ungu. Í ávísum førum eru tey send heim, ella sjálv farin heim úr skúla og tískil ikki fingið nakra undirvísing yvirhøvur.</p>
<p>Hetta  kann  hava  álvarsamar  fylgjur  fyri  hesi  børn  og  ungu.  Tá  børn  og  ung  ikki  ganga  í</p>
<p>skúla saman við  øðrum børnum  og ungum,  kann hetta skaða tey sosialt og vera við  til  at</p>
<p>skapa afturstig í teirra menning, ið ger støðu teirra enn verri í mun til atferðartrupulleikar.</p>
<p>Harafturat  kann  manglandi  skúlakunnleiki  skerja  teirra  møguleikar  við  at  klára  seg  í</p>
<p>vaksnamannalívinum, og klára at uppihalda sær og sínum.</p>
<p>Tað  er  trupult  at  siga,  um  einasta  orsøkin  er,  at  skúlin  ikki  megnar  at  finna  rætta</p>
<p>undirvísingarháttin til tað einstaka barnið ella unga, ella um aðrar fyriskipanir eisini áttu at</p>
<p>havt verið settar inn, eitt nú frá almannaverkinum ella sjúkrahúsverkinum.</p>
<p>Ásannast kann tó, at tað er neyðugt, at øll trý verkini samstarva og seta inn samstundis, tá</p>
<p>tørvur er á tí, um hesi børn og ungu skulu kunna mennast og gerast sjálvbjargin, og at hetta ikki verður gjørt í nóg stóran mun í dag.</p>
<p>Higartil hevur tað oftast víst seg, at tá hesi børn gerast tannáringar er trupulleikin vorðin so</p>
<p>stórur,  at  foreldrini  venda  sær  til  almannaverkið  at  fáa  hjálp,  og  at  tað  tá  kemur  fram,  at</p>
<p>viðkomandi  als  ikki  hevur  nøktandi  skúlakunnleika.  Harafturat  vísir  tað  seg  oftani,  at</p>
<p>trupulleikarnir hjá viðkomandi tá eru vorðnir so stórir, at viðkomandi hevur tørv á einum heildartilboði,  ið  umfatar  bæði  skúlaundirvísing,  sosialpedagogiska-  og  psykiatriska</p>
<p>viðgerð. Eitt tilboð, ið hevur víst seg sera trupult at fáa í Føroyum.</p>
<p>Tað er eitt sindur ymiskt frá einari kommunu til eina aðra, um hetta tilboð er galdandi upp til 9 ára aldur,</p>
<p>ella um tað bert er galdandi til 7 til 8 ára gomul børn.</p>
<p>32</p>
<p>Í  tílíkum  málum  er  endin  oftast,  at  almannaverkið  loysir  trupulleikan  og  setur  neyðugar</p>
<p>fyriskipanir í verk, ið hava til endamáls at gera viðkomandi so sjálvbjargnan sum gjørligt –</p>
<p>her í millum skúlaundirvísing og psykiatriska viðgerð.</p>
<p>Viðmerkjast  skal  tó,  at  ein  flokkur  við  ADHD  næmingum  byrjaði  í  Tórshavn  í  august 2009. Hetta er eitt stig tann rætta vegin.</p>
<p>Eitt  gráøki  er  í  sambandi  við  ráðgeving  og  vegleiðing.  Ein  av  uppgávunum  hjá  SND  og</p>
<p>NSR  (Náms-  og  Sálarfrøðilig  Ráðgeving),  er  at  ráðgeva  og  vegleiða  í  øllum</p>
<p>sernámsfrøðiligum  spurningum,  umframt  at  vegleiða  soleiðis,  at  m.a.  børn  og  ung  eftir</p>
<p>førimuni  fáa  høvi  til  at  mennast  á  øllum  økjum.  Mett  verður  tó,  at  undirvísingarparturin higartil  hevur  verið  raðfestur  hægst,  soleiðis  at  nøktandi  ráðgeving  og  vegleiðing  ikki</p>
<p>verður givin á øðrum økjum við tí avmarkaða tilfeingi, sum er. Eisini Familjudepilin veitir</p>
<p>ráðgeving og vegleiðing. Ansast má væl eftir, at fleiri stovnar ikki bjóða somu tilboð, eitt</p>
<p>nú tí fakliga tilfeingið er so lítið í Føroyum.</p>
<p>Sum  víst  á  undir <em type="bold">7.1.1.</em>,  eru  eisini  gráøkis-  og  markamótstrupulleikar  millum  dagstovnalógina og forsorgarlógina, sum ávikavist Mentamálaráðið og Almannamálaráðið varða av. </p>
<p><em type="bold">7.1.3. Millum Almannamálaráðið og Heilsumálaráðið </em></p>
<p>Gráøkis- og markamótstrupulleikar eru bæði í mun til børn og ung, ið bera brek, og børn og ung við rúsevnis- ella sálarligum trupulleikum.</p>
<p>Sambært § 5 í lógini um sjúkrahúsverkið, sum Heilsumálaráðið varðar av, hava persónar</p>
<p>sum  búgva  í  Føroyum,  rætt  til  ókeypis  viðgerð  frá  sjúkrahúsverkinum.  Í  ávísum  førum</p>
<p>fevnir rætturin eisini um viðgerð í Danmark ella í øðrum landi. Sjúkrahúsverkið átekur sær eftir hesi lóg serkanningar, viðgerðir og røkt av bæði likamliga og sálarliga sjúkum fólki.</p>
<p>Ásannast  má tó,  at  børn  og  ung  við  rúsevnismisnýtslu  ella  sálarsjúku  ofta  verða  sett  á</p>
<p>samdøgursstovn,  sum  Almannamálaráðið  varðar  av,  hóast  hesir  stovnar  bert  geva</p>
<p>sosialpedagogiska viðgerð. Uppihaldið miseydnast oftast, tí hesi børn og ungu ikki klára at</p>
<p>móttaka  sosialpedagogiskum  tilboði,  fyrr  enn  tey  eru  rúsevnisfrí  ella  at  tamarhald  er  á</p>
<p>sálarsjúkuni. Tískil endar tað oftani við, at børn og ung við rúsevnismisnýtslu og sálarsjúku verða  send  á  stovn  uttanlands,  har  tey  kunnu  fáa  neyðugu  viðgerðina,  antin  eftir  §  16  í</p>
<p>forsorgarlógini  ella  §  33,  stk.  3  í  barnaverndarlógini.  Tá  talan  er  um  rúsevnismisnýtslu</p>
<p>finnast  viðgerðastovnar,  ið  kundu  tikið  ábyrgd  av  viðgerð  fyri  ungar  misnýtarar,  men</p>
<p>orsakað  av  vantandi  fígging  ber  ikki  til  taka  sær  av  hesum  aldursbólki,  sum  er.  Sambært</p>
<p>Bláakross eru talið  av ungum  við  rúsevnismisnýtslu  vorðið so mikið stórt, at  eitt  serligt tilboð átti at verið sett á stovn. Víst kann verða á, at vit eiga fleiri vælútbúgvin fólk innan</p>
<p>hetta serøki, so fakliga tilfeingið er til staðar, men ásannast má, at fíggjarliga grundarlagið</p>
<p>má fáast til vega, um vit skulu taka hond um henda álvarsliga trupulleikan.</p>
<p>Løgtingslóg nr. 64 frá 17. mai 2005 um sjúkrahúsverkið.  Í 2008 vóru 8 ung fólki í sambandi við Bláakross, og í 2009 12 ung fólk, ið vóru undir 18 ár</p>
<p>33</p>
<p>Ein  annar  trupulleiki  er  í  sambandi  við  fjølbrekað  børn  og  ung  við  andingartóli.</p>
<p>Spurningurin  er,  hvør  eigur  at  hava  ábyrgdina  av  hesum,  tí  hesi  krevja  nógva  røkt.  Í  dag</p>
<p>eru tað starvsfólk frá SFB, sum eru um børn og ung við andingartóli, hóast henda uppgáva</p>
<p>má  metast  sum  ein  røktaruppgáva.  Starvsfólkið  hjá  SFB  er  í  stóran  mun  ikki  útbúgvið heilsustarvsfólk. Hetta tí at uppgávurnar hjá SFB eru meira av námsfrøðiligum slagi.</p>
<p>Í sambandi við  at  børn og ung eru innløgd  á sjúkrahúsi í  Føroyum  ella uttanlands, stinga</p>
<p>trupulleikar seg upp í  mun til,  hvør skal syrgja  fyri  fylgjarum  ella vaktum  –  heilsuverkið</p>
<p>ella almannaverkið. Tá eitt nú fjølbrekað børn og ung við andingartóli eru innløgd, er tað oftast ein stuðul frá SFB, sum vakir yvir viðkomandi inni á sjúkrahúsinum.</p>
<p>Tað  sama  er  galdandi  í  sambandi  við  royndarverkætlanina  við  viðgerðarskeiðum  –  petø</p>
<p>viðgerð  og  intensiv  fysioterapiviðgerð  –  til  børn  og  ung  við  fjølbreki,  sum  Almanna</p>
<p>málaráðið í samstarvi við Almannastovuna og Klaksvíkar Sjúkrahúsi skipar fyri. Foreldur</p>
<p>eru  sera  fegin  um  hesa  viðgerð,  ið  heldur  fram  í  2010.  Viðgerðarskeiðini  verða  í  løtuni</p>
<p>fíggjað eftir § 17 í forsorgarlógini.</p>
<p>Í  mun  til,  at  eitt  barn,  ið  ber  brek  verður  føtt,  er  tað  óheppið,  at  Føðideildin  á</p>
<p>Landssjúkrahúsinum ikki tykist hava nakra skipaða mannagongd í hesum sambandi.</p>
<p>Almannastovan fær tó javnan fráboðanir frá Landssjúkrahúsinum, eisini  frá føðideildini,</p>
<p>um, at barn við breki er borið í heim, hóast mannagongdirnar ikki tykjast greiðar.</p>
<p>Eins  og  víst  á  undir <em type="bold">7.1.2</em>,  er  eitt  gráøki  í  sambandi  við  ráðgeving  og  vegleiðing.  Eisini heilsufrøðingarnir  (Gigni)  kunnu  bjóða  vegleiðing  um  m.a.  menning  og  trivnað,  hetta </p>
<p>bæði til børn og ung, foreldur, lærarar, dagrøktarar v.m. Tað eru sostatt tríggir stovnar, sum</p>
<p>kunnu  ráðgeva  og  vegleiða.  Arbeiðsbólkurin  tekur  undir  við  ynskinum  hjá  Meginfelagi</p>
<p>teirra brekaðu í Føroyum, at  teir  ymsu partarnir samstarva um eina miðvísa kreppuhjálp í</p>
<p>sambandi við, at børn við breki verða fødd.</p>
<p><em type="bold">7.2. Millum lógir undir Almannamálaráðnum </em></p>
<p>Hóast  Føroya  Barnaheim  er ein barnaverndarstovnur og verður fíggjaður av landinum,  er</p>
<p>tað stýrið fyri Barnaheimið, sum er setanarmyndugleiki hjá starvsfólkinum, ið starvast har. Hetta  hevur  við  sær,  at  møguligt  er  ikki  at  brúka  starvsfólk  haðani  á  øðrum  stovni,  um</p>
<p>tørvur er á tí. Hetta hevur við sær, at stovnsskipanin ikki er so smidlig, sum ynskiligt var,</p>
<p>til tess at røkka málinum um, at helst øll børn skulu fáa nøktandi tilboð í Føroyum.</p>
<p>Annars eru flestu trupulleikar í sambandi við markamót og gráøki millum forsorgarlógina</p>
<p>og barnaverndarlógina.</p>
<p>Arbeiðsbólkurin hevur ikki viðgjørt spurningin um, hvørt petø viðgerðin eigur at veitast av</p>
<p>sjúkrahúsverkinum ella almannaverkinum. Mett verður at hetta er ein politiskur spurningur.</p>
<p>Sambært § 38 í forsorgarlógini skulu myndugleikar boða Almannastovuni frá um persónar, sum hava tørv</p>
<p>á hjálp eftir forsorgarlógini.</p>
<p>Sambært § 7 í løgtingslóg nr. 63 frá 17. mai 2005 um fyribyrgjandi heilsuskipanir fyri børn og ung.</p>
<p>34</p>
<p>Tað hevur í ávísum førum víst seg at vera ringt at meta um, hvørt eitt barn ella ein ungur er</p>
<p>fevndur  av  barnaverndarlógini  ella  forsorgarlógini.  Serliga  tá  talan  er  um  sálarfrøðiligar</p>
<p>sjúkuavgerðir. Um slíkt mál verður lagt  fyri Høvuðsbarnaverndarnevndina, tekur nevndin</p>
<p>avgerð  um,  hvørt  barnið  ella  tann  ungi  er  fevnt  av  barnaverndarlógini.  Kemur Høvuðsbarnaverndin  til  ta  niðurstøðu,  at  barnið  ella  tann  ungi  ikki  er  fevndur  av</p>
<p>barnaverndarlógini, er viðkomandi í staðin fevndur av forsorgarlógini.</p>
<p>Harafturat  er  ógreitt,  hvør  hevur  ábyrgdina  av  hvørjum,  tá  talan  er  um  familjur  við</p>
<p>sosialum trupulleikum, og har eitt barn ella børn, ið bera brek eru í heiminum, t.v.s. tá talan er  um  mál,  sum  eru  fevnd  av  bæði  barnaverndarlógini  og  forsorgarlógini.  Greiðar</p>
<p>mannagongdir vanta, ið kunnu loysa trupulleikan.</p>
<p>Tá  ung,  fevnd  av  forsorgarlógini,  sum  fáa  tilboð  frá  SFB,  nærkast  18  ára  aldri,  tekur</p>
<p>Almannastovan  málið  upp  viðvíkjandi  framtíðini  hjá  tí  unga,  t.v.s.  meta  um,  hvørt  tann</p>
<p>ungi  kann  gerast  heilt  ella partvís  sjálvstøðugur,  ella tann ungi  skal hava  fyritíðarpensjón</p>
<p>og  skal  víðari  til  aðrar  skipanir  hjá  Nærverkinum.  Um  tann  ungi skal  í  aðra  skipan  hjá Nærverkinum,  er  tað  umráðandi  at  yvirgongdin  er  smidlig  og  at  ongin  ivi  er  um,  at  tann ungi fær neyðuga tilboðið, tá viðkomandi gerst 18 ár. Hóast økið <span type="quote">“Børn og Ung”</span> er flutt til Nærverkið at umsita, er markamót framvegis millum skipanirnar. Tó hevur Nærverkið nú</p>
<p>vitan um tey børn og ungu, sum fáa tilboð frá SFB, áðrenn tey verða 18 ár, soleiðis at tað</p>
<p>eigur at verða lættari at skipa yvirgongdina. Nærverkið kann tó bert hava neyðuga tilboðið klárt, tá viðkomandi gerst 18 ár, um fíggjarligu karmarnir eru til staðar á fíggjarlógini.</p>
<p>Eisini er markamót, tá ung fevnd av barnaverndarlógini verða 18 ár, tó í ávísum føri 21 ár.</p>
<p>Um  hesi  ikki  eru  sjálvbjargin,  tá  tey  røkka  hendan  aldur,  skulu  tey  skifta  til  eina  skipan</p>
<p>eftir forsorgarlógini, tí tey  ikki longur kunnu fáa  tilboð  eftir barnaverndarlógini. Um hesi</p>
<p>ungu  ikki  eru  ella  kunnu  gerast  sjálvbjargin,  og  tískil  hava  tørv  á  búplássi  frá</p>
<p>Nærverkinum,  er  ikki  vist,  at  nakað  pláss  er  tøkt,  tí  bíðilisti  er  til  búpláss.  Sostatt  er neyðugt við neyvum hagtølum og politiskum raðfestingum á økinum.</p>
<p>Viðmerkjast skal, at møguligt er í ávísum førum at fáa játtað uppihald uttanlands eftir § 16</p>
<p>í  forsorgarlógini.  Tískil  kunnu  nøkur  ung  skifta  frá  ávikavist  SFB  ella  einum  tilboði  eftir</p>
<p>barnaverndarlógini, til eitt fyribils uppihald uttanlands, áðrenn tey møguliga skulu hava eitt tilboð  frá  eini  skipan  undir  Nærverkinum.  Eisini  her  gevur  bíðilistin  til  búpláss</p>
<p>trupulleikar.</p>
<p>Foreldur  at  børnum, sum  eru  fevnd  av  forsorgarlógini,  kunnu  fáa  endurgjald  fyri  mista</p>
<p>inntøku, um tey uppihalda barninum heima sambært § 17. Nú SFB er flutt til Nærverkið at</p>
<p>umsita, er enn eitt markamót komið og vandi er fyri, at trupulleikar kunnu stinga seg upp í</p>
<p>hesum sambandi, tí tað er Almannastovan, ið umsitur § 17 í forsorgarlógini.</p>
<p><em type="bold">7.3. Loysnir </em></p>
<p>Markamót vilja altíð verða ímillum skipanir og myndugleikar. Spurningurin er bara, <em type="italic">hvar</em> </p>
<p>markamótið er. Til tess at loysa hesar trupulleikar, er neyðugt klárt at áseta markamótini í lóggávuni,  umframt  at  fáa  sektorábyrgdina  gjøgnumførda  á  økinum.  Meginreglan  um</p>
<p>sektorábyrgd  merkir,  at  tað  er  skyldan  hjá  tí  einstaka  myndugleikanum,  sum  hevur</p>
<p>35 ábyrgdina av eini tænastu, at syrgja fyri, at tænastan er tøk og tillagað serliga tørvinum hjá</p>
<p>tí einstaka persóninum. Við sektorábyrgd á økinum verður eisini samanhangur millum vald</p>
<p>og  gjald,  soleiðis  at  samband  er  millum  fakligu  og  fíggjarligu  ábyrgdina  hjá  teimum</p>
<p>ymisku stovnsleiðarunum.</p>
<p>Harafturat  er  neyðugt  –  við  virðing  fyri  hvørjum  øðrum  –  at  skipa  samstarv  og</p>
<p>mannagongdir í sambandi við markamótini, soleiðis at eingin <span type="quote" xml:lang="dan">“dettur”</span> ímillum skipanirnar,</p>
<p>og eingin ivi er um, hvør ger hvat.</p>
<p><em type="bold">8. Tilboð og skipanir í framtíðini </em></p>
<p>Um  tikið  verður undir við  teimum atfinningum, sum  eru til  verandi  tilboð og skipanir, er</p>
<p>neyðugt  at  sektorábyrgdin  verður  framd  í  verki,  og  at  tann  einstaki  myndugleikin  tekur ábyrgd og veitir ta tænastu, hann hevur skyldu til at veita.</p>
<p>Tað er umráðandi at hugsa um barnið, tann unga og familjuna sum eina heild, samstundis</p>
<p>sum  hugsað  verður  um  heildina  hjá  tí  einstaka  persóninum.  Støðan  er  so  at  siga  altíð</p>
<p>soleiðis,  at  tann  einstaki  hevur  tørv  á  ymiskum  tilboðum  frá  ymiskum  myndugleikum</p>
<p>samstundis.</p>
<p>Fyri at kunna hjálpa tí einstaka, er í fyrstu atløgu neyðugt, á einum fakligum grundarlagi, at</p>
<p>fáa staðfest tørvin hjá viðkomandi. Tá tørvurin er staðfestur, mugu tilboð og skipanir vera,</p>
<p>sum kunnu nøkta serliga tørvin, her í millum faklig ráðgeving og vegleiðing.</p>
<p>Grundleggjandi fyri menningina av samdøgursstovnunum er, at teir hava eitt greitt  – men</p>
<p>eisini  rúmligt  –  virðisgrundarlag  at  virka  á  í  mun  til  tørvin.  Hetta  fevnir  eisini  um</p>
<p>endamálsorðing og mannagongdir fyri, hvussu fakliga virksemið fer fram, her í millum við regluligari supervisión. Til tess at tryggja, at kósin verður hildin, er ein óheft eftirlitsskipan</p>
<p>neyðug.</p>
<p>Ásannandi  at  tørvurin  er  skiftandi  sum  frá  líður,  er  umráðandi,  at  skipanin  er  smidlig,</p>
<p>soleiðis at tilboðini kunnu tillaga seg og nøkta tann tørv, sum til einahvørja tíð er. Fyri at hetta kann lata seg  gera, er  sera  umráðandi,  at  greiðar samstarvsavtalur og mannagongdir</p>
<p>eru  millum  teir  ymisku  myndugleikarnir  um  at  gagnnýta  fakliga  førleikan  hjá  hvørjum</p>
<p>øðrum. Hetta tí at starvsfólkaorkan við neyðuga serkunnleikanum er avmarkað í Føroyum.</p>
<p>Harafturat er neyðugt, at allir myndugleikar, ið hava við børn og ung at gera, hava neyðuga</p>
<p>fíggjarliga  orku  og  fullnýta  hana  á  besta  hátt,  soleiðis  at  myndugleikarnir  kunnu  veita  ta</p>
<p>tænastu og tey tilboð, sum tørvur er á.</p>
<p>Hagtøl  eiga  at  verða  fingin  til  vega,  sum  kunnu  gerast  grundarlag  undir  metingum  av</p>
<p>framtíðar tørvinum, tað verið seg innan stovns- og viðgerðartilboð, umlætting, fosturheim,</p>
<p>ymisk  námsfrøðilig  stuðulstilboð  v.m.  Í  framhaldi  av  hesum  verður eitt  yvirlit  gjørt,  sum</p>
<p>klárt  lýsir,  hvørji  tilboð  og  skipanir  eru,  hvør  málbólkurin  er  og  hvat  endamálið  er  við</p>
<p>Til dømis frá skúlaverki og SFB, ella skúlaverki, SFB og sjúkrahúsverki.</p>
<p>36 teimum.  Harafturat  skulu  greiðar  mannagongdir  vera  fyri,  hvussu  brúk  kann  gerast  av</p>
<p>teimum.</p>
<p><em type="bold">8.1. Útgreining og uppfylgjandi viðgerð </em></p>
<p>Sum  víst  á  undir <em type="bold">4.1.</em>  er  umráðandi,  at  børn,  ung  og  familjur  við  serligum  tørvi  verða </p>
<p>útgreinað, áðrenn ein fyriskipan verður sett í verk. Mett verður, at útgreining av børnum og</p>
<p>ungum skal fara fram á einum stað, meðan útgreining av familjum skal fara fram á einum øðrum stað. Tá familjur verða útgreinaðar, er talan um viðkvom foreldur og teirra børn, og</p>
<p>tískil mugu umstøðurnar vera hóskandi til endamálið. Harafturat kann vera neyðugt at gera</p>
<p>útgreiningina  yvir eitt tíðarskeið. Harafturímóti kann útgreining av børnum vanliga gerast</p>
<p>ambulant, antin á staðnum, úti á stovnum ella í heiminum. Arbeiðsbólkurin hugsar sær, at</p>
<p>fakfólk  á  hesum  øki  skipa  kanningargongdina  sínamillum,  her  í  millum  um  ein</p>
<p>sjúkuavgerð  skal  takast  í  mun  til  einstaka  barnið.  Tað,  sum  hevur  størsta  týdningin  er,  at fyriskipanir, ið verða settar í verk, hava støði í eini fakligari meting av trupulleikunum, og</p>
<p>at tey serkønu saman við teimum, ið eru um einstaka barnið, finna fram til rætta tilboðið.</p>
<p>Í sambandi við útgreining av børnum og ungum er umráðandi, at hugsað verður um barnið</p>
<p>í  síni  heild  –  bæði  skúla,  frítíð,  útbúgving,  viðgerð  og  heima.  Tískil  er  neyðugt,  at  tað  í útgreiningini  verður  arbeitt  í  tvørfakligum  toymum,  soleiðis  at  ein  heildarætlan  kann</p>
<p>gerast, ið hevur fyrilit fyri at menna barnið og tann unga á øllum økjum.</p>
<p><em type="bold">8.2. Tilboð og skipanir kring landið </em></p>
<p>Tilboð  og  skipanir  eiga  í  mest  møguligan  mun  at  fara  fram  í  nærumhvørvinum.  Um</p>
<p>grundarlag ikki er fyri, at tilboðið ella skipanin er í nærumhvørvinum og hvørjum øki, sum</p>
<p>verður sett á stovn, mugu økini samstarva. Staðsetingin av tænastunum skal fyrst og fremst</p>
<p>vera fakliga og fíggjarliga grundað.</p>
<p>Faklig  ráðgeving  og  vegleiðing,  her  í  millum  familjuráðgeving  til  familjuna  og  faklig ráðgeving í mun til brekið ella sjúkuavgerðina, eigur í størst møguligan mun at fara fram</p>
<p>úti í økinum. Mett verður, at um familjur, umframt skúlar, dagstovnar og onnur, ið arbeiða</p>
<p>við  børnum  og  ungum,  fáa  atgongd  til  fakliga  serkunnleikan,  kann  hetta  verða  við  til  at</p>
<p>stuðla og fyribyrgja, at børn og ung fáa so stórar trupulleikar, at tey verða sett heiman.</p>
<p><em type="bold">8.3. Stuðulsfólkaskipanin fyri børn (SFB) </em></p>
<p>Víst  hevur  verið  á,  at  foreldrini  sum  heild  eru  glað  fyri  skipanina  og  tey  tilboð,  skipanin</p>
<p>veitir.  Tí  verður  mett,  at  skipanin  skal  halda  fram,  í  stóran  mun  sum  higartil.  Tó  verður</p>
<p>mett, at skipanin skal hava stovnar, ið eru bygdir til endamálið, har skipast kann fyri dag- og frítíð</p>
<p>børn  og  ung,  ið  eru    farin  um  aldursmarkið  at  nýta  kommunalu  skipanina.  Hesir  stovnar</p>
<p>skulu  harumframt  hava  pláss  til,  at  umlætting  kann  skipast  á  stovninum.  Á  henda  hátt</p>
<p>verður mett, at raksturin av SFB gerst so skynsamur sum gjørligt.</p>
<p>Sí nærri um umlætting undir pkt. 8.6.</p>
<p>37</p>
<p>Neyðugt  er  at  gera  reglur  og  vegleiðingar  um  virksemið  hjá  SFB,  sum  áseta,  hvørjar</p>
<p>veitingar SFB hevur ábyrgdina av at bjóða. Hetta soleiðis, at markamót verða ásett í mun</p>
<p>til  sektorábyrgdina,  og  soleiðis  at  skipanin  verður  meira  gjøgnumskygd  og  greiða</p>
<p>samstundis fæst á ábyrgdarbýtinum millum foreldur og SFB.</p>
<p>Reglurnar  skulu  gerast  í  samráð  við  aðrar  myndugleikar  fyri  at  tryggja,  at  eingin,  sum</p>
<p>hevur serligan tørv, fer niður ímillum skipanirnar hjá teimum ymisku myndugleikunum.</p>
<p><em type="bold">8.4. Fosturforeldraskipanin </em></p>
<p>Fosturforeldraskipanin  er  ein  vælvirkandi  skipan,  ið  eigur  at  halda  fram.Tó  eiga  nakrar</p>
<p>broytingar  at  verða  gjørdar.  Fyri  tað  fyrsta  eigur  tað  at  verða  eitt  krav  í  sambandi  við</p>
<p>góðkenning av fosturforeldrum, at  tey skulu luttaka í einum grundskeiði, helst áðrenn tey</p>
<p>gerast fosturforeldur. Harumframt eigur tað eisini at vera eitt krav, at fosturforeldur luttaka</p>
<p>á  teimum  fakligu  tiltøkum,  sum  Fosturforeldraskipanin  skipar  fyri.  Hesum  kravi  um førleika tekur Fosturforeldrafelagið og Gigni undir við.</p>
<p>Vísandi  til  viðmerkingar  frá  Fosturforeldrafelagnum  og  Fosturforeldraskipanini,  verður</p>
<p>mett,  at  tørvur  er  á,  at  endurskoða  umlættingarpartin  í  Fosturforeldraskipanini.</p>
<p>Arbeiðsbólkurin  metir,  at  ein  ella  fleiri  fosturfamiljur  eiga  at  verða  settar  í  starv  sum umlættingarfamilja,  soleiðis  at  hesi  burturav  taka  ímóti  børnum,  sum  skulu  til  umlætting.</p>
<p>Umlættingarskipanin í dag fer við nógvari orku frá Fosturforeldraskipanini.</p>
<p>Arbeiðsbólkurin metir eisini, at tá tørvur er á eini bráðfeingis fyriskipan í fosturheimi, eiga</p>
<p>ein ella fleiri fosturfamiljur at verða settar í starv sum bráðfeingis fosturfamiljur, soleiðis at</p>
<p>nøkur fosturheim altíð eru tøk, tá ið børn skulu bráðfeingis til fosturs. Hesar fosturfamiljur</p>
<p>skulu  samsýnast  serliga  fyri  hetta.  Eisini  hesum  ynski  tekur  Fosturforeldrafelagið  undir við.</p>
<p>Fosturforeldrafelagið vísir harafturat  á, at  fosturfamiljur eiga av vera býtt upp í vanlig og</p>
<p>styrkt  fosturheim,  soleiðis  at  tey  hvør  í  sínum  lagi  megna  sínar  serstøku  uppgávur.  Hetta</p>
<p>sær  Fosturforeldraskipanin  ikki  sum  nakran  trupulleika.  Fosturforeldraskipanin  og</p>
<p>fosturheimini virka væl, sum nú er. Fosturforeldraskipanin metur, at tað ikki verður nakar trupulleiki  at  gera  styrkt  fosturheim  afturat,    um  neyðuga  orkan  verður  veitt</p>
<p>Fosturforeldraskipanini. Arbeiðsbólkurin tekur undir við hesum.</p>
<p><em type="bold">8.5. Samdøgurstilboð </em></p>
<p>Sum  víst  á  undir <em type="bold">3.1</em>  og <em type="bold">3.2</em>,  hava  børn  og  ung  við  serligum  tørvi  ógvuliga  ymiskar </p>
<p>trupulleikar  og  eyðkenni.  Fleiri  av  hesum  børnum  og  ungu  hava  tørv  á  einum  fyribils</p>
<p>uppihaldi  á einum  samdøgursstovni,  soleiðis at  tey kunnu fáa ta viðgerð, tey  hava tørv á.</p>
<p>Tískil verður mett, at neyðugt er við hesum tilboðum í Føroyum eftir barnaverndarlógini:</p>
<p>1. Ungdómsdeild (Ungdómsdeildin á Føroya Barnaheimi) 2. Viðgerðardeild við tveimum eindum 3. Verkætlanareind 4. Sosialpsykiatrisk eind 5. Familjudeild</p>
<p>38 6. Útslúsing og búvenjing til ung um 18 ára aldur, ið ikki eru heilt før fyri at klára seg sjálvi uttan stuðul frá einum vaksnum persóni í gerandisdegnum</p>
<p>Umframt  føst  pláss  á  omanfyri  nevndu  deildum,  skulu  bráðfeingispláss  eisini  vera.</p>
<p>Deildirnar og bráðfeingisplássini verða lýst niðanfyri.</p>
<p>Harafturat  er  neyðugt  við  hesum  tilboðum  fyri  børn  og  ung  við  breki,  ið  eru  fevnd  av</p>
<p>forsorgarlógini:</p>
<p>1. Bú- og umlættingartilboð til børn og ung við fjølbreki  2. Bú- og umlættingartilboð til børn og ung við autismu 3. Bú- og umlættingartilboð til børn og ung við menningartarni  4. Útslúsingar-, búvenjingar- og arbeiðsavkláringartilboð</p>
<p><em type="bold">8.5.1. Ungdómsdeild </em></p>
<p>Ein ungdómsdeild – Ungdómsdeildin á Føroya Barnaheimi – við samdøgurstilboði eigur at</p>
<p>vera, ið tekur ímóti ungum við lættari kensluligum og sosialum trupulleikum, sum  tó ikki</p>
<p>kunnu búgva hjá eini fosturfamilju.</p>
<p>Mett verður, at ungdómsdeildin á Føroya Barnaheimi eigur at verða partur av økinum Børn</p>
<p xml:lang="dan">og Ung.</p>
<p><em type="bold">8.5.2. Viðgerðardeild við tveimum eindum </em></p>
<p>Ásannandi,  at  øll  børn  og  ung  ikki  altíð  kunnu  verða  saman,  antin  orsakað  av  aldri  ella teirra  serligu  trupulleikum,  verður  mett,  at  tað  eigur  at  verða  møguleiki  fyri  at  hava  tvær</p>
<p>viðgerðareindir, sum taka ímóti viðgerðarkrevjandi børnum og ungum, sum ikki rúmast á</p>
<p>Ungdómsdeildini.</p>
<p>Hesar viðgerðareindir skulu standa fyri einum skipaðum og <span type="quote" xml:lang="dan">“forútsigiligum”</span> gerandisdegi.</p>
<p>Harafturat  skulu  eindirnar  skapa  ein  innihaldsríkan  og  mennandi  gerandisdag  fyri  barnið</p>
<p>og  tann  unga.  Neyðugt  er,  at  eindirnar  hava  góða  starvsfólkanormering,  soleiðis  at starvsfólk eru um barnið ella tann unga alla tíðina.</p>
<p>Eindirnar  skulu  hava  skúlatilboð  knýtt  at  sær,  soleiðis  at  børnini  og  tey  ungu  kunnu  fáa</p>
<p>undirvísing  á  staðnum.  Tær  skulu  sostatt  hava  høli,  sum  eru  hóskandi  til  undirvísing.  Tó</p>
<p>skal  tað  vera  skúlamyndugleikarnir,  sum  hava  ábyrgdina  av  undirvísingini  í  samsvari  við</p>
<p>sektorábyrgdina. Fyri nøkur av teimum ungu kann tørvur verða á at fáa avklárað framtíðar útbúgvingarmøguleikar. Eisini hesum skulu skúlamyndugleikarnir taka sær av.</p>
<p><em type="bold">8.5.3. Sosialpsykiatrisk eind </em></p>
<p>Ásannandi  at  fleiri  børn  og  ung  eru,  sum  hava  psykiatriskar  trupulleikar,  verður  mett,  at</p>
<p>viðgerðardeildin eigur at samstarva við Psykiatriska Depilin um sosialpsykiatriska viðgerð</p>
<p>fyri  henda  aldursbólk.  Henda  deildin  skal  taka  ímóti  ungum  við  byrjandi</p>
<p>persónligheitsórógv, sálarsjúkum ella við einum viðkvæmum persónligheitsstrukturi.</p>
<p>39</p>
<p><em type="bold">8.5.4. Verkætlanareind </em></p>
<p>Stovnurin  skal  eisini  hava  eina  verkætlanareind,  ið  gevur  møguleika  fyri,  at  gera  eina</p>
<p>verkætlan í  eitt  styttri tíðarskeið  fyri tað einstaka  barnið ella tann  einstaka unga, um  hesi</p>
<p>eru  til  skaða  fyri  seg  sjálvan  ella  onnur,  og  gerast  ov  trupul  til  viðgerðareindina.  Eindin skal kunna virka sum ein <span type="quote">“tryggjaður stovnur”</span>.</p>
<p><em type="bold">8.5.5. Bráðfeingispláss </em></p>
<p>Tað er umráðandi, at bráðfeingispláss altíð eru tøk á samdøgursstovninum.</p>
<p>Um tað ikki er gjørd nøkur útgreining av barninum ella tí unga, áðrenn viðkomandi verður innskrivaður  á  eitt  bráðfeingispláss  á  samdøgursstovninum,  áliggur  tað  stovninum,  í</p>
<p>samstarvi við greiningarmiðstøðina, at síggja til, at viðkomandi verður útgreinaður áðrenn</p>
<p>tríggir mánaðir eru farnir.</p>
<p xml:lang="dan"><em type="bold">8.5.6. Útslúsing </em></p>
<p>Við  útslúsing,  eisini  kallað  eftirvernd,  er  at  skilja,  at  tann  ungi  skal  hjálpast  til  eina</p>
<p>sjálvstøðuga tilveru.</p>
<p>Eitt  útslúsingartilboð  eigur  altíð  at  vera  til  ung,  tá  tey  verða  útskrivað  frá  einum</p>
<p>samdøgurstilboði, vanliga um 18 ára aldur. Harafturat kunnu ung við serligum tørvi, sum hava búð heima, hava tørv á einum útslúsingartilboði, í sambandi við at tey flyta heiman.</p>
<p>Tað,  sum  eyðkennir  hesi  ungu,  er,  at  tey  eru  ikki  heilt  før  fyri  at  klára  seg  sjálvan  í</p>
<p>gerandisdegnum, uttan stuðul frá einum vaksnum persóni.</p>
<p>Í útslúsingartilboðnum skulu ung fáa búvenjing, sum miðar fram ímóti, at gera tey ungu før</p>
<p>fyri at klára seg sjálvi. Um tað eftir eina tíð vísir seg, at tann ungi ikki kemur at klára seg</p>
<p>sjálvan,  skal  starvsfólkið  gera  frágreiðing  um,  hvønn  tørv  tann  ungi  kemur  at  hava  í framtíðini.  Henda  frágreiðing  skal  kunna  brúkast  til  at  meta  um,  hvørt  tann  ungi  kann</p>
<p>megna  at  búgva  fyri  seg  sjálvan  við  eitt  sindur  at  stuðli,  ella  viðkomandi  hevur  tørv  á</p>
<p>búplássi á einum stovni ella sambýli.</p>
<p>Ungdómar  eiga  bert  at  verða  innskrivaðir  á  útslúsingartilboði  so  leingi  viðkomandi</p>
<p>mennist, og ikki longri enn tvey ár.</p>
<p>Meðan  tann  ungi  er  innskrivaður  á  útslúsingartilboði,  skal  avkláring  gerast  í  mun  til</p>
<p>arbeiðsevni  og  útbúgvingarmøguleikar.  Útslúsingartilboðið  skal  í  samstarvi  við</p>
<p>myndugleikan,  sum  hevur  innskrivað  viðkomandi,  samskipa  og  hava  samband  við</p>
<p>viðkomandi myndugleikar.</p>
<p xml:lang="dan"><em type="bold">8.5.7. Familjudeild  </em></p>
<p>Mett verður, at tørvur er á eini familjudeild, ið skal veita familjuviðgerð, sum m.a. styrkja</p>
<p>foreldraførleika,  umframt  sálarfrøðiligar  samrøður  við  foreldur  og  børn.  Familjudeildin</p>
<p>skal bjóða viðgerðina  bæði sum samdøgurs- og dagtilboð. Dagviðgerðin skal, umframt at fara fram á familjudeildini, eisini bjóðast úti í økinum. Í hesum sambandi má greitt ásetast,</p>
<p>hvør viðgerð kann fara fram úti í økinum og hvør kann fara fram á Familjudeildini.</p>
<p>40</p>
<p>Eisini skal familjudeildin hava bráðfeingispláss til nýføðingar, smábørn og minni børn, um</p>
<p>hesi eru so illa fyri, at tey ikki kunnu vera hjá eini fosturfamilju.</p>
<p>Harumframt skal familjudeildini móttaka foreldur og børn, sum skulu hava samveru undir</p>
<p>eftirliti.  Starvsfólkið  á  familjudeildini  kunnu  tá,  við  sínum  serkunnleika,  hjálpa foreldrunum at skapa eina góða samveru við børnum teirra.</p>
<p xml:lang="dan"><em type="bold">8.6. Umlætting </em></p>
<p>Tað  er  neyðugt,  at  umlættingartilboð  eru  til  foreldur  at  børnum  og  ungum  við  serligum</p>
<p>tørvi. Serliga foreldur at fjølbrekaðum, menningartarnaðum og ávísum børnum og ungum</p>
<p>við autismu hava stóran tørv á skipaðari umlætting, um tey skulu hava neyðugu orkuna at</p>
<p>hava børnini búgvandi heima sum longst.</p>
<p>Tørvur er á at økja um og umskipa umlættingartilboðini. Hetta verður gjørt mest skynsamt við,  at  ein  homogenur  bólkur  fær  eina  skipaða  umlætting  á  ávísum  staði.  Umlættingin  er</p>
<p>løgd til rættis soleiðis, at foreldrini vita, hvørji vikuskifti í inniverandi ári  teirra barn er til</p>
<p>umlætting.  Við  hesum  verður  hugsað  um  at  veita  børnunum  eina  innihaldsliga  góða</p>
<p>umlætting og at veita foreldrunum eina hvíld frá fríggjadegi seinnapart til mánamorgun.</p>
<p>Tað  eru  serliga  tveir  bólkar  av  børnum  og  ungum,  ið  bera  brek,  sum  hava  stóran  tørv  á</p>
<p>umlætting.  Hettar  eru  børn  og  ung,  ið  hava  fjølbrek,  og  børn  og  ung,  ið  hava  autismu. Harafturat  eru  tað  børn  og  ung  við  ADHD  og  menningartarni,  ið  hava  tørv  á  umlætting.</p>
<p>Børn við ADHD er ein vaksandi bólkur, ið krevur nógva umlætting.</p>
<p>Hagtølini niðanfyri vísa, hvussu nógvir brúkarar eru í SFB við fjølbreki, menningartarni og</p>
<p>ADHD/Autismu/o.l. í aldrinum 7 – 17 ár:</p>
<p><em type="bold">8.6.1. Bú- og umlættingartilboð til børn og ung við autismu  </em></p>
<p>SFB veitir í dag skipaða umlætting til børn og ung við autismu. Fýra bólkar av børnum og ungum  við  autismu  verða  umlætt  í  Ovarugøtu  46.  Flestu  av  teimum  fáa  umlætting  eitt</p>
<p>vikuskifti um mánaðin og einstøk hava tørv á tveimum vikuskiftum um mánaðin. Tørvurin</p>
<p>verður  mettur  eftir,  hvussu  krevjandi  børnini  eru  at  hava  búgvandi  heima.  Ovaragøta  46</p>
<p>41 verður  eisini  nýtt  ad  hoc  til  umlætting  gerandisdagar,  summarumlætting  og  til  dagtoymi</p>
<p>gerandisdagar.</p>
<p>Harafturat  hava  foreldur  at  børnum  og  ungum  við  autismu  møguleika  at  fáa  umlætting  á</p>
<p>stovninum Kelduskákið í Klaksvík.</p>
<p>Mett  verður,  at  tá  ið  børn  og  ung  hava  tørv  á  umlætting  trý  vikuskifti  um  mánaðin,</p>
<p>frítíðartilboði hjá SFB seinnapartar gerandisdagar, frítíðartilboði um dagin, tá ið skúlin er</p>
<p>stongdur  og  tvær  til  tríggjar  vikur  summarferiuumlætting,  er  búpláss  tað  næsta  tilboð,  ið</p>
<p>eigur  at  standa  foreldrum  í  boði.  Tó  kunnu  vera  aðrar  umstøður  í  familjuni,  ið  gera,  at</p>
<p>foreldur hava tørv á búplássi til barnið.</p>
<p>Mett  verður,  at  innanfyri  komandi  trý  árini  verður  tørvur  á  einum  stovni  við  minst  10</p>
<p>nýggjum bú- og umlættingarplássum til børn og ung við autismu. Sum hagtølini niðanfyri</p>
<p>vísa, eru 28 brúkarar í SFB í 2009 við sjúkuavgerðini autisma í aldursbólkinum 7 – 17 ár.</p>
<p>Viðmerkjast  skal,  at  børn  og  ung  eru  í  skipanini,  sum  ikki  hava  fingið  staðfest</p>
<p>sjúkuavgerðina  autismu,  men  sum  hava  líknandi  eyðkenni.  Hesi  eru  ikki  tikin  við  í</p>
<p>uppgerðina.</p>
<p><em type="bold">8.6.2. Bú- og umlættingartilboð til børn við fjølbreki </em></p>
<p>Tey  børn  og  ung  við  fjølbreki,  ið  SFB  veitir  umlætting  til,  fáa  øll  umlætting  í  privatum</p>
<p>heimum;  hetta  tí  at  SFB  ikki  hevur  egnaði  hølir  til  at  gera  eina  skipaðað  umlætting.  Tó verður dagstovnurin Reiðrið í Saltnesi partvís nýtt sum umlættingarstaður.</p>
<p>Flestu  børn  og  ung  við  fjølbreki  fáa  umlætting  eitt  vikuskifti  um  mánaðin,  tó  fáa  einstøk</p>
<p>tvey umlættingarvikuskifti.</p>
<p>Umlætting í privatum heimum er ein sera kostnaðarmikil fyriskipan, ið gerst enn dýrari, tá</p>
<p>ið børnini gerast tannáringar. Hetta tí, at tá er neyðugt, at tvey starvsfólk eru um barnið, tá ið  tað  skal  flytast,  vaskast  o.s.fr.  Eisini  gerst  umlætting  av  fjølbrekaðum  ómøgulig  í</p>
<p>privatum heimi, tí barnið og hjálpitólini hjá tí  taka meira pláss, umframt at tvey fólk skulu</p>
<p>vera um barnið, tá ið tað skal flytast, vaskast o.s.fr..</p>
<p>Havast skal í huga, at starvsfólkini eru sáttmálasett og fáa løn sum ásett í sáttmála.</p>
<p>42</p>
<p>Hesi børn og ungu eru veikastu brúkararnir í SFB og tann bólkurin, ið uppá seg krevur flest</p>
<p>starvsfólk.  Foreldur  at  hesum  børnum  eru  sera  tengd  at  veitingum  frá  SFB  í</p>
<p>gerandisdegnum. Mett verður, at tørvur er á, at stovnur verður bygdur til børn og ung við</p>
<p>fjølbreki,  ið  kann  veita  alla  neyðuga  umlætting.  Harafturat  skal  stovnurin  hava  búpláss, umframt pláss til dagtoymi til 8 fólk. Ætlandi kunnu børn og ung við menningartarni eisini</p>
<p>fáa bú- og umlættingpláss saman við børnum og ungum við fjølbreki.</p>
<p>Mett verður, at bráðfeingis tørvur er á einum nýggjum bú- og umlættingarstovni fyri 15-20</p>
<p>børnum  og  ungum  við  fjølbreki  og  menningartarni.  Sum  hagtølini  niðanfyri  vísa,  eru  19 brúkarar í SFB í 2009 við fjølbreki í aldursbólkinum 7 �</p>
<p>Víst  hevur  verið  á,  at  bráðfeingis  umlættingarpláss  mugu  vera  tøk,  tí  tað  kunnu  brádliga</p>
<p>íkoma  støður,  sum  gera,  at  foreldrini  ikki  kunnu  taka  sær  av  barninum  ella  tí  unga,  ið  er soleiðis  fyri,  at  onnur  ikki  kunnu  ansa  viðkomandi.  Mett  verður,  at  til  ber  at  skipa  fyri</p>
<p>bráfangis umlættingarpássum í sambandi við skipaðu umlættingina.</p>
<p>Neyðugt er at gera vegleiðing um umlætting, í mun til aldur og brek.</p>
<p><em type="bold">8.7. Búpláss til børn við serligum tørvi </em></p>
<p>Vanliga hava børn og ung undir 18 ár ikki sjálvstøðugan bústað. Av somu orsøk eru flest</p>
<p>øll búfólkini á bústovnunum og sambýlunum, sum Nærverkið umsitur, 18 ár ella eldri.</p>
<p>Ásannast má tó, at ung, sum eru fjølbrekað, menningartarnað ella børn og ung við autismu, oftani hava tørv á búplássi frá tí at hesi eru um 12 – 14 ára aldur. Í løtuni eru 2 børn og ung</p>
<p>á bíðilista til búpláss hjá Trivnaðartænastuni á Nærverkinum. Mett verður tó, at fleiri eru,</p>
<p>sum hava tørv á búplássi, men ikki hava søkt, tí so fá búpláss eru til børn og ung.</p>
<p>Sum víst var á í <em type="bold">8.6.1.</em> og <em type="bold">8.6.2</em>., vísir tørvurin á umfatandi umlætting á, at framtíðar tørvur </p>
<p>er  á  10  bú-  og  umlættingarplássum  til  børn  og  ung  við  autismu  og  at  tørvur  í  dag  er  fyri</p>
<p>minst 10 bú- og umlættingarplássum til børn og ung við fjølbreki og menningartarni.</p>
<p>Tveir ungdómar undir 18 ár hava tó búpláss á einum stovni undir Nærverkinum.</p>
<p>Harumframt eru áleið 30 vaksin á bíðilistanum.</p>
<p>43</p>
<p>Eisini eigur fyrisitandi myndugleikin at hava tørvin á stovnsplássum til hesi børn og ungu í</p>
<p>geyma, tá tey gerast vaksin.</p>
<p><em type="bold">8.7.1. Útslúsingar-, bú- og arbeiðsavkláringartilboð  </em></p>
<p>Almannastovan  skal  í  góðari  tíð  áðrenn  brúkari,  ið  er  undir  forsorgarlógini,  gerst  18  ár,</p>
<p>t.v.s.  í  minsta  lagi  eitt  ár  frammanundan,  taka  málið  upp  til  nýggja  heildarviðgerð  um</p>
<p>framtíðarútlitini  hjá  brúkaranum.  Mett  skal  verða  um,  hvørt  brúkarin  skal  hava  eitt útslúsingar-,  bú-  og  arbeiðsavklárandi  tilboð,  ella  um  brúkarin  hevur  tørv  á  bú-  og/ella</p>
<p>verkstaðstilboði hjá Nærverkinum.</p>
<p>Stovnurin Rásin, ið tekur næmingar við menningartarni inn, sum Mentamálaráðið varar av,</p>
<p>virkar  á  sama  øki.  Tørvur  er  á  at  økja  um  virksemið,  so  Rásin  kann  taka  næmingar  inn</p>
<p>hvørt  ár,  umframt  at  mælt  verður  til  at  umhugsa,  hvørt  tilboðið,  ið  Rásin  veitir,  ikki</p>
<p>náttúrliga hoyrir heima innan økið Børn og Ung. Í sínum viðmerkingum til álitið ger Javni greitt, at tey ungu eiga at vera stimbrað í at liva eitt virkið og sjálvstøðugt lív og at verða</p>
<p>tikið  við  í  samfelagið.  Eisini  eigur  arbeiðsvenjing  og  útslúsing  til  arbeiðsmarknaðinum</p>
<p>eisini at verða havd í huga í hesum høpi.</p>
<p>Somuleiðis eigur leikluturin hjá Dugna at verða umhugsaður, so teirra royndir við at veita arbeiðsavklárandi tilboð eisini kundi komi ungum við serligum tørvi til góðar. Í serstakum</p>
<p>førum fáa ung við serligum tørvi arbeiðsavklárandi tilboð í Danmark – tilboð, sum vit eins</p>
<p>væl kundu veitt í Føroyum.  Í sínum hoyringssvari, dagfest 22. februar, hevur Dugni tikið</p>
<p>undir við hesum, og er sinnað at veita arbeiðsavklárandi tilboð og skúlatilboð til ung undir</p>
<p>18 ár, treytað av, at høli eru tøk til endamálið og at fígging verður fingið til vega.</p>
<p><em type="bold">8.8. Ráðgeving til familjur at børnum við serligum tørvi </em></p>
<p>Familjur at  børnum  við serligum  tørvi  hava ein  serligan tørv á ráðgeving, t.d.  í sambandi</p>
<p>við  at  barn  við  breki  verður  borið  í  heim,  sjúku  hjá  barni,  breki  hjá  barni,  uppaling,  við deyða hjá barni og aðrar hendingar í familjuni. Sum lýst í <em type="bold">4.2.2.</em> arbeiðir Nærverkið í løtuni </p>
<p>við  at  skipa  Familjudepilin  soleiðis,  at  hann  m.a.  kann  veita  ráðgeving  á  hesum  økinum.</p>
<p>Somuleiðis  leggur  endamálið  hjá  SND  og  Gigni  upp  til  at  veita  somu  tænastu  –  í  seinna</p>
<p>førinum er uppgávan lógarásett. Umráðandi er, at greiða verður fingin á, hvussu hendan</p>
<p>ráðgevingin verður veitt og hvør myndugleiki eigur uppgávuna.</p>
<p><em type="bold">8.9. Stovnsuppihald uttanlands  </em></p>
<p>Ásannandi, at tað helst altíð fara at verða nøkur børn og ung, sum hava ein so heilt serligan</p>
<p>tørv,  at  hesin  ikki  kann  nøktast  í  Føroyum,  eigur  møguleiki  at  verða  fyri  at  senda  tey uttanlands, bæði eftir forsorgarlógini og barnaverndarlógini.</p>
<p><em type="bold">8.10. Visitatión </em></p>
<p>Mett  verður,  at  tørvur  er  á  eini  visitatiónsskipan,  sum  skal  tryggja,  at  børn  og  ung  við serligum tørvi altíð fáa rætta viðgerðartilboðið. Samstundis eigur visitatiónsskipanin at seta</p>
<p>Sí eisini pkt. 8.6.10.  Sí Løgtingslóg nr 63 frá 2005.</p>
<p>44 krøv  og  taka  fyrilit  fyri  okkara  viðgerðarstovnum  og  orku  teirra.  Endmálið  er  at  fremja</p>
<p>samstarv  og  at  gagnnýta  tilfeingið  í  Føroyum  so  javnt,  sum  til  ber.  Hetta  eigur  at  verða</p>
<p>gjørt  á  tann  hátt,  at  ein  nevnd  verður  sett  saman  av  stovnsleiðarunum,  umboðum  fyri</p>
<p>barnaverndartænastuna  í  hvørjum  einstøkum  føri,  og  møguliga  eisini  onnur  barna-  og ungdómsserkøn fólk. Tá ynski eru um fyriskipanir uttanlands, eigur nevndin altíð at meta</p>
<p>um, hvørt møguleikarnir fyri viðgerðum í Føroyum frammanundan eru troyttir til fulnar.</p>
<p><em type="bold">9. Hvussu skipa vit tilboð og skipanir í framtíðini  </em></p>
<p>Arbeiðsbólkurin  er  av  teirri  fatan,  at  tilboð  og  skipanir  til  børn,  ung  og  familjur  við</p>
<p>serligum tørvi kunnu skipast skynsamari enn tey eru í dag, og verður hetta lýst niðanfyri.</p>
<p><em type="bold">9.1. Brek- og barnavernd í einum felags høpi </em></p>
<p>Tað verður mett at hava stórar fyrimunir, at øll mál, har endamálið er at menna og stimbra</p>
<p>børn  og  ung,  verða  samhugsað.  Hetta  ger  seg  bæði  galdandi,  tá  talan  er  um  dagligu umsitingina og tá skipað verður fyri mennandi viðgerðar- og stovnstilboðum, hvørt talan so</p>
<p>er  um  sjónarhornið  í  barnaverndarhøpi  ella  við  atliti  at  børnum  og  ungum,  ið  bera  brek.</p>
<p>Tey,  ið  arbeiða  við  børnum  og  ungum  kunnu  í  felag  nýta  sínar  serligu  førleikar,  so  hetta</p>
<p>virkisøki verður ment enn meira í síni heild.</p>
<p>Ofta verður víst á, at markamót og gráøki  eru stórir bágar í dagliga arbeiðinum, og forða</p>
<p>fyri skjótum og munagóðum fyriskipanum. Um brek- og barnaverndarmál verða umsitin av kommunalum eindum kring landið, metir arbeiðsbólkurin, at gráøkini gerast færri, soleiðis</p>
<p>at  tænasturnar  bæði  gerast  dyggari  og  at  tilfeingið  verður  fullnýtt.  Somuleiðis  eiga</p>
<p>serstovna- og trivnaðartilboðini at verða skipað í felagskommunalum høpi, ið sum frá líður</p>
<p>verða rikin í felag.</p>
<p>Einki er til hindurs fyri at samskipa tilboð og skipanir, sum hvør í sínum lagi hava heimild í  forsorgarlógini  og  barnaverndarlógini.  Tó  er  neyðugt  at  tillaga  endamálsorðingina,  eins</p>
<p>og  at  tað  klárt  má  koma  fram,  hvørji  viðurskifti  gera  seg  galdandi  í  mun  til  tey  einstøku</p>
<p>tilboðini. Orsøkin til hetta er, at endamálið við tilboðunum ikki altíð er tað sama, tá tosað</p>
<p>verður um ávikavist brek- og barnaverndarmál.</p>
<p><em type="bold">9.2. Eitt stað at venda sær til </em></p>
<p>Í  dag  skulu  familjur  ella  onnur,  alt  eftir  hvør  trupulleikin  er,  venda  sær  til  antin  sosialu</p>
<p>deild  á  kommununi,  barnaverndartænastuna,  Almannastovuna,  Sernámsdepilin,  her  í</p>
<p>millum NSR-tænastuna, ella heilsufrøðingarnar hjá Gigni fyri at fáa hjálp.</p>
<p>Vísandi til, at atfinningar hava verið um, at tað er trupult hjá familjum við serligum tørvi at</p>
<p>vita,  hvar  tey  skulu  venda  sær  við  sínum  trupulleikum,  og  at  familjan  má  venda  sær  til</p>
<p>fleiri myndugleikar, eigur meginreglan um <span type="quote">“eina hurð”</span> til tað almenna at verða sett í verk</p>
<p>innan økið børn og ung. Hurðin eigur at verða so nær borgaranum sum møguligt.</p>
<p>45</p>
<p>Kommunurnar  hava  longu  í  dag  sosialar  deildir  og  barnaverndartænastur,  og  harafturat</p>
<p>umsita  tær  dagstovnaøkið.  Tær  eru  sostatt  partur  í  flestu  málum  um  børn  og  ung  við</p>
<p>serligum tørvi. Tá hugsað verður um, at kommunurnar eru nær borgaranum, verður hildið,</p>
<p>at staðið har borgarin skal venda sær til, tá talan er um børn, ung og familjur við serligum tørvi, er hjá kommununi. Tó verður neyðugt  at samskipa kommunalu deildirnar við aðrar</p>
<p>myndugleikarnar á økinum.</p>
<p>Arbeiðsbólkurin  mælir  í  fyrstu  syftu  til  at  virka  miðvíst  fyri,  at  tær  ymsu  tænasturnar,  ið</p>
<p>arbeiða  við  børnum  og  ungum:  NSR-tænasturnar,  Gigni,  Stuðulsfólkaskipanin  fyri  børn, barnaansing  og  barnaverndartænastur,  koma  at  halda  til  undir  sama  taki.  Neyðugt  er</p>
<p>harafturat, at tænasturnar samstarva  við økisdeildirnar hjá Almannastovuni.</p>
<p>Arbeiðsbólkurin  hugsar  sær,  at  NSR-tænasturnar  og  Gigni  í  øðrum  lagi  verða  lagdar  til</p>
<p>kommunala  myndugleikan  at  umsita.  Hetta  er  tó  ein  spurningur,  ið  avvarðandi</p>
<p>myndugleikar mugu taka upp til nærri viðgerð. Kommunurnar ávísa og gjalda longu í dag</p>
<p>høli  til  hesar  skipanir,  umframt  at  rinda  fyri  skrivara  og  annan  rakstur  hjá  NSR.  Í  sínum hoyringssvari ger Gigni tó vart við, at hesin stovnur ikki sær fyrimunir í, at verða lagdur til</p>
<p>kommunurnar  at  umsita,  hóast  tikið  verður  undir  við  hugtakinum  um  <span type="quote">“eina  felags  hurð”</span></p>
<p>fyri tær tænastur, sum arbeiða við børnum og ungum.</p>
<p>Óansæð  hvør  av  hesum  báðum  møguleikum  verður  valdur,  verður  mett  rættast,  at  ein</p>
<p>felags  tænasta  er  fyrsta  hurðin  inn  til  myndugleikarnar.  Ein  felags  móttøka  tryggjar,  at</p>
<p>málið kemur á rætta stað og verður viðgjørd av fakfólki. Tá ymisku tænasturnar eru undir sama taki og undir sama myndugleika eru størstu forðingarnar fyri tvørfakligum samstarvi</p>
<p>tiknar burtur.</p>
<p>Arbeiðsbólkurin  staðfestir,  at  flestu  av  hoyringspørtunum  taka  undir  við  sjónarmiðinum</p>
<p>um  eina  felags  hurð  fyri  tænasturnar,  sum  virka  fyri  børnum  og  ungum.  Tó  er  ein  ávís ósemja  um,  hvussu  samstarvið  millum  hesar  tænastur  ítøkiliga  skal  skipast,  og  hvør  skal</p>
<p>hava samskipandi leiklutin.</p>
<p>Við samskipanini verður ábyrgdin savnað á einum stað, umframt at hvørt kommunalt øki</p>
<p>hevur  eitt  tvørfaklig  toymi,  ið  kann  seta  inn  tvørfakliga,  so  skjótt  og  so  nær  borgaranum</p>
<p>sum gjørligt. Eisini eigur hetta at hava við sær, at skiftið millum eitt nú dagstovn og skúla,</p>
<p>umframt skúla og ungdómstilveru gerst smidligari.</p>
<p><em type="bold">9.3. Ráðgeving og vegleiðing </em></p>
<p>Mett verður, at ráðgeving og vegleiðing í størst møguligan mun eigur at fara fram so nær borgaranum sum gjørligt, hetta bæði í mun til sernáms-, heilsu- og sálarfrøði.</p>
<p>Henda  ráðgeving  og  vegleiðing  verður  í  dag  veitt  í  ávísan  mun  úti  í  økinum,  av</p>
<p>heilsufrøðingunum og NSR-tænastuni.</p>
<p>Sambært  heimasíðuni  hjá  Gigni  skulu  heilsufrøðingarnir  eygleiða  og  kanna  barnið.</p>
<p>Harafturat  skulu  heilsufrøðingarnir  m.a.  ráðgeva  og  vegleiða  foreldrini  um  sálarligu,</p>
<p>Hin 12. januar 2010</p>
<p>46 sosialu  og  likamligu  menningina  hjá  barninum,  eins  og  heilsufrøðingarnir  skulu  ráðgeva</p>
<p>um  foreldraleiklut  og  –tilknýti.  Mentamálaráðið  ger  í  sínum  hoyringssvari  vart  við,  at</p>
<p>ráðgevingin  eigur  at  verða  gjørd  í  samstarvi  við  skúla  og  dagstovnar,  og  at</p>
<p>sernámsfrøðiligir og námsfrøðiligir ráðgevar verða knýttir at hesi uppgávuni.</p>
<p>Sambært Mentamálaráðnum er endamálið við NSR-tænastuni at veita eina tænastu til børn</p>
<p>við  serligum  tørvi  og  familjum  teirra,  hetta  m.a.  við  at  gera  eina  undirvísingar-  og</p>
<p>heildarætlan fyri barnið og at ráðgeva foreldrum, stovnum, skúlum o.ø.</p>
<p>Mett  verður,  at  við  at  samskipa  NSR-tænasturnar  og  heilsufrøðingarnar  við  kommunalu</p>
<p>deildirnar,  og  har  við  skapa  tvørfaklig  toymi  úti  í  kommununum,  verða  fakligu  førleikar hesum gagnnýttir betri, eins og foreldur, børn og ung fáa eina munadyggari ráðgeving og</p>
<p>vegleiðing.</p>
<p><em type="bold">9.4. Kommunalu økini </em></p>
<p>Í sambandi við støddina á barnaverndarøkjunum verður mett, at fleiri av núverandi økjum</p>
<p>eru  ov  smá.  Trupulleikin  við  smáum  økjum  er,  at  vandi  er  fyri,  at  barnaverndarmálini</p>
<p>kunnu gerast persónlig, umframt at trupult kann verða at fáa starvsfólk við neyðuga fakliga</p>
<p>førleikanum til økið; her verður ikki bert hugsað um málsviðgerar til barnaverndartænasturnar,  men  eisini  onnur  fakfólk,  t.d.  sálarfrøðingar,  familjuráðgevar,</p>
<p>námsfrøðingar  og  onnur,  sum  tørvur  kann  verða  á  í  sambandi  við  fyribyrgjandi</p>
<p>fyriskipanir.</p>
<p>Mett verður samstundis, at fakligi førleikin mennist, um økini gerast størri, tí so má roknast</p>
<p>við, at fleiri starvsfólk verða og at hesi kunnu ráðføra seg við hvønn annan.</p>
<p>Arbeiðsbólkurin  tekur  til  eftirtektar,  at  tað  í  kommunuálitinum  verður  mælt  til,  at</p>
<p>ásetingin  í  barnaverndarlógini um  tvungin  kommunal  samstørv um  barnaverndartænastur,</p>
<p>eiga at verða tillagað nýggja kommunala bygnaðinum.</p>
<p xml:lang="dan"><em type="bold">9.5. Útgreining </em></p>
<p>Ein  væl  virkandi  útgreiningarmiðstøð  skal  vera  fyri  alt  landið,  ið  hevur  ábyrgd  av  at</p>
<p>útgreina børn og ung við serligum  tørvi  og at  gera  eina heildarætlan fyri  barnið ella tann</p>
<p>unga.  Í heildarætlanini skal tilmæli vera um, hvørjar fyriskipanir skulu setast í verk, her í</p>
<p>millum møguligar viðgerðir.</p>
<p>Tann  tvørfakligi  serkunnleikin  at  útgreina  børn  og  ung  við  serligum  tørvi,  umframt undirvísa,  ráðgeva  og  vegleiða  í  mun  til  hesi,  er  í  dag  á  Sernámsdeplinum  (SND)  og</p>
<p>Psykiatriska deplinum.</p>
<p>Útgreiðingarmiðstøðin  eigur  vera  ein  stovnur  undir  landinum  fyri  at  tryggja,  at    tann,  ið</p>
<p>varar av útgreiningini, er óheftur av tí myndugleika, ið veitir tilboðið til øll børn og ung í</p>
<p>Føroyum.</p>
<p>Kommunur, eindir og uppgávur 2009.</p>
<p>47</p>
<p>Mett  verður,  at  kanningar  av  foreldraførleikanum  eiga  at  fara  fram  á  eini  familjudeild.</p>
<p>Hendan skal hava ábyrgdina av at gera námsfrøðiligar eygleiðingar av gerandisdegnum hjá</p>
<p>familjuni, sálarfrøðiligar kanningar av foreldrum og børnum, umframt sambandinum teirra</p>
<p>millum.  Harafturat  verður  ein  heildarætlan  gjørd  fyri  familjuna.  Í  heildarætlanini  skal tilmæli vera um, hvørjar fyriskipanir skulu setast í verk, m.a. um barnið skal setast heiman.</p>
<p>Eygleiðingarnar og ráðgeving í sambandi við kanning av familjuni kunnu fara fram antin í</p>
<p>heiminum hjá familjuni ella á Familjudeildini. Tað er í hesum sambandi umráðandi, at tað</p>
<p>er  eitt  skipað  samstarv  millum  greiningarmiðstøðina  og  familjudeildina,  og  at  hendan hevur atgongd til fakliga serkunnleikan á greiningarmiðstøðini, tá tørvur er á tí, soleiðis at</p>
<p>ein heildarætlan kann gerast fyri familjuna.</p>
<p>Familjur  at  børnum  við  breki  hava  stóran  tørv  á  sálarfrøðiligari-,  familju-  og</p>
<p>námsfrøðiligari  ráðgeving.  Vanliga  eigur  hendan  ráðgeving  at  fara  fram  úti  í  økinum.  Tó</p>
<p>eigur    ein  familja  við  barni,  sum  ber  brek,  at  kunna  fáa  ráðgeving  ella  innskrivast  á</p>
<p>Familjudepilin, um serligur tørvur er á tí.</p>
<p>Ætlanin  um  eina  greiningarmiðstøð  er  førd  fram  í  samgonguskjalinum  hjá  sitandi</p>
<p>landsstýri. Flestu av hoyringspørtunum meta hetta vera eitt gott hugskot. Vísast skal tó á, at</p>
<p>serkøn  innan  økið  –  Sernámsdepilin  og  Psykiatriski  depilin  –  óttast  fyri  eini  spjaðing  av</p>
<p>fakfólki,  sum  frammanundan  eru  rættiliga  fáment.  Eisini  verður  nevnt,  at  hesir  báðir</p>
<p>stovnarnir,  ið  eru  ætlaðir  at  veita  greiningarmiðstøðini  tænastur,  liggja  undir  hvør  sínum</p>
<p>aðalráði. Við hesum kunnu ivamálini gerast mong, hvør tekur ábyrgd í hvørjum einstøkum føri, eins og hvussu tilfeingið verður gagnnýtt í gerandisdegnum. Sernámsdepilin vísir á, at</p>
<p>fakliga  rákið  í  dag  er,  at  hjálparfyriskipanir  í  allar  flestu  førum  kunna  setast  inn  uttan</p>
<p>stórvegis útgreinan. Heldur vilja tey menna eina <em type="italic">refleksiva interventiónsstrategi</em>, sum bæði </p>
<p>setir fyriskipanir í verk og metir um støðuna so hvørt.</p>
<p>Arbeiðsbólkurin  er  tó  sannførdur  um,  at  ein  faklig  staðfesting  av  trupulleikunum  hjá</p>
<p>børnum  og  ungum  við  serligum  tørvi  er  neyðug.  Hetta  fyri  at  tey,  ið  skulu  veita  hesum</p>
<p>børnum og ungu hjálp, fáa amboð at arbeiða við, eins og foreldur og nærumhvørvið annars</p>
<p>fær  greiðu  á,  hvussu  gerandisdagurin  so  hvørt  eigur  at  verða  skipaður  fyri  at  fáa  eina</p>
<p>mennandi tilgongd í hvørjum einstøkum føri.</p>
<p><em type="bold">9.6. Fosturforeldraskipanin </em></p>
<p>Arbeiðsbólkurin  er av teirri  fatan, at  Fosturforeldraskipanin  fyrisitingarliga eigur at  verða</p>
<p>undir  sama  myndugleika  sum  stovnarnir.  Á  henda  hátt  vilja  skipanirnar  stuðla  upp  undir hvørja aðra, umframt at stovnsøkið støðugt vil verða tillagað tørvinum.</p>
<p>Síðani Fosturforeldraskipanin varð sett á stovn, hevur hon sum heild virkað væl. Tað hevur</p>
<p>verið sera gott fyri barnaverndartænasturnar, at sami myndugleiki hevur havt ábyrgdina av</p>
<p>barnaverndartænastunum  og  Fosturforeldraskipanini.  Fosturforeldraskipanin  hevur  í</p>
<p>gerandisdegnum eitt sera tætt samstarv við barnaverndartænasturnar og fosturforeldur, sum</p>
<p>ger, at uppgávan at seta eitt barn til fosturs, í flestu førum verða loyst smidligt og nøktandi.  Eisini  er  tað  lætt  hjá  Fosturforeldraskipanin  til  eina  og  hvørja  tíð  at  tillaga  seg  eftir</p>
<p>tørvinum hjá barnaverndartænastunum. At stovnarnir undir barnaverndarlógini eisini verða</p>
<p>48 lagdir undir sama myndugleika sum fosturforeldraskipanin, vildi sjálvandi gjørt skipanina</p>
<p>enn meira smidliga. Skipanirnar kundu soleiðis  samstarvað lættari um  bestu  loysnina fyri</p>
<p>barnið.</p>
<p><em type="bold">9.7. Samdøgurstilboðini </em></p>
<p>Ásannast  má,  at  fíggjarligur  møguleiki  er  ikki  fyri  at  hava  ein  stovn  fyri  hvørt  eyðkenni.</p>
<p>Tískil er í ávísan mun neyðugt, at børn og ung við ymiskum trupulleikum/eyðkennum eru saman.  Mett  verður,  at  hetta  kann  lata  seg  gera  á  forsvarligan  hátt,  um  neyðugi  fakligi</p>
<p>førleikin  og  hølisviðurskiftini  eru  nøktandi.  Harafturat  má  stovnurin  hava  atgongd  til</p>
<p>serligan  fakligan  førleika  hjá  øðrum  myndugleikum,  eitt  nú  heilsuverkinum  og</p>
<p>skúlaverkinum, ið kann hjálpa stovninum at loysa ta uppgávu stovnurin hevur, í mun til tað</p>
<p>einstaka barnið. Tað er eyðsæð, at hesir stovnar mugu hava neyðugu orkuna, fyri at kunna</p>
<p>veita hesa tænastuna til samdøgurstilboðini.</p>
<p>Orsakað  av,  at  tørvurin  er  skiftandi,  verður  mett  neyðugt,  at  samdøgurstilboðini  verða</p>
<p>skipað  soleiðis,  at  tey  kunnu  laga  seg  til  tann  tørv,  sum  til  eina  hvørja  tíð  er.  Harafturat</p>
<p>verður mett, at samdøgurstilboðini ikki skulu skilmarkast ov neyvt, tí hetta má roknast við</p>
<p>at skapa fløskuhálsar ella bíðitíð til ávís stovnspláss.</p>
<p>Arbeiðsbólkurin er av tí fatan, at tað er av stórum týdningi, at økið alla tíðina lagar seg eftir</p>
<p>tørvinum á tilboðum til børn, ung og familjur í Føroyum. Samstundis skal økið vera við til</p>
<p>at  menna  viðgerðirnar/tilboðini  til  børnini,  tey  ungu  og  familjurnar,  so  tey  eru  nøktandi,</p>
<p>hóskandi og dagførd í mun til tann tørv, ið kann stinga seg upp.</p>
<p>Hetta  setur  nógv  ymisk  krøv  til  starvsfólkið  á  økinum,  bæði  í  mun  til  smidligheit  og</p>
<p>fakligheit, og tí er tað av alstórum týdningi, at samansetingin av starvsfólkunum á økinum er fjølbroytt - innan sosial-, heilsu- og námsfrøði, har tvørfakligt samstarv er í hásæti.</p>
<p>Mett  verður  tískil,  at  rættast  er,  at  tað  verður <em type="bold">ein</em>  samdøgursstovnur,  men  at  hesin  hevur </p>
<p>ymiskar  deildir.  Hetta  fyri  at  tryggja,  at  tann  fakligi  førleikin  kann  brúkast  á  øllum</p>
<p>deildum, umframt at tryggja, at stovnurin kann tillaga seg tann aktuella tørvin, her í millum</p>
<p>at børnini ella tey ungu, kunnu flyta millum deildirnar so hvørt sum tey mennast. Tað er tó umráðandi at møgulig flyting millum deildirnar verður skipað soleiðis, at hetta ikki hevur</p>
<p>afturstig í menningini hjá barninum ella tí unga við sær.</p>
<p>Í  sínum  hoyringssvari,  dagfest  5.  mars  2010,  sigur  stýrið  fyri  Føroya  Barnaheim  seg  ikki</p>
<p>kunna taka undir við einum slíkum leisti. Starvsfólkini á ungdómsdeildini hava somu fatan.</p>
<p>Ótti  er  fyri,  at  ein  umskipan  fer  at  hava  eina  neiliga  ávirkan  á  tað  tilboð,  sum ungdómsdeildin veitir í løtuni.</p>
<p>Arbeiðsbólkurin heldur tó, at hóast talan er um <em type="bold">ein</em> samdøgursstovn, kunnu deildirnar, har </p>
<p>tað verður mett skilagott, liggja hvør sær, eisini í ymiskum støðum í landinum. Tað sum er</p>
<p>umráðandi er, at staðsetingin hjá teimum ymisku deildunum er fakliga grundgivin. Í hesum</p>
<p>sambandi  skal  viðmerkjast,  at  víst  hevur  verið  á,  at  samdøgurstilboð  eisini  eiga  at  verða uttanfyri  Tórshavn.  Foreldur  uttanfyri  Tórshavn  kenna  seg  tryggari,  um  børnini  eru  á</p>
<p>samdøgurstilboði  uttanfyri  Tórshavn,  tá  talan  er  um  ungdómar  við  stórum  atferðar-  og</p>
<p>49 misnýtslutrupulleikum.  Harafturat  vil  eitt  samdøgurstilboð  uttanfyri  Tórshavn  geva</p>
<p>børnum og ungum haðani, møguleika at koma í eitt annað umhvørvi.</p>
<p>Gjørt skal verða vart við, at hølisviðurskiftini  mugu  vera í lagi og bygd til endamálið.  Í</p>
<p>sambandi við eina slíka tilgongd verða starvsfólk og sakkøn fólk annars tikin uppá ráð.</p>
<p>Tá tey, sum í løtuni fáa viðgerð í Føroyum og uttanlands verða tald saman, verður mett, at</p>
<p>tørvur  í  miðal  er  á  umleið  20  plássum  við  viðgerðar-  og  skúlatilboðum  innan  hetta  økið.</p>
<p>Hagtølini  fyri  2009  vísa,  at  tjúgu  børn  og  ung  vóru  innskrivað  á  samdøgursstovn  í</p>
<p>Føroyum, meðan átjan vóru uttanlands eftir forsorgarlógini og barnaverndarlógini.</p>
<p>Øll  ung  sum  eru  á  samdøgursstovni  uttanlands,  fáa  eitt  heildartilboð.  Talvan  niðanfyri</p>
<p>vísir, hvat innihaldið er í tilboðnum hjá teimum, umframt sosialpedagogiska viðgerð.</p>
<p>Skúli er antin fólkaskúli ella annar fyrireikandi skúli.</p>
<p><em type="bold">9.8. Samdøgursstovn uttanlands </em></p>
<p>Tá onki nøktandi viðgerðartilboð er at finna í Føroyum, verður eisini í framtíðini neyðugt at  leita  sær  uttanlands.  Tað  er  umráðandi,  at  sami  myndugleiki,  sum  varðar  av</p>
<p>stovnstilboðunum, hevur ábyrgd av at avseta játtan og at taka avgerð í slíkum førum.</p>
<p>50</p>
<p><em type="bold">9.9. Dag- og umlættingartoymi </em></p>
<p>Mett  verður,  at  dagtilboð  til  børn,  ið  ikki  kunnu  integrerast  í  kommunalu  skipanini,  og</p>
<p>frítíðartilboð til børn, ið eru ov gomul til at brúka kommunalar stovnar, fyrisitingarliga eiga</p>
<p>at liggja undir SFB. SFB samskipar stuðulin í hóskandi toymi, alt eftir breki, ymsastaðni í</p>
<p>landinum. Hølini hjá toymunum skulu eisini kunna nýtast til umlætting í vikuskiftunum.</p>
<p><em type="bold">9.10. Dag- og umlættingarstovnar </em></p>
<p>Dag- og umlættingartilboð verða í dag veitt á Frítíðarheiminum í Skrivaragøtu, Dáanum og</p>
<p>Kelduskákinum, ið hoyra undir Nærverkið. Mett verður, at Børn og Ung framyvir eigur at</p>
<p>skipa  fyri  hesum  tilboðum,  ið  fevna  um  børn  og  ung  upp  til  18  ár.  Javni  ger  sínum viðmerkingum  frá  4.  mars  2010  m.a.  vart  við,  at  stórur  tørvur  er  á  nýggjum  bú-  og</p>
<p>umlættingarplássum til børn og ung við autismu, hóast Kelduskákið letur upp 1. apríl 2010.</p>
<p><em type="bold">9.11. Stuðulsfólkaskipanin fyri børn (SFB) </em></p>
<p>Vísandi  til <em type="bold">9.1.</em>  verður  mett,  at  SFB  eigur  at  liggja  undir  somu  leiðslu  sum </p>
<p>samdøgurstilboðini.</p>
<p><em type="bold">9.12. Búpláss til børn og ung undir 18 ár </em></p>
<p>Sum víst á undir <em type="bold">8.8.</em> er tørvur á búplássum til børn og ung undir 18 ár. </p>
<p>Mett  verður,  at  hesir  stovnar  fyrisitingarliga  eiga  at  liggja  undir  Børn  og  ung.  Tað  er</p>
<p>umráðandi,  at  øll  tilboð  og  skipanir  til  børn  og  ung  upp  til  18/21  ár  eru  undir  sama</p>
<p>myndugleika ella stovni.</p>
<p>Børn  og  ung  við  fjølbreki  er  ein  sera  viðkvæmur  bólkur.  Børnini  eru  sera  veik  og  hava  í</p>
<p>nógvum  førum  vánalig  útlit  fyri  einum  longum  lívsskeiði.  SFB  mælir  til,  at  ein  nýggjur</p>
<p>landsstovnur  skal  hava  ábyrgdina  av  øllum  hesum  bólki,  t.v.s.  viðvíkjandi  dagtoymi,</p>
<p>umlætting,  stovnspláss,  umsiting  av  heimabúgvandi  børnum  og  stuðlum.  Ætlanin  er,  at</p>
<p>hesin  stovnur  verður  bygdur  í  Eysturoy.  Harumframt  verður  eisini  neyðugt  við  einum dagtoymi  í  Tórshavn.  Ætlanin  við  hesum  nýggja  stovni  er  eisini  at  veita  umlætting  til</p>
<p>menningartarnað børn.</p>
<p>Bólkurin  av  børnum  við  fjølbreki  plagar  vanliga  at  liggja  um  20-25  børn.  Júst  nú  eru</p>
<p>tilsamans 19 fjølbrekað børn í Føroyum.</p>
<p><em type="bold">9.13. Fyrisitingin av fosturforeldraskipanini, samdøgurstilboðunum og SFB. </em></p>
<p>Sum  víst  á  undir <em type="bold">9.1.</em>, <em type="bold">9.6.</em>  og <em type="bold">9.11.</em>  verður  mett,  at  fosturforeldraskipanin, </p>
<p>samdøgurstilboðini  og  SFB  fyrisitingarliga  skulu  verða  undir  sama  myndugleika  og  hava</p>
<p>eina  felags  leiðslu.  Hetta  fyri  at  serligir  fakligir  førleikar  skulu  kunna  brúkast  til  øll tilboðini, umframt at tilboðini kunnu samskipast so skynsamt sum møguligt og tillaga seg</p>
<p>tí aktuella tørvinum.</p>
<p>Arbeiðsbólkurin  er  tískil  av  tí  fatan,  at  tað  skal  skipast  ein  sjálvstøðugur  fyrisitingarligur</p>
<p>stovnur, ið skal umsita tilboðini.</p>
<p>51</p>
<p>Harumframt  skal  stovnurin  hava  til  uppgávu  at  gera  hagtøl,  ið  m.a.  skulu  kunna  útgreina</p>
<p>tørvin og skipa fyri menning og granskingarverkætlanum innan økið.</p>
<p><em type="bold">10. Útlegging til kommunurnar – fyrimunir og vansar </em></p>
<p>Arbeiðsbólkurin er samdur um, at økið eigur at verða lagt út til kommunurnar í síni heild.</p>
<p>Tá SFB verður lagt út til kommunurnar at umsita, hava kommunurnar ábyrgdina av allari ansingarskipanini, t.v.s. bæði fyri børn, sum kunnu integrerast á kommunalan dagstovn ella</p>
<p>dagrøkt,  og  børn,  sum  ikki  kunnu  integrerast.  Harvið  hvørva  markamótstrupulleikarnir</p>
<p>millum  kommunu  og  land,  tá  talan  er  um  ansingartilboð.  Hesir  markamótstrupulleikar</p>
<p>kunnu tó eisini loysast við at gera broytingar í dagstovnalógini og forsorgarlógini soleiðis,</p>
<p>at  kommunan  fær  ábyrgd  av  at  veita <em type="italic">øllum</em>  børnum  tilboð  um  pláss  á  dagstovni  ella dagrøkt, eisini børnum við heilt serligum tørvi. </p>
<p>Harafturat  vildi  ábyrgdin  av  at  fylgja  børnum,  sum  eru  í  kommunalari  ansingarskipan  til</p>
<p>viðgerð, venjing v.m. verið hjá kommununi.</p>
<p>Harafturímóti  má  roknast  við,  at  yvirgongdin  frá  barna-  til  vaksnamannatilveruna  kann</p>
<p>gerast nakað stirvin, tí flytast skal frá einum myndugleika til annan.</p>
<p>Harafturat  verður  neyðugt  við  serligum  samstarvi  millum  kommunurnar  og  Almanna</p>
<p>stovuna í mun til aðrar veitingar eftir forsorgarlógini, eitt nú § 17, stk. 3  um inntøkumiss,</p>
<p>§ 18, stk. 7 um hjálparráð, v.m.</p>
<p>Kommunurnar kenna, hvør tørvurin er á samdøgurstilboðum. Tískil átti tað at verið lættari</p>
<p>at  tillaga  tilboðini  eftir  tørvinum,  um  hesi  blivu  løgd  út  til  kommunurnar  at  umsita.  Um</p>
<p>samdøgurstilboðini verða løgd út til kommunurnar at umsita, hvørvur óbeinleiðis eftirlitið, sum er í dag við samdøgurstilboðunum, har kommunurnar hava verið fyrivarnar í mun til</p>
<p>tilboðini  hjá  landinum.  Tá  kommunurnar  sjálvar  umsita  tilboðini,  vilja  tær  ikki  boða</p>
<p>Almannamálaráðnum  frá,  um  tær  meta  at  umstøðurnar  ikki  eru  í  lagi.  Tískil  vil  hetta</p>
<p>krevja,  at  fólk,  ið  ikki  hevur  tilknýti  til  kommunurnar,  verður  sett  til  burturav  at  hava</p>
<p>eftirlit við tilboðunum.</p>
<p>Arbeiðsbólkurin  er  av  tí  fatan,  at  um  nakað  skal  flytast  út  til  kommunurnar  at  umsita,  so</p>
<p>skal <em type="bold">alt</em>  flytast  út,  t.e.  bæði  SFB  og  samdøgurstilboðini.  Hetta  fyri  at  sleppa  undan,  at </p>
<p>markamóts-  og  gráøkistrupulleikum  í  mun  til,  nær  ein  er  fevndur  av  einum  tilboði,  sum</p>
<p>kommunurnar umsita og einum, sum landið umsitur.</p>
<p>Harafturat  heldur  arbeiðsbólkurin,  at  um  økið  verður  útlagt  til  kommunurnar,  so  skulu kommunurnar eisini hava ábyrgdina, her í millum fíggjarligu ábyrgdina, tá einki nøktandi</p>
<p>tilboð er í Føroyum, og børn og ung tískil mugu sendast av landinum.</p>
<p>Mett  verður,  at  um  økið  skal  leggjast  út  til  kommunurnar,  so  er  tað  ein  fyritreyt,  at  hetta</p>
<p>fyrisitingarliga verður lagt til ein felagskommunalan stovn at umsita. Hetta fyri at tryggja,</p>
<p>52 at fakligur serkunnleiki er til tilboðini og skipanirnar, umframt at hetta er neyðugt, fyri at</p>
<p>raksturin kann gerast skynsamur.</p>
<p>Víst  er  á,  at  størsti  fyrimunurin  er,  at  umsitingarliga  ábyrgdin  bæði  yvir  borgarum  og</p>
<p>tilboðum  er  hjá  einum  og  sama  myndugleika,  nevniliga  kommununum.  Eisini  metir Kommunusamskipanin, at kommunurnar og kommunalu stovnarnir kunnu tryggja munandi</p>
<p>betri gagnnýtslu og menning av fakligu førleikunum, ítøkiligu tænastunum og tilboðunum,</p>
<p>eins  og  fíggingini,  sum  fyri  stóran  part  kann  skipast  samhaldsfast  millum  kommunurnar.</p>
<p>Um  alt  økið  verður  lagt  til  kommunurnar  at  umsita,  koma  kommunurnar  at  hava samanhangandi  myndugleikaábyrgd  av  øllum  børnum  og  ungum  í  aldrinum  0  –  18  ár.</p>
<p>Hetta  er  av  avgerandi  týdningi,  tí  kommunurnar  kunnu  við  hesum  skipa  tey  fakligu</p>
<p>heildartilboðini,  sum  bæði  børnini  og  familjurnar  hava  tørv  á.  Føroya  Kommunufelag</p>
<p>leggur serligan dent á, at borganin hevur eitt ávíst stað at venda sær til, tá børn og ung hava</p>
<p>ein ávísan tørv, ið krevur fakliga viðgerð. Hetta fyri at koma burtur úr verandi støðu, har</p>
<p>tað ofta er ógreitt, hvør eigur at taka ábyrgd – og hvussu tey, sum eru kring barnið í felag kunnu finna fram til eina mennandi tilgongd fyri hvørt einstakt barn ella ungdóm.</p>
<p>Í  sínum  hoyringssvari  vísir  Kommunusamskipanin  á,  at  umstøðurnar  á  økinum  tykjast</p>
<p>rættiliga  óskipaðar.  Skal  økið  børn  og  ung  samskipast  undir  kommunalari  ábyrgd,  er</p>
<p>neyðugt  at  ein  arbeiðs-  og  tíðarleistur  fyri,  hvussu  hetta  skal  fremjast  í  verki,  verður</p>
<p>gjørdur.  Harafturat  ynskir  Kommunusamskipanin,  at  politiskar  samráðingar  byrja  sum skjótast,  soleiðis  at  semja  verður  staðfest  viðvíkjandi  politiska  -  og  fíggjarliga</p>
<p>ábyrgdarbýtinum ímillum land og kommunur á økinum.</p>
<p>Ásannast  má,  at  fíggjarliga  byrðan  kann  gerast  lutfalsliga  ójøvn  fyri  kommurnar,  soleiðis</p>
<p>sum  kommunali bygnaðurin  er í  dag  –  eisini  í  mun til  verandi  barnaverndarsamstarvsøki,</p>
<p>og  kann  hetta  gerast  ein  avbjóðing.  Tó  hava  kommunurnar  í  verki  víst,  at  tær  megna  at</p>
<p>raðfesta og lyfta tær uppgávur, sum verða lagdar til tær at umsita. Ein útlegging treytar, at neyðuga  fíggingin  fylgir  við,  umframt  eina  fíggarlig  útjavningarskipan,  til  tess  at  tryggja</p>
<p>sama tænastustøði kring alt landið.</p>
<p><em type="bold">10.1. Niðurstøða </em></p>
<p>Arbeiðsbólkurin  er  samdur  um,  at  tað  er  av  stórum  týdningi,  at  tey,  sum  arbeiða  við</p>
<p>vælferðini  og  trivnaðinum  hjá  børnum,  eiga  at  virka  undir  sama  fyrisitingarliga</p>
<p>myndugleika.  Tá  hesi  fólk  taka  felags  ábyrgd,  verður  lættari  enn  higartil  at  finna</p>
<p>skynsamar  loysnir  fyri  einstaka  barnið.  Arbeiðsbólkurin  er  sannførdur  um,  at  sterkar fakligar  eindir  kring  landið,  í  tali  svarandi  til  uppskotið  um  kommunalar  eindir  frá  2009,</p>
<p>fara at tryggja, at hetta mál verður rokkið.</p>
<p>Fyri kommunurnar verður nýggi bygnaðurin ein tilskundan at fara undir tættari samstarv, á</p>
<p>sama hátt, sum væntað verður við øðrum útleggingum. Kommunurnar hava higartil víst, at</p>
<p>tær loysa tær uppgávur, sum tær fáa litið upp í hendi  – og tað fer óivað eisini at gera seg galdandi  á  økinum  børn  og  ung.  Talan  er  jú  um  borgarar,  sum  kommunurnar  í  sínum</p>
<p>gerandisdegi hava tætt samband við, og sostatt eisini kenna tørvin hjá. Tí fara tær eisini at</p>
<p>53 vísa  ábyrgd  fyri,  at  tørvur  teirra  verður  nøktaður,  tá  nýggju  eindirnar  eru  skipaðar  kring</p>
<p>landið.</p>
<p>Stovnsøkið  hevur ikki virkað nøktandi. Tað hevur ikki verið ført  fyri at  tillaga seg tørvin</p>
<p>hjá barnaverndartænastunum, og í mun til børn og ung við breki hava alt ov fá tilboð verið til staðar. Við at samskipa stovnsøkið fæst betri samljóð millum tey, ið umsita stovnsøkið,</p>
<p>og tey, ið skulu veita stovnstilboðini.</p>
<p>Ásannast  má,  at  ein  samskipan  av  trivnaðartilboðum  og  á  viðgerðartilboðum  til  børn  og</p>
<p>ung hevur ligið á láni í eina drúgva tíð. Arbeiðsbólkurin mælir tí landsstýriskvinnuni til, at</p>
<p>økið Børn og Ung í síni heild verður lagt til kommunurnar at umsita skjótast til ber, og at fíggjarligar umstøður verða fingnar til vega fyri hesum.</p>
<p>Yvirlit yvir bygnaðin er at finna í skjali 5.</p>
<p><em type="bold">11. Eftirlit </em></p>
<p>Tað  er  umráðandi,  at  veruligt  eftirlit  er  við  skipanum  og  tilboðum.  Í  viðmerkingunum  til</p>
<p>barnaverndarlógina varð víst á, at neyðugt var at seta fólk burturav til at hava eftirlit – hetta</p>
<p>er tó ikki gjørt enn, so vítt arbeiðsbólkurin veit.</p>
<p>Neyðugt er við eftirliti, bæði við at kommunurnar yvirhalda ásetingarnar í lóggávuni og við virkseminum v.m. á tilboðunum og skipanunum. Arbeiðbólkurin vil tískil mæla til, at fólk</p>
<p>verður  sett,  til  burturav  at  fremja  eftirlit.  Hetta  uttan  mun  til,  um  økið  verður  lagt  út  til</p>
<p>kommunurnar ella ikki.</p>
<p><em type="bold">12. Visitatión til tilboð og skipanir </em></p>
<p>Vísandi til, at arbeiðsbólkurin mælir til, at økið verður lagt út til kommunurnar at umsita,</p>
<p>eiga kommunurnar eisini at innskriva til tilboðini og skipanirnar, sí tilmæli undir <em type="bold">8.10.</em>, so at børn og ung við serligum tørvi altíð fáa rætta viðgerðartilboðið. </p>
<p>Mál um umsorgarnaryvirtøku skulu tó leggjast fyri Høvuðsbarnaverndarnevndina, ið tekur</p>
<p>avgerð. Hetta fyri at verja rættartrygdina hjá børnum og foreldrum.</p>
<p>Heildarætlanin frá greiningarmiðstøðini, sí <em type="bold">9.5.</em>,  er partur av innskrivingargrundarlagnum. </p>
<p><em type="bold">13. Fíggjarligt </em></p>
<p>Arbeiðsbólkurin  metur,  at  sjálv  flytingin  av  økinum  til  kommunurnar  at  umsita,  í  sær</p>
<p>sjálvum  ikki  kemur  at  hava  meirkostnað  við  sær,  tí  talan  bert  er  um  at  flyta  frá  einum myndugleika til ein annan.</p>
<p>54</p>
<p>Harafturat  verður  mett,  at  heldur  ikki  eitt  skipað  tvørfakligt  samstarv  millum  ymisku</p>
<p>myndugleikarnar úti í kommunalu eindunum kemur at hava meirkostnað við sær. Talan er</p>
<p>bert  um  at  skipa  tær  ymisku  tænastur  og  tilboð,  sum  eru  til  staðar  í  dag  soleiðis,  at  tær</p>
<p>verða gagnnýttar betri. Her verður serliga hugsað um kommunalu eindirnar, NSR og Gigni. Eru  øki,  har  hesar  tænastur  og  tilboð  ikki  eru  til  staðar  í  dag,  vil  tað  hava  ávísan</p>
<p>meirkostnað við sær, at seta tær á stovn.</p>
<p>Í sambandi við stovnsetan av eini greiningarmiðstøð má roknast við, at hetta kemur at hava</p>
<p>meirkostnað  við  sær,  hóast  talan  í  stóran  mun  er  um  at  umskipa  verandi  útgreining. Verandi  útgreining  er  ikki  nøktandi.  Tað  er  alneyðugt  at  raðfesta  hetta  økið,  og  har  við</p>
<p>skapa fíggjarligar karmar fyri, at útgreiningin kann koma at virka nøktandi.</p>
<p>Um nøktandi tilboð skulu verða til øll børn og ung, er neyðugt at útbyggja verandi tilboð</p>
<p>og skipanir, og geva teimum hóskandi karmar at virka undir, bæði í mun til starvsfólk og</p>
<p>høli.  Tískil  er  neyðugt  at  seta  pening  av  til  endamálið,  bæði  innan  almannaverkið,</p>
<p>skúlaverkið og heilsuverkið.</p>
<p>Eisini  er  alneyðugt  at  skapa  neyðugu  fíggjarligu  karmarnar  fyri  eftirliti  við  virkseminum</p>
<p>innan økið.</p>
<p>Um økið verður lagt til kommunurnar at umsita, skal fígging fylgja við teimum uppgávum,</p>
<p>sum verða lagdar út.</p>
<p>Niðanfyri  verða  útreiðslurnar  í  sambandi  við  øki  Børn  og  ung  seinastu  árini  víst.  Talvan niðanfyri  vísir  útreiðslurnar  í  sambandi  við  umlætting  á  Dáanum,  Frítíðarheiminum  og</p>
<p>Fjálgulon,  umframt  útreiðslurnar  til  búpláss  til  ung.  Talan  er  um  mett  tøl  fyri  Búpláss,</p>
<p>Dáan og Frítíðarheimið.</p>
<p>Talvan  niðanfyri  vísir  útreiðslurnar  til  SFB,  dagstovnin  til  fjølbrekað  umframt</p>
<p>samdøgurstilboðini.</p>
<p>55</p>
<p>Talvan  niðanfyri  vísir  útreiðslurnar  til  stovnsuppihald  uttanlands  v.m.  Barnavernd  fevnir</p>
<p>um stovnsuppihald uttanlands, skipsverkætlan og ókeypis umboðan. § 16 forsorg fevnir um stovnsuppihald uttanlands eftir forsorgarlógini. Talan er um mett tøl.</p>
<p>Hagtøl fyri útreiðalurnar hjá kommununum í sambandi við barnavernd fyriliggja bert fyri</p>
<p>árini 2007 og 2009.  Í 2007 vóru útreiðslurnar hjá kommununum  uml.  34.500 tkr., meðan</p>
<p>útreiðslurnar í 2009 vóru uml. 29.500 tkr.</p>
<p>Eisini er einstøk útreiðsla eftir § 18 í forsorgarlógini tikin við.</p>
<p>56</p>
<p><em type="bold">14. Tilmæli </em></p>
<p>Mælt verður landsstýriskvinnuni til at:</p>
<p>1. tryggja, at tey tilboð, sum mælt verður til undir <em type="bold">8.5.</em>, <em type="bold">8.6.</em> og <em type="bold">8.7.</em> standa í boði, </p>
<p>2. tryggja, at tær skipanir, ið mælt verður til undir <em type="bold">8.3.</em> og <em type="bold">8.4.</em> framhaldandi eru virknar, </p>
<p>3. skipanirnar fáast at virka á einum so breiðum støði, ið mælt verður til í <em type="bold">9.</em> </p>
<p>4. Loysa gráøkis- og markamótstrupulleikar við at gjøgnumføra sektorábyrgdina á økinum,</p>
<p>5. Tilboð og skipanir, sum hava heimild í ávikavist forsorgarlógini og barnaverndarlógini verða umsitin av sama myndugleika.</p>
<p>Harafturat verður mælt landsstýriskvinnuni til at:</p>
<p>6. taka stig til, at greiningarmiðstøð verður sett á stovn,</p>
<p>7. lógaráseta  tvørfakliga  samstarvið  innan  økið  Børn  og  Ung,  eins  og  ábyrgdina  hjá</p>
<p>einstaka myndugleikanum at leggja tey tilmæli, sum greiningarmiðstøðin er komin</p>
<p>fram til, til grund fyri fyriskipanum, ið verða settar í verk,</p>
<p>8. leggja Familjudepilin, samdøgursstovnarnar og Stuðulsfólkaskipanina fyri børn til</p>
<p>ein felagskommunalan stovn at umsita,</p>
<p>9. seta óheft fólk til burturav at fremja eftirlit við økinum.</p>
<p>57</p>
<p><em type="bold">15. Lógarbroytingar og onnur verkseting </em></p>
<p>Um økið verður flutt til kommunurnar, mugu kommunurnar fáa heimildirnar at stovna og</p>
<p>skipa  øll  stovnstilboð,  eins  og  tænastur  annars.  Hetta  krevur,  at  lógarbroytingar  verða gjørdar bæði í forsorgarlógini og í barnaverndarlógini, her í millum at:</p>
<p>tillaga §§ 16 og 32 c í forsorgarlógini,  tillaga § 33 í barnaverndarlógini,  tillaga § 35 í barnaverndarlógini, soleiðis at ein visitatiónsskipan kemur at</p>
<p>virka innan henda lógarkarm,</p>
<p>at tað í § 27 í barnaverndarlógini verður ásett, at fólk fáa grundleggjandi</p>
<p>førleikar, áðrenn tey gerast fosturforeldur</p>
<p>umhugsa støddina á samstarvsøkjum, ið eru ásett í § 4 í barnaverndarlógini,</p>
<p>í samsvari við álitið um kommunalar eindir frá 2009</p>
<p>broyta viðkomandi ásetingar í sambandi við, at økið verður umskipað og</p>
<p>lagt til kommunurnar</p>
<p>Harafturat skulu markamót ásetast, soleiðis at ábyrgdarbýtið millum myndugleikarnar gerst</p>
<p>greitt.  Hetta  arbeiðið  skal  gerast  í  samstarvi  við  avvarðandi  myndugleikar,  soleiðis  at</p>
<p>tryggjað verður, at eingin fer niður ímillum skipanirnar.</p>
<p>Reglur skulu ásetast í sambandi við, at greiningarmiðstøð verður skipað.</p>
<p>Eisini  er  neyðugt  at  gera  mannagongdir  fyri  samskifti  og  samstarvi  millum</p>
<p>myndugleikarnar.</p>
<p>Nærri reglur  um eftirlit muga eisini ásetast.</p>
<p>Arbeiðsbólkurin  mælir at  enda til,  at  Almannaráðið  fer undir samráðingar við  avvarðandi partar  innan  heilsuverkið  og  skúlaverkið  um  tann  partin  av  tilmæli  okkara,  ið  viðvíkur teirra yrkisøki.</p>
<p>58</p>
<p>Tórshavn, tann 12. mars 2010</p>
<p>Oddbjørg Balle, leiðari Barnaverndarstova Føroya</p>
<p>Minna Poulsen, leiðari</p>
<p xml:lang="dan">Børn og ung</p>
<p>Eyðun Jensen, leiðari Barnaverndartænastan í Tórshavn</p>
<p>Súsanna Holm, leiðari</p>
<p>Stuðulsfólkaskipanin fyri børn</p>
<p>Jákup  Foldbo,  leiðari  Eysturoyar Barnaverndartænasta</p>
<p>Birita Viderø, fulltrúi</p>
<p>Almannastovan</p>
<p>Hans Andreas Dam Joensen, leiðari Barnaverndartænastan í Sundalagnum</p>
<p>Tórhild Højgaard, fulltrúi</p>
<p>Almannamálaráðið</p>
<p>59</p>
<p><em type="bold">Skjal 1: Bygnaður 2006 til 2009 </em></p>
<p>60</p>
<p><em type="bold">Skjal 2: Bygnaður í 2009 </em></p>
<p>61</p>
<p><em type="bold">Skjal 3: Bygnaður síðan september 2009 </em></p>
<p>62</p>
<p><em type="bold">Skjal 4: Yvirlit yvir tilboð og skipanir umframt ábyrgdarbýtið</em> </p>
<p><em type="bold">Landið</em> <em type="bold"> </em></p>
<p><em type="bold">Kommunurnar</em> <em type="bold"> </em></p>
<p><em type="bold">AMR</em> <em type="bold"> MMR</em> <em type="bold"> HMR</em> <em type="bold"> </em></p>
<p><em type="bold">Hvør einstøk kommuna</em> <em type="bold"> Fosturforeldraskipanin</em> <em type="bold"> Stovnur fyri B&amp;U</em> <em type="bold"> Føroya Barnaheim</em> <em type="bold"> </em></p>
<p><em type="bold">Serdag stovnur Familjudepilin</em> <em type="bold"> SFB  Reiðrið </em></p>
<p><em type="bold">SFB Stuðlar</em> <em type="bold"> Nærverkið</em> <em type="bold"> SND</em> <em type="bold"> NSR</em> <em type="bold"> Psyk. </em></p>
<p xml:lang="dan"><em type="bold">depilin</em> <em type="bold"> Blákross ambulant LS </em></p>
<p><em type="bold">KS </em></p>
<p><em type="bold">SS</em> <em type="bold"> </em></p>
<p><em type="bold">Ráðgeving v/sálarfrøðingi</em> <em type="bold"> </em>          xx        xx  xx  xx      </p>
<p><em type="bold">Eygleiðing</em> <em type="bold"> </em>          xx        xx          </p>
<p><em type="bold">Sjúkuavgerð</em> <em type="bold"> </em>                      xx      </p>
<p xml:lang="dan"><em type="bold">Útgreining</em> <em type="bold"> </em>                  xx      xx   </p>
<p><em type="bold">Frítíðartilboð/</em> <em type="bold"> </em>xx              xx              </p>
<p xml:lang="dan"><em type="bold">Dagstovn</em> <em type="bold"> </em>xx        xx    xx                </p>
<p xml:lang="dan"><em type="bold">Venjing – fys.</em> <em type="bold"> </em>            xx  xx            xx  </p>
<p><em type="bold">Búpláss – trupul</em> <em type="bold"> </em>    xx            xx            </p>
<p><em type="bold">Búpláss – lættari</em> <em type="bold"> </em>  xx    xx          xx            </p>
<p><em type="bold">Búpláss – fam.</em> <em type="bold"> </em>          xx                  </p>
<p><em type="bold">Sosialped. viðgerð</em> <em type="bold"> </em>    xx  xx  xx  xx  xx                </p>
<p><em type="bold">Heilsu viðgerð/røkt</em> <em type="bold"> </em>              xx        xx    xx  </p>
<p><em type="bold">Rúsevnisviðgerð</em> <em type="bold"> </em>                        xx   </p>
<p xml:lang="dan"><em type="bold">Umlætting</em> <em type="bold"> </em>  xx          xx  xx  xx            </p>
<p xml:lang="dan"><em type="bold">Útslúsing</em> <em type="bold"> </em>                            </p>
<p xml:lang="dan"><em type="bold">Búvenjing</em> <em type="bold"> </em>                  xx          </p>
<p>63</p>
<p><em type="bold">Skjal 5: Framtíðar bygnaður </em></p>
<p>AMR (eftirlit)</p>
<p>Greiningar-miðstøð</p>
<p xml:lang="dan">Felags kommunalt</p>
<p>Kommulalir felagsskapir</p>
<p>HMR MMR</p>
<p>Børn og Ung</p>
<p>Børn og Ung</p>
<p>Gigni NSR</p>
<p>Samdøgurs-stovnur SFB Fosturforeldra-skpan SSP</p>
<p>Dagstovnar         0 – 9 ár</p>
<p xml:lang="dan">Børn og Ung Familjudeild in</p>
<p>Bú- og</p>
<p>Stuðlar</p>
<p xml:lang="dan">Dagstilboð</p>
<p>umlættingar</p>
<p>stovnar</p>
<p>64</p>
</body></document>